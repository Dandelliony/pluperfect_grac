◦ ◦ ◦ ◦

Верховне Командування Німецьких Збройних Сил повідомляє:
На південь від долішнього Дону відкинули німецькі війська ворога, що частинно ще завзято боровся, в південному напрямі, та осягнули при сильній підтримці авіяції перехід через ріки Манич і Сал. На північний захід від Калача зламано в багатьох місцях большевицький спротив і приневолено ворога до відступу. При летунських атаках поцілено важко постачальні шляхи большевиків, як теж залізничі сполучення на схід від Волги. При поборюванню кораблів потопила авіяція у дельті Дону 3 советські канонірки та поцілили два інші судна. Крім того потоплено або пошкоджено на Волзі підчас нічних атак багато транспортових кораблів.
Підчас оборони перед ворожими випадами на мостовий причілок Вороніж збито 29 бронемашин, багато бронемашин виведено з ладу атаками бомбовиків.
На Волховському фронті атакували большевики безуспішно великими силами один мостовий причілок.
В Єгипті не повторював уже ворог своїх наступів. В ночі на 28 липня обкидано бомбами пристаневі терени Суецу та запримічено попадання у прибережних спорудах, складах погінних матеріялів і серед зосереджених кораблів. Німецьке і італійське летунство атакувало летунський майдан на захід від Олександрії та летунські випадові пункти на Мальті і спричинили там помітні пожежі.
В Каналі потонув один німецький сторожевий човен по запеклій боротьбі з багатьома британськими есмінцями та канонірками.
Окремі британські літаки скинули за дня бомби над Західною Німеччиною і над північно-німецьким побережжям. Минулої ночі знову був бомбардований терен міста Гамбурга, особливо запальними бомбами. Були також шкоди в громадських будинках. Між іншими пошкоджено сильно лікарню Епендорфера. Цивільне населення мало втрати.
Італійське воєнне звідомлення
РИМ, 28 липня. — Головна Кватира Збройних Сил повідомляє:
Англійці потерпіли 27-ого липня в області на південь від Ель Алямайну в нових завзятих боях важкі втрати, не осягнувши будьякої користи. Англійці залишили поверх тисячу полонених, здебільша австралійців. Знищено 32 повзи та коло 30 панцирних авт. На південному відтинку африканського фронту англійці пробували зблизитися панцерними частинами до італійських становищ, але їх відбито влучним артилерійським вогнем. Англійців примушено до відступу.
Фінське воєнне звідомлення
ГЕЛЬСІНКІ, 28 липня. — На сухопутніх фронтах обмежувалась бойова діяльність до кількох ворожих спроб наступу, які піхота відбила всі без винятку. Несподіваний обстріл артилерії завдав важких втрат одному ворожому відділові, що атакував. Біля Угтуа розбила власна артилерія більшу кількість ворожих застав.
Прибережна артилерія обстрілювала в Кронштадському заливі один відділ ворожої фльоти і примусила на озері Ладога одну канонірку до відвороту.
На середущому відтинку фронту бомбами обкидало наше летунство з успіхом один ворожий відділ підчас відпочинку та обстріляло його покладовою зброєю. В цій самій околиці збив один розвідувальний літак один ворожий літак.
Турецький амбасадор виїхав з Берліна
БЕРЛІН, 29 липня. — Турецький уряд відкликав турецького амбасадора в Берліні Гісрева Гереде, і він в понеділок увечері виїхав з Берліна. 