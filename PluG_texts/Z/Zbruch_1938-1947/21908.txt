Далі припинюють діяльність українських установ.

Припинили діяльність читальні "Просвіти" в Стібенці.
Приходиться нам занотувати припинення в діяльности вже 11-ої читальні в Перемищині.
В суботу 22. квітня ц. р. голова читальні "Просвіти" у Стібенці, перемиського повіту, Петро Клек дістав з перемиського повітового староства письмо, в якому староство своїм рішенням притінює діяльність тамошньої читальні "Просвіти". Письмо в перекладі звучить:
Перемиський повітовий староста
Ч. Поль. Б. 32/стов./1/39:
Перемишль, дня 15. IV. 1939.
До Виділу Читальні Просвіти в Стібенці.
Па підставі арт. 16. розпорядку Президента Р. П. з дня 27. X. 1932 права про Т-ва (Д.З.Р.П. ч. 94. поз. 808) припинює діяльність Т-ва п. н. "Читальня Просвіти" в Стібенці, тому, що діяльність її виступає проти обовязуючого закону, устійненого для т-в засягу і способу ділання та загрожує безпеці, спокоєві і публичному ладові.
А саме Т-во Читальня Просвіти в Стібенці, оперте на статуті, принятому до затверджуючого відома рішенням Воєвідського Уряду у Львові з дня 28. XI. 1924 ч. 20.378/1/3/24, замість розвивати культурно-освітню діяльність, виходить не тільки поза рами статуту, але й веде діяльність яскраво (вибітнє) політичну і своїх членів вороже наставляє до польської держави.
В місяці лютому на тайних сходинах старших членів Просвіти у Стібенці рішено на внесок члена Виділу Просвіти купити герб України "тризуб" і завісити його в салі читальні Просвіти у Стібенці.
Реализуючи це рішення, приняте при участи члена Виділу і тимсамим за відомом Виділу Чит. Просвіти, Виділ Чит. Просвіти у Стібенці купив "тризуб" різьблений у дереві їм тлі хреста в рямах, прикрашених також різьбою на українські мотиви та в українських барвах (жовто-блакитних) з написом, виритим у чотирьох рогах різьби такого змісту: "Люд у кайданах, край у руїні, навіть молитись ворог не дасть!" що символізує здогадну неволю українців у польській державі, та вивісив його остентаційно, щоб виявити нехіть і легковаження для польської держави, на стіні Чит. Просвіти у Стібенці.
Та діяльність, яка має на меті вороже супроти польської держави настроїти українську (в ориґіналі: руску) суспільність і ворожо наставити членів "Чит. Просвіти" до польської держави, як проступок, колідує не лише зі статутовою діяльністю, але навіть із правним ладом, через що загрожує безпеці, спокоєві і публічному ладові.
Від цього рішення прислугує право внести відклик до Воєвідського Уряду у Львові через перемиське повітове староство до 14 днів, числячи від чергового дня по дорученні рішення.
Отсе рішення по думці ст. 16. закону про т-ва є негайно викональне.
Повітовий староста: Ремішевський.
Проти цього рішення Виділ читальні "Просвіти" своєчасно вніс відклик. 