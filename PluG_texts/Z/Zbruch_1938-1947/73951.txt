◦ ◦ ◦ ◦

Незабаром до Букарешту від'їде болгарська делегація для будови мосту на Дунаю між Болгарією і Румунією. Там делегація відбуде наради над технічним проведенням будови. Як повідомляють, підготовні роботи для будови моста Руше-Джюрджю пічнуться вже весною найближчого року.
Новий турецький посол у Софії, Ментеш, що був дотепер послом у Швейцарії, прибув до болгарської столиці.
Як повідомляв агенція Ройтера, недалеко Сію Сіті впав і згорів літак, при чому згинуло 10 летунів.
Як повідомляє аґенція Ройтер з Бостону, число людських жертв наслідком пожежі в нічному клюбі в Бостоні зросло вже на 477 осіб.
Так званий пропангас-вуглеводень, що його добувається, як побічний продукт при продукції бензини, вислано з Німеччини до Швеції. Новозаснована акційна спілка Косан відправлятиме ґаз у пляшках, які потім будуть продавати приватним покупцям. Цю подію у Швеції радо привітають, зокрема на передмісцях і на селах, де нема забезпечення ґазом.
Місто Альжир, а з ним також і високі американські старшини, що були в готелю Сан Жорж, де була головна кватира Айзенгабера в Північній Африці, пережили перед смак того, що війна в Північній Африці ще їм принесе. Від години 22-ої увечорі до 7-ої ранку тривала безупинну повітряна тривога.
Часопис "Газет де Льозан" повідомляє, що від хвилини перемаршу німецьких військ через необсаджену досі частину Франції знову зросла хвиля втікачів із Франції, які нелеґально переходили до Швайцарії. Між прибулими є численні відомі політики з різних европейських держав.
На запросини камери міжнародного права прибула до Берліна дня 1-го грудня делегація незалежної держави Хорватії, в склад якої входять визначні хорватські науковці й відпоручники хорватських міністерств під проводом професора Сладовіча. Делегація буде пересправляти з камерою міжнародного права в справі участи Хорватії у співпраці в ділянці інтернаціонального права.
Тому, що міністер внутрішних справ Юзава захворів, премієр Тойо перебрав тимчасово аґенди міністерства внутрішних справ.
Англійський тижневик "Ню Стейтемен енд Нейшен" заявляє в одній статті, що це не так легко звести під один знаменик стратегію 4-х далеко положених, одна від одної, держав, а саме: Анґлії, Совєтського Союзу, ЗДА та Китаю. Аліянти станули сьогодні перед проблемою незвичайно замотаною і важкою, важчою як в останній світовій війні. Німці мають тим разом ту неоцінену користь, що вони оперують не лише на внутрішніх лініях, але ще й ту користь, що ці операції проходять під наказами одного найвищого командування, яке підлягає в політичному і військовому відношенні тільки одній людині. Зі своєї Головної Кватири Гітлєр контролює продукцію Европи, керує стратегією, розділює сировину і робочу силу. У висліді того є добре приготовані пляни і скоре їх проведення. І саме цього бракувало досі аліянтам, які, сказати, вели чотири війни, відокремлені одна від одної. В ділянці стратегії, як теж в ділянці продукції, аліянти мали безмежну кількість комісій, яких праця не була погоджена та які не мали відповідних уповноважень. На вирішальних місцях положення завжди оцінювано фальшиво і подекуди, як це ясно із заяви маршала летунства Гарліса, вбито собі в голову, що війну можна виграти самими тільки повітряними атаками на німецькі міста. 