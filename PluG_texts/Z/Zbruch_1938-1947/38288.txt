Зграю бандитів покарано. — Налагодити вуличний рух

Зграю бандитів покарано.
Декілька місяців тому органи міліції затримали зграю бандитів, які довгий час робили озброєні наскоки і грабунки в Жовквівському районі. До банди входили злодії-рецидивісти В. Бурко, М. Павлишин, В. Федін, М. Нагорняк, М. Лозовий, Ф. Кобрина, С. Заболотний та інші.
Награбоване майно бандити приховували в хаті Марії Бурко, — сестри ватажка банди, а потім ділили між собою крадені речі і продавали їх. Часто бандити збирались в хаті Бортник П. та Цюпко Ф. Тут вони грали в карти і домовлялись про чергові наскоки.
Справу про бандитів розглянула виїзна сесія обласного суду під головуванням члена обласного суду тов. Лукаренка, з участю народних засідателів тт. Зобель і Сендгартен, прокурора тов. Брилова і оборонців Чичкиса і Франта.
Суд визнав всіх підсудних винними за 56—17 статтями кримінального кодексу і виніс вирок В. Бурка, М. Павлишина, М. Нагорняка, С. Заболотного позбавити волі на 10 років в далеких таборах Радянського Союзу з поразкою кожного в правах на 5 років після відбуття кари. Підсудного Ф. Кобрина позбавлено волі строком на 8 років, Марію Бурко за переховування майна позбавлено волі на 3 роки. В. Федін, Лозовський, як соціально небезпечні особи висилаються в далекі табори строком на 10 років.
Вирок виїзної сесії трудящі Жовквівського району зустріли великим задоволенням. Налагодити вуличний рух
На багатьох вуличних перехрестях вже світять світофори, вказуючи шлях транспортові і прохожим. Але одних світофорів мало, щоб налагодити рух всього транспорту по місту. На сьогодні ще нема по вулицях жодного знаку, який би вказував, де мають стояти підводи, або на якій вулиці яка повинна бути пересічна швидкість автомашини. Через це шофери гонять машини великою швидкістю (50—60 км. на годину). Це дуже часто призводить до аварій і нещасних випадків.
На одній з кращих вулиць міста, на вул. Першого Травня, найбільше безладдя: щодня тут проїжджають сотні легкових і вантажних машин, багато підвід, трамваїв. Здавалось, що тут працівники регулювання вуличного руху будуть особливо пильно слідкувати за порядком. Та цього якраз тут і нема, бо постові міліціонери самі часто не спиняють автомашини, що порушують правила їзди.
Львів характерний надто вузькими вулицями, частими поворотами. Виходячи з цього, державна автоінспекція (начальник т. Візер) повинна була б уважно продумати, де саме виділити спеціальні місця для зупинок і стоянок вантажних, легкових машин та візників.
Щодня біля театру опери та балету з одного і другого боку скверу стоять десятки вантажних машин, перешкоджаючи правильному рухові по місту. Крім цього, виїжджаючи, машини лишають завжди площу забрудненою бензином, нафтою, борошном, камінням та іншим вантажем. Зупиняються де хотять і візники. Останнім часом справа йшла до того, що селяни з сусідніх сіл почали возити солому по центральних вулицях.
Всі ці факти яскраво говорять про те, що державтоінспекція запустила важливу ділянку роботи. Правда, міліціонери служби руху розповідають, що часто їх скликає начальник т. Візер на збори, де багато говориться про те, щоб налагодити культурний рух по місті. Та дивно, чому слова так різко розходяться з дійсністю?
З. Невідома. 