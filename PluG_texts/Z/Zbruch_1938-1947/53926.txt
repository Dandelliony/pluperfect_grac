◦ ◦ ◦ ◦

Рузвельт провокує
Флот США має без попередження стріляти до німецьких воєнних кораблів.
Штокгольмський щоденник "Афтонблядет" приніс сензаційну інформацію про останню провокацію президента Рузвельта.
Оце Рузвельт рішив за вояку ціну спровокувати воєнний стан між США і Німеччиною і, заки ще Німеччина закінчить свій переможний похід на Сході, спільно з Англією виступити з війною.
Одиницям американського воєнного флоту, згідно з повідомленням із Ню-Йорку, приказав Рузвельт стріляти до німецьких підводних суден, літаків чи воєнних кораблів без попередньої остороги. Коли б заатакована німецька одиниця вислала в Німеччину повідомлення про напад, тоді американській уряд відповів би, що мовляв, це діло англійських боєвих сил. У випадку, коли б американський напад викликав німецьку протидію, Рузвельт схоче ствердити німецький напад і без порозуміння з конгресом проголосити воєнний стан.
Чорногора суверенна і незалежна держава
ЦЕТІНІЯ, 12 VII. В Установчих Національних Зборах, що заступають народ Чорногори та є вірним виразником його долі, відчитано прокламацію незалежности Чорногори.
В прокламації говориться: Той режім, що його установили в Чорногорі колишнє королівство Югославії і династія Караджіорджієвичів, касується і відновлюється суверенну та незалежну державу Чорногору у формі конституційної монархії.
Конституцію визначить назнаний королем Італії регент.
Панування большевиків у Латвії
БОСТОН, 12. VII. В одному з останніх чисел місцевого "Крісчен Саєнс Монітор", що появилося що до початку війни проти большевизму, відомий латвійський діяч, що по окупації Латвії большевиками втік до Норвегії, так малює становище в Латвії під большевицьким володінням.
Безпосередньо по приході большевиків до Латвії, зникли в невідомий спосіб тисячі осіб знаних в публичному житті і вже ніхто про них більше нічого не чував. Найвизначніших людей Латвії закатовано, як напр. президента Ульманіса, якого тяжко поранено вже того самого вечора, коли ввійшла большевицька армія. Дальше страчено колишнього міністра війни Бальодіса, міністра фінансів Бальдманіса і шефа військових справ генерала Беркіса. Багато професорів університету, вищих урядовців і студентів заслано на Сибір або в арктичну полосу. Відібрано всі доми, а також банки та щадниці. Нова влада систематично плюндрувала крамниці та споживчі підприємства. Усіх урядовців безоглядно позвільнювано і замінено комуністами. Звільненим ніхто не виплачував ніяких пенсій. Якщо їх не карали смертю або не саджали по тюрмах, то вони були здані на повільну голодову смерть. Процвітало загально і нестерпне шпигунство. Навіть невинні вислови або й саме питання про місце перебування родича чи знайомого, що зник безслідно, одержувало оцінку "ворог народу". Вже декілька тижнів від початку військової окупації, цивільне населення могло ледви одержати найконечніші продукти, бо большевицька адміністрація і большевицька армія виголодили край, наче пустиню.
Англія це ворог Франції
ВІШІ, 15 VII. Генерал Вейган виголосив у Касабланці перед мароканськими легіонерами промову, в якій він заявив, що Франція з кожним днем набирає щораз більше свідомості національного обов'язку. Сумні події розвіяли останню заслону. Кожний повинен знати, що національний обов'язок ставить Францію не по боці її колишнього союзника, бо Англія стала ворогом Франції, який давав брехливі обіцянки і старається звабити до себе французів під найрізнороднішими викрутами. Генерал Вейган звернувся гострими словами проти де Голля і заявив, що диссиденти воюють не проти ворогів Франції, але проти тих територій, які є французькими володіннями і яких боронять французькі вояки. Коли вони твердять, що бажають рятувати Францію, то дійсність показує, що вони громадською війною її шматують. Немає жодного мотиву, що міг би виправдати таку зраду батьківщини.
Японці очищують Гупе
ТОКІО, 15 VII. Японські сили, що були вжиті до очищення провінції Гупе, розгромили 6.000 вояків чункінського уряду, які мали великі втрати вбитими і пораненими. Японські війська здобули при тому зброю і боєприпаси, між тим 91 гармат. 