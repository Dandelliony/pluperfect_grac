◦ ◦ ◦ ◦ ◦ ◦ ◦

Англійсько-совітські торговельні переговори розбилися
Москва, 23. 5. — Московський уряд зясував в прилюдному комунікаті своє становище в торговельних переговорах з Анґлією, що велися понад пів року. Анґлія заявила охоту підписати торговельний договір зі Совітами ще в осені 1939 р. Совітський уряд засадничо дав свою згоду на такі переговори, та Анґлія висунула низку домагань, що обмежували торговельні взаємини Совітів, домагаючись обмеження совітських промислових замовлень і обмеження совітського вивозу у взаєминах з Німеччиною. Вкінці вороже до Совітів становище анґлійського уряду підчас фінляндсько-совітського конфлікту і попередня роля Анґлії в часі виключування Совітів з женевської Ліґи не могли причинитися до сприятливого закінчення переговорів.
Після фінляндсько-совітського замирення анґлійський амбасадор Бутлєр запропонував 18. березня розпочати переговори на ново. Совітський уряд заявив свою згоду на переговори під умовою, що Анґлія звільнить зайняті совітські кораблі. 19. квітня Анґлія зажадала ґарантії, що товари, які Совіти спроваджують зза кордону вони не будуть висилати до Німеччини, а зужиють їх на внутрішньому ринку. Крім цього анґлійський уряд годився на торговельний договір зі Совітами під умовою, що вони обмежать свій товарообмін з Німеччиною. На те Совіти відповіли, що вони як невтральна держава ведуть торговлю так з ворожими як і невтральними маючи на оці тільки свої потреби так при ввозі як і вивозі зі Совітів. Совіти мають з Німеччиною торговельний договір та його додержать.
8. травня анґлійський уряд поновив свою пропозицію що до підписання договору та висунув цілий ряд домагань, з яких виходило ясно, що Анґлія хоче використати Совіти для своїх воєнних цілей.
На такі вимоги Совіти відповіли, що їх торговельна політика не може бути підпорядкована воєнним завданням тої чи іншої воюючої держави та, що дискусія над питанням совітської торговлі це справа совітського уряду. У висліді торговельні переговори розбилися.
Підготова до оборони Парижа
Берлін, 23. 5. — Першим потягненям нового начального команданта француської армії ґен. Вейґана в обличчі грізного положення на фронті був наказ загального відступу відокремлених частин в запілля, на нову лінію, що має боронити Парижа та Гавру. Цей наказ довів до глибшого розламу між француським і анґлійським командуванням.
Анґлійці надіялись, що французи своїм натиском від полудня будуть відтяжувати натиск німецьких військ на зовнішньому перстені криючи притому відворот анґлійців. Вейґан уважав за більш доцільне стягнути свої війська для оборони Парижа. — Супроти такого наказу Вейґана анґлійці були змушені на пролом німецького перстеня з нутра. Це намагання, як виходить з сьогоднішнього комунікату німецької армії, криваво відбито.
Невтральність Ірляндії загрожена
Женева, 23. 5. — Анґлійський уряд плянує зломити невтральність Ірляндії і в тому напрямі підготовляє прилюдну думку. Анґлійські політичні круги піддають в сумнів суверенність Ірляндії в такий спосіб, що твердять, що Ірляндія є нездібна протиставитися власними силами атакам зі зовні. В цей сам тон вдарила частина француської преси. В анґлійському парляменті один посол поставив урядові питання чи Ірляндія є спроможна забезпечити власні летунські майдани перед атаками німецьких спадунів.
Диктаторський уряд в Анґлії
Штокгольм, 23. 5. — Анґлійський парлямент приняв без змін проєкт закону, що дає право бритійському кабінетові розпоряджати життям і майном всіх горожан. Закон обосновано повагою положення. — Таким чином анґлійський парлямент віддав так завзято досі обстоювані права одиниці і здобутки демократії в руки військової диктатури.
Проти законопроєкту голосувало тільки 2 посли, з них один комуніст.
Два провідники румунської "Залізної Ґвардії".
Румунське міністерство внутрішних справ подало, що румунська влада арештувала двох провідників колишньої румунської "Залізної Ґвардії", що належали до її скрайного терористичного крила і втікли закордон. Вони тепер вернулися знову, щоб оживити в Румунії лєґіонерський рух.
Вишкіл колоніальних піонірів у Німеччині
Для переведення вишколу піонірів в майбутніх німецьких кольоніях, у Відні, відбулася низка викладів на цю тему. Керманич кольоніяльного союзу д-р Амон заявив підчас відкриття одного курсу, що тільки найкращі одиниці зможуть виконувати культурну роботу Німеччини в кольоніях. Тому добровольці, що голосяться на службу в кольоніях будуть не тільки основно вишколені, але й строго добирані.
Румунія покликує до війська резервістів
Румунський ґенеральний штаб видав в середу наказ до старшин, підстаршин і вояків перервати відпустку та до 24 годин зголоситися у своїх частинах. Кілько покликано під зброю — не дасться устійнити, бо в наказі не подано річників, тому, що покликання відбулось при помочі зірок, букв і чисел.
Король Бельґії у Гаврі 
Офіційно повідомляють, що бельґійський король утік до француської пристані Лє Гавру. Також бельґійський уряд утік тамтуди.
Анґлійці покидають Джібуті, головне місто у француській Сомалії. Консуль й урядовці всіли на кораблі
Мусоліні ґратулює Ґерінґові 
З нагоди вручення марш. Ґрінґові високого лицарського відзначення вислав йому Мусоліні ґратуляційну телєґраму, в якій підкреслив його заслуги для Німеччини і для навязання добрих взаємин Німеччини з Італією. — Марш. Ґерінґ відповів теж телєґрамою до Мусолінія, у якій висловив подяку за відзначення.
Роля спадунів у війні
Один американський кореспондент мав особисто нагоду бачити німецьких спадунів в Голяндії пише про них таке: Німецькі спадуни можуть обслуговувати як вишколені інженіри всі роди зброї від найлекшої пальної зброї до найважчих повзів. Ix вартість найкраще потвердили бої в Голяндії. Висаджений при помочі легкопадів відділ німецьких вояків може скоріше здобути летунський майдан як сто атакуючих літаків. Майдан, що раз впав в їхні руки, стає негайно здатним до висадження на ньому впродовж одної години численних летунських транспортів. 