Гроші та бактерії.

Чуємо часто багато пересторог про небезпеку переношування ріжних недуг через монети, грошеві банкноти та телєфонічні слухальця. Дослідами над присутністю хвороботворчих заразнів-бактерій на тих предметах занявся німецький дослідник Л. Лянґе. Його досліди показали, що на згаданих предметах можуть находитися бактерії, тому теоретично істнує можливість заразитися якоюсь недугою тою дорогою. Однак практично така небезпека мала, тому що тільки бактерії, що находяться на паперових банкнотах, легко переносяться на тіло. Бактерії, що находяться на металю та дереві, можуть перенестися, коли даних предметів діткнути, лише в малій кількости.
Зрештою заразні недуги, що находяться на названих предметах, зчасом і поступнево гинуть від шкідливого для них бактеріовбивчого впливу металю; коли-ж дістануться на руку людини, звичайно гинуть від шкідливого діяння квасів, якими є надихана поверховна верства шкіри.
Тому як це виказали досліди німецького вченого, ця дорога переношення недуг грає в порівнянні з іншими тільки незначну, другорядну ролю у практиці. Спеціяльну осторожність в користуванні згаданими предметами слід заховати тільки в особливих випадках (нпр. при епідеміях). 