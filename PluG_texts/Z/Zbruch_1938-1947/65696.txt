◦ ◦ ◦ ◦ ◦

Верховне Командування Німецьких Збройних Сил повідомляє:
На Сході на далеких частинах фронту тишина. Лише на північному відтинку велись місцеві, та завзяті бої, підчас яких зазнав ворог високих, кривавих втрат.
В Ляпляндії та на Мурманському фронті продовжувались із успіхом власні наступальні дії. Поновлені атаки великих сил ворога відбито. Підчас налетів на полосу Севастополя, в яких брали участь і хорватські літаки, завважено попадання бомб у пристань та на летовища.
В Північній Африці з'єднання німецьких повітряних сил розбили скупчення британських поїздів та поцілили бомбами відставлені літаки на одному пустинному летовищі.
Успішно бомбардовано укріплення та летовища на Мальті і морські цілі перед островом Госсо.
Перед південним побережжям Англії затопили легкі бойові літаки за дня один торговельний корабель на 2.500 брт., як теж одно озброєне човно. Дальші наступи звернені були проти важливих військових цілей одного порту на північ від Довер.
Як уже подало надзвичайне повідомлення, німецькі підводні човни в боротьбі проти ворожого постачального транспорту затопили перед східним побережжям Північної Америки та на Караїбському морі 22 торговельні кораблі на 138 тис. брт. і пошкодили важко торпедами два інші пароплави на 17 тис. брт.
Британські бомбовики провели останньої ночі безглузді з військового погляду, застрашаючі налети на західну та південно-західну німецькі полоси. Ловецькі літаки та протиповітряна артилерія зістрілили 7 налітаючих літаків; рівночасно в повітряних боях на побережжях Каналу знищено за дня 5 ворожих літаків.
На Мадагаскарі йдуть бої
БЕРЛІН, 7 травня. — Англія допустилась нового насильства на своїй недавній союзниці, Франції. Англійське військове міністерство повідомило, що англійські війська зачали висадку на французькому острові Мадагаскарі. Сталося це, очевидно, без попередньої згоди та проти волі французького уряду. Уряд ЗДА висловив свою солідарність з англійським протизаконним нападом.
ПАРИЖ, 7 травня. — Маршал Петен, прем'єр Ляваль і головнокомандувач французькими збройними силами Дарлян видали заклики до французів зприводу справи Мадагаскару боротися з англійцями.
ПАРИЖ, 7 травня. — Губернатор Мадагаскару, Анне відкинув вимогу англійців — піддати острів до 7 годин. На Мадагаскарі йдуть вже бої.
Японські бомби на Кунмінг і Паошан
ШАНГАЙ, 7 травня. — Сильна ескадра японських літаків переводила завзяту атаку на Кунмінг, столицю південно-китайської провінції, Іннану. Поважно пошкоджені були в цьому місці ворожі військові споруди та їх околиця. Інші ескадри японського летунства перевели заїлий налет на Паошан, що лежить у південно-західній області провінції Іннану.
ТОКІО, 7 травня. — Японські збройні сили зайняли місто Акіяб. — Як зазначують з поінформованого джерела, є Акіяб стратегічно важною військовою базою над Бенгальським заливом. Англійці розбудували саме цю пристань, особливо сильно вже від початку війни та зробили з неї добру летунську базу. Як підкреслює півурядова агенція Домеї, може японське летунство з цього летовища легко досягнути Калькуту. Крім цього втратили англійсько-індійські війська в Бірмі в цей спосіб свою останню базу постачання від сторони моря. Для стратегії, що її стосують проти англійців в Індії, має зайняття Акіябу дуже велике значення.
ТОКІО, 7 травня. — Японські війська здобули твердиню Корреджідор. Про це звідомили ми вчора. Це найважніша подія з далекосхідного фронту. Корреджідор був останньою американською воєнною базою на Філіппінах. Це морська твердиня на маленькому острові, що панувала над пристанню Манілі, столиці Філіппінського архіпелагу.
Італійське воєнне звідомлення
РИМ, 7 травня. — Головна Кватира Збройних Сил повідомляє 6 травня:
На фронті Кіренайки обмежували піскові бурі бойову діяльність по обох сторонах.
Італійські та німецькі ескадрилі летунства перевели чергові бомбові налети на морські бази та летовища на Мальті. Німецькі винищувачі збили одна літак типу "Спітфайр". 