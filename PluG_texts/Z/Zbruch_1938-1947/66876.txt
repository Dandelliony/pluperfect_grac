◦ ◦ ◦ ◦

Українська радіопередача. Сьогодні, в четвер, 4-го червня, в часі від год. 10.30 до 11-ої ранку виступ вокального квартету під керуванням О. Курочка у складі: О. Курочко, В. Листопад, М. Мартинюк і М. Лозинський. У передачі бере участь теж солістка Люба Німців.
Концерт хору Осташевського. Післязавтра, в суботу, 6-го червня та в неділю, 7-го червня ц. р. в 8-ій год. вечором відбудуться в залі Інституту Народної Творчости у Львові, вул. Францішканська ч. 7 концерти відновленого чоловічого хору під керуванням Василя Осташевського. У програмі народні пісні укладу: Лисенка, Стеценка, Леонтовича, Кошиця, Колесси та інших українських композиторів.
"Нові вісті". На місті появилось чергове число стінної газети для селянства п. н. "Нові вісті" з багатим матеріялом про успіхи німецької зброї на всіх фронтах.
Іспити на Політехніці. Колишні студенти, чи абсольвенти Львівської Політехніки можуть у червні та липні здавати залеглі іспити. Ближчі інформації про це подає: Пріфунгсканцляй дер Технішен Інстітуте — Бібліотекштр. 1.
Важно для купців. Сходини Об'єднання Праці Купців при Українськім Комітеті на Львів-місто відбудуться в неділю 7. VI. 1942 р. в год. 10-ій рано, в домівці Українського Комітету на Львів-місто, Ринок ч. 10., II. пов. Участь членів обов'язкова.
Львівські пекарні у приватних руках. Реприватизація підприємств, що їх колись знаціоналізували большевики, відбувається шляхом господарської еволюції. Колишні приватні підприємства віддається у винаєм їх останнім власникам. Так сталося недавно з пекарнями. З пекарського тресту вилучено 17 пекарень, що перейшли в державу їх колишніх власників. Усі заходи петентів арійців у цій справі увінчалися успіхом. Ця зміна в нічому не впливає на якість хліба, що його випікається у цих 17 пекарнях. Їх господарка, як досі, охоплена загальним планом загосподарення споживчого промислу. Покищо хліб, що походить з тих видержавлених пекарень, буде, як і дотепер, продавати Народна Торгівля. Одначе незабаром пекарні матимуть свої власні хлібні крамниці. 