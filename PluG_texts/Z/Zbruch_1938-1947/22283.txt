◦ ◦ ◦ ◦ ◦ ◦ ◦ ◦ ◦ ◦

Опечатали склади й маґазини у Львові. В середу городський староста д-р Клімовецький, при участи начальника VI. Відділу Міської Управи п. Демчинського, інжинірів технічного відділу і представників поліції перелюстрував деякі доми і товарові склади у Львові. У висліді тієї перлюстрації комісія поставила Міській Управі внесок замкнути: склад фарб Дізендорфа при вул. Соняшній 5 і склад муки Ґоліґера при вул. Соняшній. У реальности Бельцера при вул. Соняшній 35 стверджено будівельні недостачі. Перлюстровано теж кілька каменіць при вул. Сикстуській. Комісія перевірила також стан антенових робіт га ствердила у третій дільниці значний поступ під тим оглядом.
"Суд" у масках над проф. Бартелем. В четвер у передполудневих годинах ті, що проходили вулицею Сапєги, були свідками незвичайної сцени, то розігралася на подвірї політехніки, між квітником і входом до будинку. В кількох рядах станули там студенти і створили живий мур. В одному моменті зявилося кількох студентів у масках на обличчях і з бальониками в руках. Вони стали відчитувати якийсь рукопис. Після відчитання й оплесків зібраних студентів випущено вгору кілька зчіплених бальоників, до яких була причіплена мала лялька. Ціла та демонстрація — це був "суд" над професором Бартелем.
Вистава мистця-маляря Ласовського. Вистава мистця Володимира Ласовського, що — як ми повідомляли — від неділі відкрита у салях Природничого Музею Н.Т.Ш. у Львові, викликала помітне зацікавлення серед українського й неукраїнського громадянства. В. Ласовський виступив з півсотнею замашних праць, головно в ділянці портрету, трестованих сучасно і широко. Величезні полотна приковують увагу глядача. Бє з праць В. Ласовського непересічний талант і широкий розмах, якого давно у нас не було. Асоціяція Незалежних Українських Мистців, що улаштувала цю свою XII. з черги, виставу, випустила також гарний, багато ілюстрований катальоґ. Вступ 1 зол., для молоді 25 сот., групи по 10 сотиків.
Контрреволюційні... гуси. Дня 1. травня вилетіла з одного з підміських летовищ ескадра літаків, щоб узяти участь у першотравневій дефіляді у Москві. На висоті 500—800 метрів ескадра стрінулася зі стадом диких гусей. Перестрашені гуси розлетілися на всі боки. Одна гуска пробила целюльоїдову шибу в кабіні коменданта Кузьмичева і вдарила його в лице так сильно, що летун зімлів і літак почав швидко падати в долину. В останній хвилині Кузьмичев прийшов до себе і надлюдськими зусиллями вдалося йому привернути рівновагу літака та щасливо осісти на летовищі. 