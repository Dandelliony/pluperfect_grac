◦ ◦ ◦ ◦

Виступи Зенона Дольницького. Відомий наш оперний соліст (баритом) Зенон Дольницький виступить в опері "Кармен", як Ескамілйо, в суботу, 6 червня та у вівторок, 9 червня і в опері "Мадам Батерфляй" у ролі консула Шарплеса в понеділок, 8 червня та в четвер 11 червня.
Українські радіопередачі. Сьогодні, в середу, 3 червня, в часі від год. 10.30 до 11-ої ранку Львівська Радіовисильня передає концерт української камерної музики у виконанні інструментального трія. У програмі фортепіянне тріо а-моль Василя Барвінського. — Завтра, в четвер, 4 червня виступ вокального квартету під керуванням О. Курочка.
Доповідь. Сьогодні, в середу, 3 червня, в 7-ій год. вечором відбудеться в Літературно-Мистецькому Клюбі — Світлиці Співробітників Відділу Культурної праці УЦК (вул. 29-го Червня ч. 10), відбудеться заходом Спілки Українських Письменників доповідь мгр-а Володимира Шаяна на тему "Основна сила творчости Тараса Шевченка". Правління Клюбу запрошує членів і прихильників мистецтва.
Концерт хору Осташевського. В суботу, 6 червня та в неділю, 7 червня ц. р. в 8-ій год вечором відбудуться в залі Інституту Народної Творчости у Львові, вул. Францішканська ч. 7 концерти відновленого чоловічого хору під керуванням Василя Осташевського. У програмі народні пісні укладу: Лисенка, Стеценка, Леонтовича, Кошиця, Колесси та інших українських композиторів.
На приватне навчання треба мати дозвіл. Від дня 1 травня ц. р. на терені области Галичина діє таке розпорядження з ділянки шкільного закону: "Приватне навчання поза школою вимагає дозволу. Дозвіл дає відносний окружний шкільний радник (міський шкільний радник), в якого окрузі має відбуватися приватне навчання. Слід відмовити дозволу, якщо той, хто задумує вести приватне навчання, не має вимаганих професійних, політичних й етичних кваліфікацій. Дозвіл дасться на письмі. Він важний на час одного року й кожночасно можна його відкликати. На внесення заінтересованого можна його кожночасно продовжити на час наступного року". 