◦ ◦ ◦ ◦ ◦ ◦ ◦

Війна в Західній Європі
ПАРИЖ, 11 січня. В офіційному французькому повідомленні, надрукованому вчора ввечері, відмічається "артилерійська перестрілка, дії розвідувальних частин, а також поновлення дій авіацій. У повідомленні, надрукованому сьогодні ранком. говориться: "Протягом ночі не відбулось нічого істотного. 10 січня ми збили над нашими позиціями 2 літаки ворога".
БЕРЛІН, 11 січня. У зведенні верховного командування німецької армії відмічається:
"В районі на південь Саарбрюкена ворожа рота прийняла атаку. Атака відбита, ворог залишив на полі сутичок вбитих і декілька чоловік взято в полон. Під час розвідувальних польотів збито 2 літаки ворога. У Кольмара розбився німецький літак. При повторній спробі бомбардувати аеродроми у німецького узбережжя 9 англійських бомбардувальників типу "Брістоль-Блєйнхейм" були зустрінуті 4 німецькими літаками. У бою збито 3 англійських літаки, четвертий дуже пошкоджений. Німецькі літаки повернулись на свої бази без втрат". (ТАРС).
Війна на морі
ЛОНДОН, 11 січня. Як повідомляє Рейтер, у Північному морі у наслідок бомбардування німецькими літаками затонув англійський пароплав "Апінсте" водомісткістю в 1015 тонн, 3 чоловіки з екіпажу вбиті, 10 чоловік врятувалось на лодках.
БЕРЛІН, 11 січня. Німецьке інформаційне бюро передає з Амстердама, що норвежський пароплав "Манкс" водомісткістю 1343 тонни наскочив на міну і потонув на південь від Оркнейських островів. 7 чоловік із екіпажу врятувались на плоті (ТАРС).
Англійський крейсер "Ексетер" затонув
БЕРЛІН, 11 січня (ТАРС). Німецьке інформаційне бюро передає повідомлення аргентинської газети "Памперо", яка пише, що англійський крейсер "Ексетер", який був дуже пошкоджений під час морського бою німецьким панцерником "Адмірал граф Шпее", затонув в 85 милях від Бана Банка (Аргентина). Члени екіпажу взяті на борт французького лінкору "Дюнкерс" і доставлені на фальклендські острови.
Надзвичайний закон у Швеції
8 січня шведський парламент прийняв закон про "захист держави". На підставі йото поліцейські органи дістають необмежені права і можуть арештовувати всіх невгодних їм осіб.
Закон дає права поліції конфісковувати майно невгодних їм осіб і організацій, провадити обшуки в квартирах окремих громадян, а також в приміщеннях організацій без пред'явлення будьяких ордерів, встановлювати цензуру на всі види кореспонденції, видавати накази про арешт громадян на строк від 33—60 діб.
Ліва преса кваліфікує цей закон як наступ на демократію і громадянські права трудящих мас Швеції; як спробу подавати обурення, викликане в шведському народі компанією по питанню допомоги білофінам. Рішення парламенту викликало велике обурення по всій країні. (ТАРС). 