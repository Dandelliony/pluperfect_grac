◦ ◦ ◦ ◦ ◦ ◦ ◦

Виставка робіт графіків. Першого травня у Львові відкривається виставка графічних робіт художників Львова, Станіслава, Луцька та інших міст західних областей України. Серед представлених робіт — офорти, гравюрі на лінолеумі і міді. Всього на виставці експоновано 58 робіт — пейзажів міста і села та інш. Свої роботи представили художники-графіки Баляс, Іванець, Кульчицька, Тирович та інші.
Виставка функціонуватиме місяць, після чого відкриється виставка робіт майстрів образотворчого мистецтва РРФСР. Тут будуть роботи Герасімова, Єфанова, Йогансона, Дейнеки та інших.
Нові крамниці. ЖОВКВА, 20 квітня. (ОблРАТАУ). В Жовкві відкрилися 3 магазини мішаної торгівлі. За перші 5 день магазин готового одягу продав товарів на 60 тисяч карбованців. Жваво йде торгівля також в магазинах гастрономії і взуття.
Оформлення міста. В Першотравневі дні Львів одягне барвисте, святкове вбрання. Портрети, лозунги, плакати, килими, живі квіти прикрасять площі, вулиці, будинки. Біля скульптурної групи присвяченої Сталінській Конституції буде споруджено імпровізовану трибуну. Повз трибуни, по асфальтовому проспекту вулиці Легіонів пройдуть учасники параду і демонстрації.
На будинку, що проти трибуни буде великий лозунг: "Вище прапор Маркса - Енгельса - Леніна - Сталіна". Там же портрети геніїв людства — Маркса, Енгельса, Леніна, Сталіна, членів Політбюро ЦК ВКП(б). Оновлено буде алеї Сталінської Конституції і Дружби народів. Художники Львова вже працюють над портретами, плакатами та художнім оформленням міста. Серед тих, що беруть участь в оформленні художники Азовський, Вигживальський, Винницький, Садовський, Шперберг та інші. В районах міста готується художнє оформлення колон трудящих.
Видобування озокеріту. Озокеріт — гірський віск дуже важлива сировина для промисловості. Видобування озокеріту в західних областях України розпочали 80 років тому. Тут було збудовано 11 шахт, але поступово вони запускалися і до 1938 року всі шахти припинили свою роботу. Червона Армія застала 11 напівзруйнованих, запущених шахт. Укріплення підгнили. В шахтах було повно води. Почалась відбудовча робота. З встановленням радянської влади в Бориславі було пущено першу крупну шахту. Тепер стала до ладу і шахта в селі Дзвинячі Станіславської області. Щодня тут зростає добича. Провадяться роботи над пуском ще одної шахти в Бориславі. Урядом відпущено кошти для відновлення і решти 8 шахт. 