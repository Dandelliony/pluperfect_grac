◦ ◦ ◦ ◦

Погоня за ворогом
ГОЛОВНА КВАТИРА ВОЖДА, 8. 7. — Головне Командування Німецьких Збройних Сил подає:
У Бесарабії німецькі й румунські війська після того, як відбили численні протинаступи, продовжують іти наперед. На Буковині румунські, а в північно-західньому від них напрямі мадярські війська досягли Дністер. Чернівці зайняті. На терені Галичини відбувається погоня за ворогом на широкому фронті по другому боці Серету.
На північ від багон Припяти відділи німецької армії йдуть серед боїв широким фронтом у напрямі Дніпра і горішньої Двини. Боєві дії німецьких і фінських військ далі відбуваються пляново.
Ескадри німецького летунства знищили також і вчора велику кількість ворожих кеш і вантажників, батерії совітської артилерії, залізничі транспорти і склади муніції. Крім того німецькі летуни вдачно атакували на УКРАЇНІ колони ворога, що відступає, й укріплення. Інші німецькі ескадри бомбардували ворожі відділи в районі СМОЛЕНСЬКА і на схід від озера ПЕЙПУС.
Німецькі боєві і спадні літаки підтримували дії сухопутніх військ на РИБАЛЬСЬКОМУ півострові і обкинули бомбами всіх калібрів ворожі операційні бази.
Большевицькі війська втратили 6. 7. загалом 204 літаків. З того 160 машин у летунських боях, 41 німецькі літаки знищили на землі, 3 зістрілили німецькі мінолови. Не вернулося 10 німецьких літаків.
У східній частині Балтійського моря, німецькі мінолови наскочили на 4 совітські контрторпедовці. Підчас 1-годинних боїв артилерійські стрільна так важко ушкодили один совітський контрторпедовець, що ворог подався назад. Ті самі мінолови відбили 7 ворожих бомбових атак і зістрілили притому 3 ворожі машини.
У боях проти Великої Британії німецьке лєтунство затопило в каналі св. Юрія два торговельні кораблі загальної містоти 10 тисяч тон. Німецькі боєві літаки вдатно бомбардували минулої ночі летовища середньої Анґлії та портові обєкти на південному і східньому побережжі анґлій ського острову. Продовжувалося мінування анґлійських пристаней.
У північній Африці німецькі та італійські боєві та спадні літаки обкинули бомбами становища протилетунської та полевої артилєрії біля Тобруку.
Вчора ворог намагався налітати вдень на побережжя каналу Ля Манш і втратив внаслідок акції німецьких ловецьких літаків і протилетунської артилєрії 19 літаків. Одну ворожу машину зістрілила морська артилєрія.
Бритійські боєві літаки скинули минулої ночі на різні місця західньої Німеччини розривні й запальні бомби. Цивільне населення потерпіло деякі втрати. Пожежі в деяких мешкальних дільницях — між іншим у Дортмунді — встигли скоро погасити. Як підчас тих атак, так і підчас нічного нападу на побережжя зайнятих французьких просторів, німецькі нічні ловецькі літаки й протилетунська артилєрія зістрілили 8 ворожих літаків.
Від 3. до 6. 7. німці зістрілили 83 бритійські літаки. З того 58 у летунських боях і внаслідок дій нічних ловецьких літаків, 21 машин зістрілила протилетунська артилєрія і 4 одиниці морської фльоти. У тому самому часі пропало в боях проти Великої Британії 9 німецьких літаків.
Фінські війська йдуть вперед
БЕРЛІН, 8. 7. — Без огляду на важкі теренові й кліматичні умовини відділи німецьких і фінських військ переможно йдуть уздовж мурманського побережжя над Ледовим морем. Після того, як німці й фіни зломили завзятий спротив ворога, вони дійшли до Лізи. Бої біля полярної смуги проходять пляново. При тому німецьке летунство мусить виконувати знову спеціяльні завдання. Один відділ німецьких боєвих літаків бомбардував 3. 7. мурманську залізницю і знищив її кілька разів в одному важному місці. При тій нагоді німецькі летуни знищили один будинок на залізничій стації і вдатно обстріляли один совітський поспішний поїзд.
До німецького полону попав ґенерал-майор Єґоров, що проводив 4-тим корпусом стрільців. При ньому знайшли дуже вартісний матеріял у мапах, що вказує на заміри совітів напасти на Німеччину. Єґоров попав у німецький полон 29. 6. на північ від села Дерщин.
Большевики свідомо все руйнують
ВЕЖО ШВАЙЦАРСЬКЕ, 8. 7. — Кореспондент анґлійськ. "Екочейнч Телеґраф" з Москви, що згідно з висловом Сталіна в його останній мові, совітська влада видала наказ до військ, які відступають на лінію Дніпра — нищити все пляново при відвороті. Окремі відділи дістали вогнемети для підпалювання та вибухові середники для висаджування в повітря селянських хат. Також вирізують ці відділи худобу, навіть вибивають птицю і затроюють мясо, щоб не можна було його зужити. Таким чином за останні дні знищено майна на великі міліони, а роблять це московські опричники нароком, щоби привести мирне населення до справжнього голоду й нужди.
Італійці відбили ворожу атаку
РИМ, 8. 7. — Головне Командування Італійської Армії подає:
У північній Африці італійська артилєрія відбила на фронті Тобруку ворожу піхоту, що наступала під захистом повзів. Боєве летунство великодержав оси заатакувало спадними летами артилерійські батерії і становища в Тобруці. Інші літаки збомбардували велику кількість ворожих самоходів на південний захід від Сіді-ель-Барані. Ворог налітав на Бенґазі.
У Східній Африці зміцнені артилєрійські дії на відтинку Уольчефіт.
У неділю 3 ворожі літаки налетіли на Палєрмо. Вислідом їх дій стали дрібні шкоди в пристані, 3 вбитих і 20 ранених між цивільним населенням.
Прояви розкладу в совітській армії
БЕРЛІН, 8. 7. — Між тими 20.000 большевицьких вояків, що у районі Мінська перейшли до німецьких військ, є також сотні червоних старшин. Вони висловлюються дуже гостро про грубі засоби, при помочі яких політичні комісарі примушували совітських вояків боротися. Тими примусовими засобами вони цілковито підірвали військову дисципліну. Прийшло до дуже пристрасних перепалок, підчас яких старшини постріляли політичних комісарів. Гідний уваги був вислів одного майора, що стояв у крузі 28 інших совітських старшин: "Покінчіть швидко з тією війною, проженіть совітів і дайте нам змогу знову вірити в Бога, як це робили наші батьки, дайте нам батьківщину й дозвольте нам там працювати з нашим народом".  