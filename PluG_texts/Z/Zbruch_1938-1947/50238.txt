◦ ◦ ◦ ◦ ◦ ◦ ◦

Німецько-совітський нафтовий договір
МОСКВА, 12. IV. — У четвер підписали в Москві між Німецьким Товариством для імпорту нафти й совітською владою для справ вивозу новий договір про доставу великої кількости совітської нафти та інших мінерально-нафтових виробів. Згаданий договір є виконанням німецько-совітського договору з 10. І. 1941 р. Він є також проявом безпосередніх звязків між німецькими фірмами й совітською владою.
Найближчі співробітники ґен. Вейвела в німецькому полоні
ШТОКГОЛЬМ, 11. IV. — Лондон повідомив офіціяльно, що при зайнятті Ель Мекілі німецькі війська взяли в полон ґенерала сера Ричарда Оконнора, що був правою рукою ґен. Вейвела. Одночасно анґлійці видали в Каїрі повідомлення про те, що крім ґен. Оконнора пропало ще 2-ох вищих старшин. Іде тут про ґен. Німа та ґен. Джембірперея. Ґен. Оконнор проводив анґлійським XIII корпусом і кермував операціями, що довели до зайняття Бенґазі. Черчіль спеціяльно згадав ґен. Оконнора в своїй радієвій промові 9. II. ц. р.
40.000 полонених у Південній Македонії
БЕРЛІН. 12. IV. — У звязку з боями, що причинилися до розбиття ворожих військ у південній Сербії, повідомляють, що число полонених зросло до 40.000. Здобуто 200 гармат.
Червоне море вже перестало бути воєнною смугою
УОШИНҐТОН, 12. IV. — Рузвелт заявив, що Червоне море вже не є для Злучених Держав воєнною смугою. Злучені Держави могли би відтепер — на думку Рузвелта — доставляти до Єгипту воєнний матеріял.
Новий реґент Іраку
БЕЙРУТ, 12. IV. — Сойм і сенат Іраку вибрали реґента Іраку стрия короля Фейсаля І-го — Хараса. Він займе місце Абдульілляга, що втік за кордон. Уже перед тим, коли Фейсаль виїздив до Европи, Харас тимчасово виконував владу. Зараз після вибору новий реґент пішов разом з головою уряду, що складається з військових, Алім-ель-Кайляні до королівської палати.
Мадяри перейшли югославянський кордон
БУДАПЕШТ, 12. IV. — Шеф ґенерального штабу мадярської армії повідомив у пятницю ось про що:
"З наказу вожда мадярської армії мадярські військові відділи перейшли границю, визначену тріянонським договором, між Дунаєм і Тисою та трикутник Баранія між Дунаєм і Дравою. Мадярські відділи дійшли в пятницю до Ст. Каніша на південь від Сеґедину, дальше Марія-Терезіопель і Шомбор. У деяких місцях прийшло до боїв зі сербськими четниками та вільними стрільцями. Спротив усюди зломали. Сербські війська залишили Банат і Бачку та відступили за Дунай.
Відозва реґента Мадярщини
БУДАПЕШТ, 12. IV. — Реґент королівства Мадярщини адмірал Горті звернувся з відозвою до мад. народу, в якій повідомив, що видав наказ воякам мад. армії взяти під свою опіку мадярів на території Югославії, що внаслідок проголошення самостійної Хорватії перестала істнувати. Тимсамим перед Мадярщиною виринув обовязок забезпечити мадярське населення на теренах відірваних від Мадярщини в 1918 р. При тій нагоді реґент Горті привітав мадярів, що вертаються до своєї батьківщини. Одночасно адмірал Горті із щирою радістю привітав рішення хорватських провідників, що проголосили незалежну хорватську державу та побажав їй в імені Мадярщини щастя і успішного розвитку.
Оживлена діяльність італійського летунства
РИМ, 12. IV. — Головне Командування Італійської Армії подає:
На італійському фронті здобуто Льонґатільо. Воєнні дії в долині Сави й у долині Любляни тривають дальше. В Альбанії на східньому фронті триває дальше марш італійських військ на югославянську територію. На грецькому фронті нічого нового.
Італійське летунство заатакувало у спадних летах ворожі війська, батави вантажних самоходів і становища в Югославії. Ескадри боєвих літаків збомбардували портові обєкти й маґазини в Шібеніку. Пристані водолітаків у Дівуліє та Сльовеллі обкидано знову бомбами та обстріляно скорострілами, причому спричинено пожежі та ушкоджено 4 водолітаки. Заатакували теж успішно військові обєкти в Раґузі (Дубровнику).
У Греції ушкоджено залізничий дверець у Кіпаріясії та знищено залізничий міст на ріці Аркадеїка в Пельопонезі. Дня 9. IV. літаки німецького летунського корпусу заатакували Пірей, спричинили пожежу у великому таборі з погінними матеріялами та важко ушкодили 4 великі пароплави й портові обєкти.
В Киренаїці погоня за ворогом триває далі, причому одночасно стягають велитенську воєнну добичу, відпроваджують полонених, серед яких є м. ін. ґен. армії Нім.
Ескадри німецького летунського корпусу атакували успішно портові обєкти й кораблі в пристані в Тобруці. Ескадри італійських "Пікіятелі" й німецьких "Штука" бомбардували війська, скупчені біля Тобруку. У Східній Африці нічого нового.
Німецько-італійська зустріч в Македонії
БЕРЛІН, 12. IV. — Головне Командування Німецьких Збройних Сил подає в надзвичайному повідомленні:
Німецькі війська злучилися 12. IV. в Македонії, на північ від Охридського озера, з італійськими частинами, що вийшли їм назустріч з Альбанії.
Хорватія самостійною державою
Відозва до хорватського народу
БЕРЛІН, 12. IV. — Ґенерал Кватернік проголосив у загребському радіо відозву такого змісту:
"З допомогою Бога і за волею великого союзника, після важкої боротьби хорватського народу і хорватських борців за волю, завдяки великій рішучості д-ра Павеліча, ми проголосили Хорватію справжньою самостійною державою. Закликаю всіх, особливо старшин, підстаршин, урядовців та інших явитися в Загребі або місцях їхнього осідку і скласти присягу незалежній Хорватії. Я обіймаю всю військову владу! Готові до бою!".
В загребському радіо проголосили постанову, силою якої Петро Петкович став заступником ґен. Кватерніка. Він має берегти прилюдного порядку й безпеки в Хорватії. Всі орґани прилюдної безпеки закликали підчинитися його наказам і дорученням. Згадана, і також інші постанови, постійно говорять про ґен. Кватерніка як про заступника голови держави й команданта всіх збройних сил вільної Хорватії.
Марш. Петен запросив до себе на Великодні свята двох французьких вояків, що їх недавно звільнили з німецького полону. Таким чином марш. Петен хоче зазначити свій звязок з воєнними полоненими.
Французький адмірал Дарлян відвідав Тульон, де оглянув кілька французьких воєнних кораблів, що стоять у цьому порті та побував як гість у віцеадмірала Маркіса. На чердаку панцирника "Штрасбурґ"відбулося в честь адм. Дарляна військове свято.
Лондонське радіо подає, що від полудня 10. квітня нема ніяких вісток від окруженнх грецьких військ. 