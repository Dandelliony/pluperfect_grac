Поїзд з чеським військовим транспортом вискочив з рейок.

Як твердить ужгородський "Карпаті Мадяр Гірляп", під Перечином вискочив з рейок поїзд з чеським військовим транспортом: 3 особи ранені. Цей випадок спричинили невідомі люди, які розкрутили шруби з рейок.
Напад на бельґійського премієра.
На одній з вулиць Брюсселі напали на бельґійського премієра та побили його. Цей напад стоїть у звязку з іменуванням одного фламандського активіста, заанґажованого у співпраці з німецькою окупаційною владою, членом королівської академії. Як відомо, ця номінація викликала велике обурення серед бельґійських соборницьких кол.
Новий шеф ґенерального штабу бритійської армії в Індії.
Шефом ґенерального штабу анґльо-індійської армії заіменовано ґенерала де Барка. У звязку з цією номінацією сподіються реорґанізації індійської армії.
Міністр координації оборони Четфільд зложить у цій справі відповідні внески після повороту з Індії до Льондону.
Помер колишній шеф французького ґенерального штабу.
В Парижі помер у 68. році життя ґен. Баратіє, б. шеф ґенерального штабу та близький співробітник Фоша.
Жидів скреслено з адвокатських і нотаріяльних лист у Данціґу.
На основі декрету сенату Данціґу, від 28. ц. м скреслять усіх жидів з адвокатських і нотаріяльних лист. Влада визначить зпоміж жидів-адвокатів окремих правних дорадників-оборонців для жидівського населення. 