◦ ◦ ◦ ◦ ◦

"Самовизначення Індії непотрібне" — виступ Ідена у Палаті громад
Берлін, 2 грудня. Вся брехливість англійських обіцянок для доміній і колоній знайшла новий вислів у заяві британського міністра закордонних справ Ідена в Палаті громад. Під час дискусії про автономію для всіх британських володінь цей Черчілів міністр закордонних справ сказав, що самовизначення Індії цілком непотрібне і абсурдальне. Таким чином воєнний злочинець Іден, якого брехливість майже дорівнює брехливості його пана і майстра, Черчіля, дав новий доказ обманності британської колоніяльної політики. Лондон зовсім не думає про те, щоб народам, які мучаться під англійським терором, дати щонебудь, хоч подібне до права на самовизначення. Для цих народів досить, коли вони залишаться об'єктом експлуатації і кормом для гармат. Найпростіші права для них — це на думку Ідена "щось цілком непотрібне і абсурдальне".
Фінський парламент радить
Берлін, 2 грудня. Фінський прем'єр-міністр Рангель виступив учора на засіданні парламенту з промовою, у якій обговорив події, що їх пережила Фінляндія в останніх часах, а зокрема від часу приступлення до війни проти Совєтського Союзу, який планував збройний напад на Фінляндію. Далі фінський прем'єр-міністр зупинився на відносинах Фінляндії до Німеччини, підкреслюючи міцну і тривалу дружбу між обома народами, об'єднаними у спільній боротьбі проти большевизму, і братерство зброї німецької та фінської армій. Приступаючи до блоку держав Антикомінтерну — заявив прем'єр-міністр — Фінляндія включила себе в ряд держав, які воюють за новий справедливий лад у світі. Висловивши признання і подяку фінській армії за її героїзм, прем'єр-міністр запропонував парламентові три нові закони в справі повернених Фінляндії земель.
Парламент схвалив політику уряду і прийняв згадані закони
Одночасно маршал Маннергейм видав до фінського народу відозву, в якій закликає його до витривалості в війні, яку тепер веде Фінляндія. "Ми воюємо — пише в своєму заклику маршал Маннергейм — не для імперіялістичних цілей, але в обороні нашої незалежності та за краще майбутнє нашого народу".
Коло Мармаріки
Берлін, 2 грудня. Італійське воєнне звідомлення з неділі подає: В ході бою в Мармаріці вчора наступила перерва. Місцеві бої були на середньому відтинку і на фронті Соллума. Біля Тобрука і Бардії нічого гідного уваги. Ворог налітав на Дерну, Тріполі і Бенгазі. Італійська та німецька протиповітряна оборона збила під час тих налетів 4 літаки, а саме: один — у Дерні, один — у Тріполі і два — в Бенгазі. У повітряних боях німецька авіяція збила сім літаків. Італійська авіяція бомбардувала залізничий вузловий пункт Марса Матрук і продовжувала свої атаки проти ворожих змоторизованих частин в оазі Джальо. Один італійський морський розвідувальний літак, заатакований трьома ворожими машинами, збив один літак.
У районі Москви наступ
Верховне Командування Збройних Сил повідомляє: В районі Ростова продовжував ворог також вчора свої протинаступи, кидаючи на фронт безоглядно людей і матеріял. Він потерпів знов тяжкі криваві втрати. В районі довкола Москви просуваються далі наступаючі піхотні і бронетанкові з'єднання на большевицьку столицю. Перед Ленінградом продовжував ворог також вчора свої безуспішні спроби випаду. Під час відпору одного наступу, проведеного великими силами по льоду ріки Неви втратив ворог після кривавих погромів багато полонених, а також 30 бронемашин, між тим шість найтяжчих. Авіяція атакувала на середущому і північному відтинку фронту з добрим успіхом постачання большевиків. На схід від Волхова бомбардовано військові розташування і склади матеріялу. На водах Кронштадту затопили штурмові літаки один льодолом. Один великий транспортний пароплав пошкоджено тяжко цільним попаданням бомб. Дальші атаки авіяції були скеровані на Москву і на Ленінград.
На східному побережжі Шотландії атакувала авіяція вдень один аеродром бомбами і зброєю. Осягнено цільне попадання бомб на галі і схоронища і пошкоджено на землі вилучені літаки. Вночі атакували штурмові літаки споруди в гаванях південно-західної Англії.
В Північній Африці тривають ще бої на південний схід від Тобрука. Протинаступи англійців, які вони проводили від полудня були успішно відбиті. Німецькі та італійські штурмові і винищувальні з'єднання піддержували операції.
Англійські бомбардувальники атакували в останню ніч район північно-німецького побережжя. В Гамбургу та Емдені мало цивільне населення втрати вбитими і пораненими. Англійська авіяція потерпіла під час цих атак знов тяжкі втрати. Вона втратила 15 літаків, з яких 10 збили одиниці Воєнно-Морського Флоту. 