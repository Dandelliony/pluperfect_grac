◦ ◦ ◦ ◦

Збори лікарів. Чергові сходини лікарів Українського Медично-Санітарного Об'єднання праці при УЦК у Львові, відбудуться сьогодні, у п'ятницю, 5-го лютого, в год. 6.30 веч. в залі Тубдиспансера при вул. Ліндого 5, а таким порядком: реферат д-ра Воробця: "Проєкт організації боротьби з туберкульозом в Галичині і важні актуальні лікарські справи". Присутність усіх лікарів конечна.
Сходини ремісників. Старшини цехів з членами. СТАНИСЛАВІВ, 4-го лютого. Заходами Окружної Групи Ремесло в Станиславові відбулися 24. січня сходини всіх ремісників зі Станиславова. У цьому зібранні взяли участь всі старшини цехів зі своїми членами.
Податок від вивісок до 20-го лютого. СТАНИСЛАВІВ, 4-го лютого. Управа міста Станиславова видала оголошення в справі податку від вивісок. На підставі цього оголошення всі власники вивісок, що не заплатили ще податку на рахунковий рік 1941/42 повинні найпізніше до 29 лютого заплатити його в касі Управи Міста при вул. Гетого 7. II пов. ч. к. 87. До плачення податку є обов'язані фізичні й правні особи (торговельні, промислові підприємства, особи званево зайняті: адвокати, лікарі, інженери і ін.)
Лещетарські змагання у Криниці. КРИНИЦЯ, у лютім. 31-го січня відбулися у Криниці перші в цьому спортовому зимовому сезоні лещетарські змагання; участь у яких взяло 54 змагуни. В програмі змагань біги на 6 і 12 кілометрів. Учительський Семінар у Криниці виставив 26 змагунів, Спортовий Клюб "Булава" — 21, Табор для провідників української молоді при УОТ-ах — 7. Організаційна комісія змагань: Провідник змагань проф. Адам Антонович, головний суддя: проф. Роман Левицький, судді: пп. Смулка і Куліш. Секретарі: пп. Білик і Титар. Завдяки точній роботі суддейської комісії змагання пройшли без жодної затримки. 