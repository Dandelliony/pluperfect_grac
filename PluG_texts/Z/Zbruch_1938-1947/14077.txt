Кілько коштувала мобілізація?

Париська преса містить зіставлення видатків, що їх европейські держави зробили на мобілізацію і вдосконалення укріплень в останніх трьох критичних тижнях. По цим підрахункам Европа витратила на це коло 60 міліярдів франків. На першому місці стоїть Анґлія, що на мобілізацію фльоти зробила видаток у висоті 12 міліярдів, на зорґанізування територіяльної оборони 5 міліярдів та на розподіл газових масок між населення також 5 міліярдів. За Анґлією на другому місці стоїть Німеччина з 19 міліярдами, що були передбачені на надзвичайні видатки, Франція з 10 міліярдами, Італія з 2 міліярдами, Голяндія та Бельґія з 1,5 міліярдами та Чехословаччина, Мадярщина та Польща з 1 міліярдом. Треба мати на увазі, що 1 міліярд француських франків — це на нинішній грошевий курс 14,260.000 золотих. Кілько в тім часі витратив на зброєння Совітський Союз та Румунія, париська преса не розвідала й не подала. 