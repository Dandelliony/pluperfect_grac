Церква на сторожі тверезости

Війна звичайно сприяє деморалізації одиниць суспільства та утруднює ведення суспільної праці. До того перед нами завдання виполоти бурян, засіяний большевиками в наше суспільне життя. За короткий час — ліквідацією всіх форм нашого суспільного життя, знищенням його провідної верстви — зуміли терором та всіми деморалізаційними засобами витворити в масі зневіру й байдужність до ідей, що так недавно їх практиковано. Саме в такі переломові часи наша суспільність здавала іспит своєї внутрішньої вартости.
Большевики прегарно використали алькоголь і тютюн — історично випробувані засоби приголомшення здорового умя, зациткання совісти та поневолення цілого суспільства. Як наслідок — бачимо часто, що вже малі діти курять і пють алькоголь, а старша молодь майже поголовно затроюється без найменших викидів совісти, на святочний стіл і родинні гостини вернули колись прогнані напитки. В багатьох частинах краю селяни масово нищать хліб, виробляючи самогон, а в підгірських повітах, навіщених повінню і передновком, до решти затроюють себе люди самогоном. Вкінці, на превеликий жаль, ввесь суспільний актив оправдується, що ще не надійшов час на пропаґанду абстиненції. Одначе таким легкодушним ставленням справи приступаємо до творення нового суспільного орґанізму без основних, здорових духових підстав. Далі слід памятати, що абстиненція є тоді актуальна, як існує можність і потреба вести культурно-освітню працю, освідомлення й виховання дітвори-молоді, необхідність протидіяння воєнній деморалізації. Бо ж абстиненція — це засіб виховання характерів і зміст здоровної освіти.
Всетаки є сила, що допомагала українській нації перетривати у нинішніх часах усі хуртовини, а саме Церква. Вона, як найвірніший сторож чеснот, вміло й вперто, серед найважчих умовин, не забуває пригадувати вірним про життєво-спасенні думки. Митрополичий Ординаріят поручає у "Львівських Епархіяльних Відомостях" всім оо. душпастирям звертати вірним увагу у проповідях на страшні наслідки пянства та заохочувати до тверезости згідно з вказівками, поданими в "Епархіяльних Відомостях" з 1914—1915—1917 років, що звертають увагу на небезпеку налогів для молоді і робітництва, пригадують, що війна — це стан хитання обичаїв, найкраща підстава для всіх проступків. Більша кількість грошей, заник ощадности, збільшене марнотравство, врешті захитана мораль жінок і наражена подружжя вірність.
Алькоголь причиною несповнювання багатьох родинних і суспільних обовязків. Гріш, виданий на нього — ціна крови мужів і синів, що кладуть своє житя і здоровя. Тому продовжати традицію абстинентської акції на соборчиках, проповідях, катехізаціях, організувати братства тверезости, відбувати місії — ось головне завдання і наказ хвилини.
Для організованого проводу абстинентською акцією серед духовенства і вірних створено при Митрополичому Ординаріяті Союз Священиків Абстинентів. Ми певні, що священик абстинент, як опікун христіянських родин, згляне в життя кожної родини при помочі братчиків абстинентів та не дозволить руйнувати духові й фізичні цінності народу. 