◦ ◦ ◦ ◦ ◦ ◦ ◦

Іноземна преса про заключення договору між СРСР і Фінляндією
НІМЕЧЧИНА
БЕРЛІН, 13 березня (ТАРС). Всі німецькі газети публікують на видному місці повідомлення про заключення мирного договору між Радянським Союзом і Фінляндією. "Фелькішер Беобахтер", "Дейче Альгемейне цейтунг" і інші вміщують текст договору. Короткий зміст передової статті газети "Правди", а також спеціальні статті і багаточисленні телеграми своїх закордонних кореспондентів. Повідомлення про договір, вміщений під заголовками: "Радянська-фінляндський Мир", "Світове значення московського договору", "Війна проти Радянського Союзу невдалась" і т. п. Ряд газет друкують карту Фінляндії.
"Мирний договір між Радянським Союзом і Фінляндією, — пише "Берлінер Берзенцейтунг", — прикував у всьому світі величезну увагу. СРСР і Фінляндія прийшли до висновку про необхідність покласти кінець конфлікту і остаточно встановити мир у північній Європі. Мирний договір доводить, що Радянський Союз не прагнув завоювання нових територій, а лише бажав забезпечити свої інтереси".
Газета "Дейче альгемейне цейтунг" пише: "Новий кордон СРСР і Фінляндії оприділений. Фінляндська республіка прийшла до згоди з Радянським Союзом также, як це раніше зробили інші прибалтійські держави". В заключенні газета пише: "Німеччина, яка з самого початку Радянсько-фінського конфлікту займала нейтральну позицію, вітає заключення миру".
ЛИТВА
КАУНАС, 13 березня (ТАРС). Всі литовські газети на видному місці друкують текст мирного договору між СРСР і Фінляндською Республікою. В газетах вміщенні портрети товаришів Сталіна і Молотова.
Газета "ХХ-й амжіус" відмічає крупніші успіхи мудрої сталінської політики миру, яка захищає права малих народів. Договір був зустрінутий у всій країні з великим задоволенням.
ЛАТВІЯ
РИГА, 13 березня (ТАРС). Громадська думка і преса Латвії зустріли підписання мирного договору між СРСР і Фінляндією з величезним задоволенням, розглядаючи цей договір, як ще одну нову ланку в ланцугу радянської мирної зовнішньої політики, як новий фактор, який має велике значення в справі укріплення миру в Європі. Не дивлячись на пізний час радянської радіопередачі з Москви, присвяченої мирному договорові, вона була прослухана тут з великою увагою. На ранок біля газетних кіосків і редакцій газет зібрались великі натовпи за свіжими номерами газет з повідомленням про договір.
Вже в ранкових газетах на перших сторінках були опубліковані докладні матеріали про договір і багаточисленні іноземні відгуки.
Всі вечірні газети надрукували майже повністю передову статтю сьогоднішнього номера газети "Правда".
Газета "Брива земе" під заголовком: "На користь миру" в редакційній статті пише:
"Заключений минулої ночі договір про мир між Радянським Союзом і Фінляндією не лише ми, але і всі балтійські держави зможуть прийняти з задоволенням, так як він встановлює мир в північно-східній частині Європи.
Тепер війна знову далеко відкинута від цього куточка земної кулі. Уряди СРСР і Фінляндії заключили договір, який служить інтересам загального миру. Дальніше співдружжя обох країн буде також направлене на укріплення миру. Саме з цієї точки зору ми повинні розцінювати підсумки мирних переговорів, що закінчились".
Газета "Латвіас Карейвіс" публікує повідомлення про заключення мирного договору під слідуючим заголовком: "Переговори між СРСР і Фінляндією закінчились заключенням мирного договору між обома країнами".
Газета "Яунакас зінас" супроводжує повідомлення про мирний договір між СРСР і Фінляндією картою Фінляндії з зазначенням нового кордону та історичною довідкою про Карельський перешийок. Газета також публікує багаточисленні іноземні відгуки на заключення миру між СРСР і Фінляндією.
ЕСТОНІЯ
ТАЛЛІН, 13 березня (ТАРС). В естонській пресі опубліковано повний текст мирного договору, заключеного між СРСР і Фінляндією. Звістка про заключення мирного договору між СРСР і Фінляндією сприйнята в Таллінн з великою радістю. Скрізь можна чути схвалення політики Радянського Союзу, направленої на захист миру. Газети підкреслюють, що радянсько-фінляндський мирний договір укріплює безпеку і мир в районі Прибалтики. 