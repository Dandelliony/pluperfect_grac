◦ ◦ ◦ ◦

200-ня вистава Львівського Театру. У Світлий Вівторок, 7-го квітня, в 3-ій год. після полудня у Львівському Оперному Театрі ювілейна 200-ня вистава народної драми на 4 дії М. Старицького п. н. "Ніч під Івана Купала". Постанова О. Яковлева. Диригент: Я. Вощак. Танки: Е. Вігілев і В. Штенгель. У головних ролях: О. Карп'якова, О. Крупник, А. Совачева, М. Степова, В. Карп'як, Е. Курило, О Яковлів. — Цього ж дня в 7-ій год. вечора — вистава комедії на 4 дії Фр. і П. Шентанів п. н. "Схоплення Сабінянок". Переклад Мер’ям-Лужницького. Постанова Б. Паздрія. У головних ролях: М Крижанівська, Н. Лісновська, В. Палідович, Е. Шашарівська, І. Гірняк, В. Королик, Б. Паздрій, Я. Рудакевич, О. Сліпенький.
Українська програма в радіо. Сьогодні, в четвер, 2-го квітня, в часі від год. 10.30 до 11-ої Львівська Радіовисильня передає сьомий із черги Лисенківський концерт, у програмі якого вокальні дуети, квартети та терцети Композитора. Виконавці: Марія Сабат-Свірська, Софія Гаврищук, Евгенія Ласовська, Володимир Листопад, Лев Рейнарович та Іван Романовський. Фортепіянний супровід: Евгенія Курилович-Чапельська.
Страсні псальми. Завтра, в п'ятницю, 3-го квітня, в часі від год. 18.15 до 19-ої вечора Львівська Радіовисильня передає Страсні Псальми Бортнянського в виконанні хору під керуванням Е. Козака. — У програмі псальми: "Живий в помощі Вишнього", "Скажи ми, Господи", "Гласом моїм", "Вскую, прескорбна душе" та інші.
Додаткові приділи. На купон S9 нормальної березневої харчової картки одержуємо 1.40 кг. хліба для дорослих і 1.05 кг. хліба для дітей. На купон S8 цієї ж картки харчові крамниці видають по 100 гр. цукерків. Крім цього з нагоди свят видається по 20 гр. дріжджів на особу (без карток).
Знайшли в трамваях. В часі від 21-го до 30-го березня ц. р. знайшли у львівських трамваях такі речі: ключі, валізу, кальош, течку, зарукавок, торбинку, кальош, портфель, рукавичку, мошонку, кальош, торбинку, рукавичку, гаманець, черевики, течку, мошонку, портфель, кальош, гаманець, черевик, зарукавок, рукавиці, військову книжку, гроші, зарукавок, мошонку, печатку, ключ, кошик, рукавички, кальош, рукавичку, годинник, паспорт, мошонку. Всі ці речі можна відібрати в Бюрі Руху, Львів, вул. Вулецька 2. 