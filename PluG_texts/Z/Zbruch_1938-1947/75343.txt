◦ ◦ ◦ ◦

Фотографічні фахові курси. Відкриття фотографічного фахового курсу відбудеться 15 січня 1943 р., в год. 17-ій вечора, в залях Державної Мистецько-Промислової Школи, при Снопківській вул. ч. 47. Вхід від вул. Жижинської. Доїзд трамваям ч. 2 (остання зупинка).
"Цузац II" для студентів. Реферат Допомоги Високошкільній Молоді УЦК подає до відома, що видача харчових карток "Цузац II" за місяць січень 1943 р. наступає кожного дня в Рефераті ДВМ (Львів, Паркова 10, кім. 4) в годинах від 10-ої до 14-ої (в суботу від год. 10-ої до і 2-ої). Картки одержують українські студенти політехніки, ветеринарії та лісового відділу, які не вибрали харчових карток до студентських кухонь. Останній день видачі — 26 січня 1943 р.
Обов'язок усувати сніг. Дирекція Поліції у Львові пригадує зарядження Міського старости, видане під кінець грудня 1942 р., згідно з яким дозорці домів є обов’язані усувати сніг з хідників і з відповідного відтинка їздні. У випадку ожеледи хідник і вулицю на ширину 1½ м. треба посипувати піском, попелом і т. п. Дахи треба очищувати зі снігу й льоду. За невиконання того зарядження жде кара. У випадках спеціяльного занедбання винних жде табор примусової праці.
Опал для населення. СТАНИСЛАВІВ, 11 січня. Паливний відділ управи міста приділює покищо по пів-метра опалу для населення міста. Одночасно населення дістає з розбірки старих, головно жидівських дерев’яних домів дещо опалу. В останніх часах розібрано багато дерев'яних домів, які грозили заваленням і були тільки розсадником хворіб та криївками для турів. Станиславів набирає чимраз більше естетичного вигляду, а санітарні відносини в місті також поправляються.
М'ясна господарка в Галичині. Спожиття у Львові. ЛЬВІВ, 11 січня. Засоблення населення м'ясом спирається на континґентовій системі, яка як у відношенні до інших продуктів сільського господарства, так і у здачі зарізної худоби показалася неомильною системою, а при тому вигідною для хлібороба, бо не наражує його на клопоти, зв'язані зі збутом, при якому давніше дуже часто ставав жертвою несовісности торгівця.
Цьогорічна здача континґенту худоби не могла бути повна тому, бо перешкодою у заготівлі сталася наказана на той час реєстрація худоби, яка сильно зуживала час і сили виконних органів. Але переведення реєстрації худоби буде великою полегшою для дальшого ведення континґентів. Це в першій мірі допоможе до доповнення набору з біжучого року. При списі худоби зараховано її до чотирьох кляс; у визначенні на заріз це матиме свій вплив, при чому візьметься під увагу годівельний інтерес. У загосподарюванні м'ясом, що походить зі зарізу, кермуються потребами — війська, харчової допомоги для Райху і засобленням місцевого населення. До Райху висилається живі штуки, для війська працюють всі великі фабрики консерв: Бекон у Львові й у Ходорові.
Коли зприводу браку відповідних працівників перед кількома місяцями розподіл м'яса для населення Львова не завжди був задовільний, тепер усе йде гладко й усі користають з визначеного приділу. Не-німецьке населення могтиме набувати теж ковбасу т. зв. консумову. Вигляди на майбутнє є гарні. Стан худоби добрий, а цілий апарат заготівлі, перерібки й розподілу діє без закиду. 