◦ ◦ ◦ ◦

Постійні завзяті бої на середньому відтинку сx. фронту
Головне Командування Німецьких Збройних Сил подало 21. XII: На середньому відтинку східнього фронту тривають дальше завзяті бої. Відбито чимало сильних наступів ворога. На відтинку одного корпусу знищено при цьому 20 сов. танків. На фронті окруження під Петербургом відбито з великими втратами для ворога спроби випаду, що їх підтримували танки. Знищено при цьому 19 ворожих танків.
Летунство поборювало з добрим вислідом ворожі військові та самоходові кольони, зосередження танків, становища батерій та заборола. На північному та на фінському відтинку східнього фронту понищено успішно транспортові рухи ворога, руйнуючи постачальний матеріял, поїзди та рейки.
На англійському східньому березі летунство останньої ночі поцілило бомбами велике промислове заведення. Стежні літаки ушкодили бомбами на морі біля Англії два ворожу кораблі.
У північній Африці тривають при геройській натузі всіх сухопутніх і летунських сил союзників дальші бої. Німецька ескадра боєвих літаків знищила підчас атаки на одне англійське летовище та на зосередження самоходів ворога чимало літаків і багато самоходів.
Від 13 до 19 грудня ц. р. втратило совітське летунство 81 літаків. З того зістрілено 45 в летунських боях і 30 протилетунською артилерією. Решту знищено на землі. В тому-ж самому часі пропало на східньому фронті 18 власних літаків.
Підчас десанту на Гонкон знищено англійські скорі човни
ШАНГАЙ. — В одному звіті про хід боїв після десанту японських військ на Гонконі читаємо: укріплення на сx. березі острову є від пятниці рано під важким вогнем японської артилерії, яка слідкує за ходом боїв з обсерваційної стійки на горбі Жарден. Кілька англійських батерій приневолено вже до мовчанки. Англійські війська ставили завзятий спротив, який треба було ломати від становища до становища. Половина острову була в руках японців в пятницю вполудне. На місцях, де причалили японські війська і де загорілися від обстрілу бензинові збірники та фабрики, палахкотять все ще високі стовпи полумя.
Один кореспондент так описує десант на острові, який підготовано 12-годинним барабанним вогнем та бомбардуванням: коли японський десант був у повному ході, вислали англійці проти нього скорі човни. Японська артилерія завдала цим човнам перші втрати, але їх атаку відбили остаточно щойно японські спадні літаки, які затопили останні човни. Без огляду на сильний вогонь англійської оборони, японські вояки виловили багато потапаючих з розбитих англійських скорих човнів. З черги кореспондент стверджує, що спротив англійських військ ослаблювався щораз більше в пятницю пополуднє.
Наслідки зайняття Гонкону
ТОКІО. — Достави матеріялів до Чункіну через Гонкон і Шангай були в часі від січня до вересня ц. р. більші, як достави через бурманський шлях. Це відкриває "Нічі Нічі Шімбун" в одному коментарі, в якому він видвигає значіння здобуття Гонкону для дальшого ходу китайського конфлікту. Зайняття Гонкону буде означати, по думці цього часопису, нетільки розвал бритійсько-американського стратегічного трикутника Гонкон — Сінґапур — Маніля, але також найважчий удар проти Чанкайшека.
Про морський бій біля Гаваї
МІЛЯНО. — Представник "Попольо д’ Італія" в Токіо, приносить цікаві подробиці з уст одного старшини підводного човна, який брав участь в морській битві біля Гаваїв. Одночасно ненадійна атака японських морських та летунських боєвих сил викликала на чердаку американських воєнних кораблів найбільше замішання. Японському підводному човнові удалося вдертися до заливу Пірль-Гарбур так, що він міг вистрілити свої торпеди з віддалі, яких 100 метрів. Єдина небезпека грозила йому від бомб власних літаків, що одночасно діяли, а не від американської оборони. Одна торпеда поцілила важкий кружляк між вежами так важко, що 16—20 моряків, які там стояли кинуло високо в повітря і вони впали в море.
Гонкон в японських руках
ТОКІО. — Як повідомляє агенція "Домсї" з Кавлюну, в 11.00 год. в пятницю (4 год. нім. часу) більша частина острову Гонкон була в японських руках. Прапори зі сходячим сонцем повівали над пристанею і лопотіли на верхівях острову. Останки ворожих військ відступили на горб Вікторія, але саме місто Вікторію зайняли вже японські війська.
Так доля бритійської коронної кольонії вирішена. Японські десантні війська заходяться якраз ліквідувати останки англійського спротиву. Остаточна окупація цілого острову — це тільки питання часу.
Гонкон, один з вугольних стовпів англійсько-американського стратегічного трикутника Гонкон-Сінгапур-Маніля, упав. Наслідки окупації Гонкону матимуть безсумніву величезне значіння для дальшого ходу боїв у сx. Азії. Зокрема буде упадок Гонкону важким ударом для Чункіну, бо через Гонкон ішов майже увесь матеріял, якого потребував уряд Чункіну для ведення війни.
Англійський загал був уже підготований від 24 год. урядовими та півурядовими заявами й вістками на упадок Гонкону та звязане з цим незвичайне ослаблення англійських позицій у південно-китайському морі. А проте остаточна вістка була для нього важким ударом. Колиб на водах був іще "Принс оф Волс" і "Репалз", а до того й американська фльота була не підірвана, до такого висновку доходять в Льондоні — то японці ніколи не булу б могли перевести десантів, які дають їм сьогодні таку небезпечну свободу руху.
Як упав Гонкон?
ТОКІО. — Кореспондент агенції "Домеї" подає про десант японських військ на острові Гонкон в ночі під 19 грудня таке звідомлення: Японські війська стояли вже готові в околиці летовища Кайталь, фабрики цементу в Кавлюні та на березі Кавлюну, коли японська артилєрія обстріляла 2-годинним барабанним вогнем ворожі батерії. Перші відділи сіли в четвер в годині 21.35 японського часу серед обабічного вогню в човни, що звернулися на три точки на північному сході острову Гонкону, на північний схід від міста Вікторія. При цьому вони трималися поза горбом Жарден, щоб не причалювати у заграві пожеж на острові. Японські відділи переплили 2 км. широку вузину між Гонконом і Кавлюном та незамітно підїхали до берега на якому був ряд укріплень і стрілецьких ровів. Тоді вискочили вони з човнів на беріг. Щойно тепер завважили англійські війська японський десант і ставляючи завзятий спротив, почали вогонь. Японські війська зайняли ворожі становища в боях рукопаш і в годині 21.50 дали знак, що десант вдався. Друга хвиля пробоєвих частин поспішила на свої призначені місця і забезпечила з відділами, що причалили перші, дальші успіхи десанту. Після 2-годинного бою японські війська закріпили за собою опівночі Жарден-Гил, який має 430 м. висоти. Головні відділи японської армії причалили в год. 7.30 дня 19 грудня і почали наступ на форти та батерії з усіх боків. До год. 11.00 японського часу була вже в японських руках більша частина острову і прапори зі сходячим сонцем залопотіли небаром з усіх вершків острову. Останки ворожих військ відступили на горб Вікторія, а саме місто обсадила японська армія. 