Концентричний наступ на Барсельону.

Війська ґен. Франка концентрично наступають на Барсельону з трьох боків і вчора вечором були 65 км. від Барсельони. Наступ треває далі. На середущім відтинку катальонського фронту національні війська посунулися 10 км. наперед займаючи західній беріг ріки Ґая. На полудневім далі обчищували околиці Тараґони забираючи до неволі 1.100 полонених. Відділи національних військ, які наступають здовж гірського шляху Сервера—Барсельона, заняли чотири нові місцевости і віддалені тепер 20 км. від Іґаляди.
Горячкова орґанізація оборони Барсельони.
Італійські кореспонденти підкреслюють, що барсельонський уряд з поспіхом орґанізує оборону на цілій території Катальонії, головно Барсельони, щоб підбадьорити духа у своїх рядах. На думку ґен. Яґе, коменданта мароканського корпусу, здобуття Барсельони можна сподіватися до 15 днів, якщо червоні війська не будуть ставити сильнішого спротиву ніж тепер.
Новий наступ японців у Китаю.
Японські війська почали ґенеральнім наступ на китайські позиції в горах Люшан. Китайці не встигли своєчасно відступити зі своїх позицій. Японці окружнли 3.000 китайських вояків. Підчас боїв згинуло 50 китайців, 3.000 попало в полон. Японські війська заняли м. Кіншав, 120 км. на північний захід від Ганкав і здоганяють китайське військо, що відступає на захід.
Нові бомбові замахи в Льондоні.
У вівторок 17. ц. м. пополудні вибухла нова бомба на елєктричній стації при великій греблі недалеко шоси Бірмінґтем. Вибух був дуже сильний і було його чути дуже далеко. Стація частинно ушкоджена. Недалеко місця вибуху знайшли другу бомбу.
У звязку з вчорашніми бомбовими замахами влада безпеки видала низку надзвичайних розпорядків. Зміцнено охорону всіх елєктрівень та загострено контролю подорожніх у бритійських портах. У цілій Анґлії поліція інтенсивно слідкувала за рухом на побережжі. 