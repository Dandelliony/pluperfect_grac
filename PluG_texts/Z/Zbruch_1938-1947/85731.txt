◦ ◦ ◦ ◦

  Обов'язок усувати сніг. Дирекція Поліції у Львові звертає увагу на розпорядок Міського Старости з дня 7. XII. 1942 р. Згідно з тим розпорядком дозорці домів обов'язані усувати сніг з їздні і хідників. Коли на вулиці слизько, хідники і вулиці треба посипувати на ширину півтора метра відповідними засобами, напр. піском, попелом і т. п., які улекшать ходження і обережуть прохожих перед нещасливими випадками. Сніг і лід із дахів треба усувати. Невиконання цього розпорядку буде Дирекція Поліції якнайгостріше карати. У спеціяльно тяжких випадках жде неслухняного карний табор.   Новий парк у Львові. Міський Городничий Уряд випрацював пляни і веде підготовні роботи до заложення нового парку у Львові, який повстане на звалищах знищених бомбами кам'яниць і складів при вул. Городецькій. Два роки тривали праці над очищенням румовищ. Тепер Міський Городничий Уряд опрацював відповідні пляни, щоб цю площу тереново згармонізувати зі сусідньою горою св. Юра. Поволі цей плян реалізується. Покищо зима перервала працю, але вже тепер пізнати в загальних обрисах, як виглядатиме новий парк. Цей парк призначений на відпочинкове місце для старших та терен для забав дітей. Квітники будуть обсаджені рожами, а стежки і алеї підходитимуть круто аж під узбіччя Святоюрської гори. Діти матимуть тут пісок і плитку бетоновану саджавку. Крім цього буде тут травник-лежальня. Новий парк — це черговий зеленець у центрі міста.   Обережно на вулицях. Останніми часами притрапилося багато нещасливих, а навіть смертельних випадків, яких безпосередньою причиною був вуличний рух. Річ ясна, що їздня призначена передусім для колового руху, а піші прохожі сходять тут на друге місце. При переходах вулиці, прохожі повинні звертати велику увагу на коловий рух. З уваги на безпеку прохожих переходження вулиці допильновує також поліція, до якої належить служба загальної безпеки. Тепер, коли рух у Львові сильно скріпився, а вулиці міста не завжди надаються до того, щоби він правильно відбувався. Відповідні переміни вже є обмірковані, але їх не дасться виконати у короткому часі. Тому мешканці міста мусять вміти ходити вулицями у тих умовинах, які тепер існують. З уваги на безпеку мешканців уведено для багатьох вулиць їзду лиш в одному напрямі. Розміщено відповідно місце постою самоходів, окреслено приписи руху, які обов'язують водіїв механічних возів, а поруч того на перехрестях вулиць і у місцях, де панує сильніший рух, стоять поліційні стійки, які допильновують, щоб механічні вози і прохожі придержувалися приписів руху. Але прохожий мусить передусім дбати сам про себе. Через те вулицю треба переходити обережно, розглянувшись, чи не надїжджає якесь авто. Не переходити перехрестя вулиць на поперек, не перебігати вулиці на перегони з автом, зокрема тепер, коли їздня слизька. Таксамо не допускати до того, щоб діти бавилися на вулиці, або, щоби самі без опіки переходили їздню. Лиш обережністю і перестеріганням приписів вуличного руху можна охоронити себе перед нещасливим випадком, каліцтвом, а то й смертю.   Коляди і щедрівки. Відділ Культурної Праці У. Ц. К. видав з початком цього року для вжитку УОТ і церковних хорів вибір найкращих коляд і щедрівок у двох окремих збірках, редагованих д-ром С. Людкевичем, а саме: збірку для мішаного хору (27 пісень) в ціні 20 зл. і для чоловічого хору (19 пісень) в ціні 10 зл. Ті збірки можна набути в Інституті Народної Творчости, Львів, вул. Францішканська ч. 7. Замовлення з провінції за післяплатою.   Диригентські курси ІІ (середнього) ступня у Львові. Відділ Культурної Праці УЦК Львів, вул. Францішканська ч. 7, приймає вже зголошення на Диригентський Курс середнього (II) ступня, що відбудеться в часі від 20 січня до 20 березня 1944 р. На цей Курс будуть приняті кандидати, що викажуться свідоцтвом закінчення Дириґентського Курсу І. ст. чи взагалі якогонебудь іншого Дириґентського Курсу, або здадуть вступний іспит із основ теорії музики, сольфежу і дириґування. Курс вестиме проф. Микола Колесса а викладати будуть найкращі фахівці Львова. Оплата за навчання на Курсі 220 зл., вписове 10 зл. Платиться згори. Курсанти мусять мати до своєї розпорядимости скрипку, або мандоліну. Зголошуватися до 10 січня 1944 р. На Курс приймається також дівчат. На час Курсу мусить кожний із курсантів подбати про мешкання і харчі, бо всі гуртожитки заняті. Дозволів на переїзди залізницею ІНТ не видає.   Рідна земля 