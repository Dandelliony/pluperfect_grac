◦ ◦ ◦ ◦ ◦ ◦ ◦ ◦ ◦ ◦

3 міліони італійців під зброєю.
РИМ, ПАТ. В Римі проголошено урядовий комунікат, який подає, що на території метрополії чисельний стан армії дуже поважний, а саме завдяки тому, що покликано під зброю резервістів від 1901—1912 рр. Крім того, вже під зброєю були повні континґенти річників 1917 і 1918 р. Покликано теж частину річника і 1919 та змобілізовано частинно спеціялістів інших річників. При кінці комунікат стверджує, що не треба вже сподіватися покликання під зброю дальних річників, хіба домагалися б того окремі обставини.
Париська радіовисильня подає, що Італія має тепер під зброєю три міліони вояків.
Нервові наради в Льондоні.
ЛЬОНДОН, ПАТ. Комітет закордонних справ бритійського уряду відбув сьогодні пополудні засідання, в якому взяли участь: Чемберлєн, Гор, Інскіп, Галіфахс; Стенлей, Морісон і Кадаґан.
Король Юрій вернувся несподівано до Льондону.
ЛЬОНДОН, 11. 4. ПАТ. Сьогодні прибув із Віндсору до Льондону, до Бекінкгемської палати анґлійський король. Його відвідав там Чемберлєн. Поворот короля до Льондону був зовсім несподіваний. В Льондоні догадуються, що король по розмові з Чемберлєном виїде знову до Віндсору.
Як виглядав ультимат Італії до до Альбанії?
ДЕГАР. ПАТ Один високий альбанський достойник в інтервю з кореспондентом Аваса подав зміст італійського ультимату. Італія поставила Альбанії такі домагання: 1) право причалювати італійським військам без обмеження часу і місця; 2) контроля військової італійської влади над усякими фортифікаційними працями: 3) надання італійцям, які живуть в Альбанії, всіх політичних прав включно з правом бути послом або міністром; 4) ліквідація міністерства закордонних справ, інтереси Альбанії заступатиме Італія; 5) Іменування італійських ґенеральних секретарів при всіх альбанських міністерствах; 6) італійський посол у Тірані стає членом альбанського уряду і навпаки, альбанський посол у Римі — членом італійського уряду.
Альбанський уряд відкинув цей ультімат.
Париж погрожує Еспанії.
ПАРИЖ, 11 4. ПАТ. До Парижа прибув сьогодні амбасадор Франції в Бурґосі маршал Петен, який відбув після приїзду нараду і мін. Бонне. Приїзд амбасадора Петена до Парижа пояснюють в політичних колах збільшеним зацікавленням Парижа еспанськими справами. Французькі політичні кола й преса не скривають свого збентеження настроями еспанських політичних кол. Нема двох думок, що начальною цроблємою французько-еспанських взаємин є справа відкликання італійських частин з Еспанії. Сьогоднішній "Пті Журналь" заповідає навіть, що якщо Еспанія далі проволікатиме з полагодою тієї справи, то не є виключене, що французький та аґлійський уряд буде вимагати від Еспанії деяких ґарантій. Той часопис натякає, що могло б іти про обсадження еспанського Марока та острову Міпорка французькими частинами. 