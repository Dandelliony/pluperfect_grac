◦ ◦ ◦ ◦ ◦ ◦ ◦

Законопроект про будівництво воєнно-морських баз
НЬЮ-ЙОРк, 20. (ТАРС). Як повідомляють з Вашінгтона, палата представників після обговорення, яке тривало всього лише кілька годин, схвалила законопроект, який передбачав асигнування 242 млн. доларів на будівництво воєнно-морських баз і розширення існуючих, включаючи бази на островах Гуам і Самоа. Як відомо, торік палата представників відхилила пропозицію про будівництво воєнно-морської бази на острові Гуам. Зміна позиції палати представників у цьому питанні, очевидно, відбиває загострення японо-американських відносин.
В процесі обговорення цього законопроекту палатою представників член палати Феддіс, демократ від штату Пенсільванія, в своєму виступі наполягав, щоб уряд повідомив Японію, що коли Японія нападе на Сінгапур, то воєнно-морський флот США переріже її лінії постачання і зробить повітряні нальоти на її головні міста і індустріальні центри. Член палати Гор, демократ від штату Теннессі, в своєму виступі підтримав пропозицію Феддіса і різко осуджував політику Японії. Член палати Андресен, республіканець від штату Міннесота, запропонував запровадити повне ембарго на експорт воєнних матеріалів в Японію.
Торгова угода між Туреччиною і Англією
СТАМБУЛ, 19. (ТАРС). Газета "Енісабах" повідомляє, що вчора в Анкарі була підписана торгова угода між Туреччиною і Англією на суму в 10 міліонів лір. Угода передбачає поставку великих партій турецьких товарів в Африку і Австралію.
До висадки англійського парашутного десанту в Італії
ЛОНДОН, 20. (ТАРС). Авіаційний оглядач агентства Рейтер пише, що англійські парашутисти, скинуті в Італії, належать до військової частини, яка пройшла спеціальну підготовку для ведення операцій на території противника. Досі існування подібних частин було одним з англійських воєнних секретів, що найбільш старанно охороняються. Оглядач вказує, що ще влітку минулого року він бачив маневри цих парашутних частин.
Повідомлення штабу англійських озброєних сил на Далекому Сході
ЛОНДОН, 19. (ТАРС). Штаб англійських озброєних сил на Далекому Сході опублікував повідомлення, в якому вказується, що за останній час англійські далекосхідні воєнно-повітряні сили одержали значні підкріплення у вигляді сучасних бомбардувальників і двохмоторних і одномоторних винищувачів. Прибулі літаки розміщені в пунктах, які мають стратегічне значення.
НЬЮ-ЙОРК, 19. (ТАРС). Як повідомляє агентство Ассошіейтед Пресс, представник командування японської армії в Китаї майор Акіяма заявив, що прибуття австралійських військ в Сінгапур є "дією воюючої сторони". Акіяма обвинувачував Англію в тому, що вона натискує на Таї, намагаючись зірвати переговори між Таї і Індо-Китаєм.
Заява міністра промисловості і торгівлі Ейре
НЬЮ-ЙОРК, 20. (ТАРС). За повідомленням кореспондента газети "Нью-Йорк Таймс" з Дубліна (Ейре), міністр промисловості і торгівлі Макенті в промові на щорічній конференції промисловців заявив, що Ейре "зазнає такої інтенсивної блокади, начебто вона є воюючою країною". 3 лютого минулого року були потоплені 9 пароплавів, що належать Ейре, і кілька пароплавів нейтральних країн, які направлялися в ірландські порти.
Заява губернатора Стрейтс Сеттльментс
НЬЮ-ЙОРК, 20. (ТАРС). Як повідомляє сінгапурський кореспондент агентства Ассошіейтед Пресс, губернатор Стрейтс Сеттльментс Томас, виступаючи по радіо, заявив: "Прибуття австралійських військ в Сінгапур не повинно тривожити будьякого з наших сусідів. Проте, якщо на нас нападуть, ми будемо воювати". Відповідаючи на виступ Томаса, командуючий прибулими австралійськими військами генерал Беннетт заявив, що Австралія подасть Англії допомогу в разі нападу на Стрейтс Сеттльментс.
Арешти в Румунії
БУХАРЕСТ, 20. (ТАРС). Згідно з офіціальним комюніке, в зв'язку з легіонерським повстанням 21 — 23 січня, властями було арештовано до вчорашнього дня 8.540 чоловік. В Бухаресті було арештовано 3.999 чоловік. В провінції арештовано 4.541 чол. 