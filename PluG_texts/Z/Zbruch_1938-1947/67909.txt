◦ ◦ ◦ ◦

Верховне Командування Німецьких Збройних Сил повідомляє:
У східній частині фортечної полоси Севастополя здобули німецько-румунські війська по завзятому бою серед дуже важкого терену численні сильно розбудовані височинні становища.
У районі на південний схід від Харкова довів оточувальний наступ німецьких і румунських військ, успішно піддержуваний з'єднаннями повітряних сил, до замкнення і знищення ворожих сил. В ході боїв, особливо багатих втратами для ворога, взято 21.827 полонених і понад 100 панцирних возів, здобуто або знищено 250 гармат і велику кількість піхотної зброї, авт і всякого роду воєнного знаряддя.
У запільній смузі середнього фронтового відтинку підчас місцевих бойових дій війська одної піхотної дивізії викинули ворога з полевих становищ, взяли при тому 118 бункрів і здобули численну добичу. Протинаступи ворога не вдались.
На фронті Волхова розбито успішним наступом замкнену ворожу військову групу на поодинокі групи. Їхнє знищення в ході.
Підчас збройної летунської розвідки у Фінському морському заливі потопили повітряні сили одне вороже підводне судно і пошкодили киненням бомб 2 менші транспортні кораблі.
Нічні атаки повітряних сил були спрямовані проти збройних заводів над горішньою та середньою Волгою та проти залізничих цілей у районі Москви.
В часі від 12 до 22 червня втратила совєтська повітряна фльота 468 літаків, з чого 375 збито у повітряних боях, 63 протилетунською артилерією, а 9 армійськими з'єднаннями, решту знищено на землі. В тому самому часі втрачено на східному фронті 42 власні літаки.
У Північній Африці німецько-італійські війська є в дальшому наступі на схід.
Минулої ночі британські повітряні сили атакували кілька місцевостей західно-німецької узбережної смуги, особливо місто Бремен. Населення мало втрати. Запалювальні бомби спричини шкоди передусім у мешкальних дільницях і публичним будинкам. Нічні винищувачі, протилетунська артилерія і артилерія морської фльоти зістрілили 52 з атакуючих бомбардувальників.
В Адені японські підводні човни
МЕДІОЛЯН, 26 червня. — Поява японських підводних човнів в Аденському заливі викликала велике схвилювання у цій морській базі. Британська військова влада з поспіхом вжила різних заходів для оборони тієї воєнної пристані.
Евакуація Олександрії
ЖЕНЕВА, 26 червня. — Вістка про поразку армії генерала Річі викликала в Єгипті велике затривоження та схвилювання. Британські військові власті поробили далеко йдучі заходи. За американськими радієвими вістками розпочали евакуацію Олександрії з цивільного населення. З огляду на обмежені та перевантажені засоби комунікації, це важке завдання.
ЖЕНЕВА, 26 червня. — Індійська пристань в Калькуті стоїть під знаком британських оборонних заходів. Ці заходи диктує страх перед японською атакою. Після успішного закінчення японського походу у Бірмі за дві години можуть японці своїми літаками долетіти до Калькути.
Французького підводного човна "Монж" що у свойому часі брав участь в обороні "Дієго Суарез", не стало від 5 травня і його вважають пропавшим. Це вже 8-ий підводний човен, що його Франція втратила від перемиря.
Англійський міністер закордонних справ повідомив палату послів, що він сам негайно подасть внесок на затвердження договору Лондон—Москва.
Дуче відбув знову одногодинну сердечну розмову з еспанським міністром закордонних справ, Сераном Сунером. Приявним був італійський міністер закордонних справ, граф Чіяно. 