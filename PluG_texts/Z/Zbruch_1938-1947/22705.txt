◦ ◦ ◦ ◦ ◦ ◦ ◦ ◦ ◦ ◦

Не хочуть розуміти української мови. В пятницю 19 ц. м. вполудне на стації в Галичі касієр не хотів продати білєту п. Юліянові Михалівському, см. учителеві тому, що він в українській мові домагався продати йому білєт до Персенківки к. Львова Колиж п. Михалівський звернувся до уряду руху за книжкою жалоб — не вклали її домагаючись, щоб вилєґітимувався білєтом. Таксамо начальник стації не хотів поладнати справи і почав "навчати" кажучи, що "мовний закон" з 1924 р. є лише для неграмотних, а для українців інтеліґентів їх матірною мовою є польська мова.
Опечатали читальню. Із Заліщиччини пишуть нам: У Щитівцях, пов. Заліщики, запечатав 8. 5. ц. р. солтис громади Гуменюк Іван у приявності "дроґомістжа" Романішина з Касперовець читальняну домівку. В дві години пізніше прийшов під читальню у Щитівцях командант постерунку Вервала і пост. Бєда та війт Райхель з Касперовець, які оглянули будинок читальні знадвору і приказали крамареві крамниці, що міститься в чит. домі, не розривати заложеної на дверях читальні пльомби, бо за це грозить 6 місяців вязниці. Як причину опечатання подали небезпеку, яка грозить з приводу лихої будови. Члени читальні, які з тяжким трудом здобулися перед роком на власну домівку, не мають тепер де сходитися.
Пожежі в Самбірщині. Минулого тижня згоріло в самбірському повіті кільканацять сільських господарств. І так 16. ц. м. згоріли господарські будинки Андрія Дейнеки в Рогізні. Крім того вогонь перекинувся на сусідні будинки, що теж згоріли. Матеріяльна втрата сягає 2.000 зол. — 17. ц. м. згоріла хата селянина Кархута у Стрілковичах. — 18. ц. м. згоріла стодола Миколи Винарчика в Баранчичах і перекинулася на сусідні будинки, що теж згоріли. 