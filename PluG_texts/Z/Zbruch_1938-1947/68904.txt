◦ ◦ ◦ ◦

Основний ремонт скляної гути. Жовква, 23 липня. Знищену большевиками скляну гуту в Жовкві прийшлося тепер основно відремонтувати. Тому на якийсь час здержано продукцію та приступлено до будови ванни і перерібки генераторів. Нова піч до випалювання буде побудована на основі якнайбільшої економії палива, а праця буде ведена на дві зміни. Дотеперішня продукція гути виносила около 40.000 кг. місячно, а працювало в ній 130—150 робітників. Покінчення робіт передбачується на кінець ц. м., а можливості розвою фабрики є дуже великі.
Духовна Семінарія у Львові. Дирекція Малої Семінарії проголосила конкурс на прийняття кандидатів до гр.-кат. Духовної Семінарії у Львові на академічний рік 1942/43. Подання треба вносити до Митрополичого Ординаріяту до 1-го вересня ц. р. та долучити: 1) свідоцтво хрещення і миропомазання, 2) свідоцтво зрілости та всі ґімназійні свідоцтва, 3) свідоцтво моральности від парохіяльного, чи деканального уряду, 4) точний опис життя, в якому подати: а) родовід, б) хід студій, в) які перебув недуги, г) де перебував і чим займався від матури. — Мала Семінарія (підготовча студія) приймає учнів від І-ої до VIII-oї кляси. Крім метрики і шкільного свідоцтва треба долучати свідоцтва моральности батьків і учнів. Шк. рік у Малій Семінарії починається 1-го вересня ц. р.
Легкоатлетичні першенства Львова. Початок змагань у суботу, 25-го липня ц. р. в 17 год.: Програма для чоловіків: куля, передбіги 100 м., скок увисочінь, передбіги 400 м., диск, штафета 3х1000 м. Для жінок: скок увисочінь. передбіги 60 м., диск, штафета 4X60 м. Для юнаків: передбіги 60 м. і 100 м., куля, скок увисочінь. В неділю початок змагань в 9-ій год. ранку. Програма для чоловіків: 100 м. фінал, скок удовжінь, 1500 м., ратище, 400 м. фінал, штафета 4х100 м., штафета 800+400+200+100. Для жінок: 60 м. фінал, куля, 100 м. скок удовжінь, штафета 4х100. Для юнаків: 60 м. і 100 м. фінали, скок удовжінь і 1000 м. Збірка змагунів у суботу в 16.30 год., в неділю в 8.15. 