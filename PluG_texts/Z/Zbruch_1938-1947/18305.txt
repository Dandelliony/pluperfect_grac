Італійський консулят у Хусті?

"Менчестер Ґардіян" приносить повідомлення, що італійський уряд уже небавком буде репрезентований власним консулятом у столиці Карпатської України. Першим італійським консулем у Хусті буде по всякій імовірності д-р Енріко Інсабато, знавець українських справ і людина довіри італійського міністерства закордонних справ.
Словаки заявляють льояльність урядові Карпатської України.
К.У.П. повідомляє: Премієр о. д-р Волошин приняв делєґатів карпатоукраїнських словаків, які висловили льояльність українській владі та щире бажання співпрацювати для добра карпатоукраїнської держави. Вони заявили, що в недалеких виборах до карпатоукраїнського сойму голосуватимуть солідарно з українським населенням. Просили, анальоґічно до чехів та німців, дозволу зорґанізувати Словацьку Національну Раду у Карпатській Україні. Делєґацією проводив пастор Мошко.
Кандидати з москофільської виборчої листи до Сойму Карпатської України не знали про свою кандидатуру.
Як подає КУП, закарпатські русофіли внесли листу неправильно, колиж їм звернено на це увагу, вони не принесли листи вдруге та не виплатили кавції. Виявилося, що вони повписували на листу чимало осіб без їхнього відома. Виходить, що русофільський табор настільки слабий і малий, що не можна найти в ньому навіть кандидатів на послів.
Окружні вожди українського народнього обєднання.
КУП повідомляє, що в Карпатській Україні заіменовано 10-ох окружних вождів УНО для поодиноких округів. Є це люди заслужені у праці.52 передвиборчі віча.
Як повідомляє КУП, в неділю 5. лютого відбудуться у 52-ох селах передвиборчі віча. Промовлятимуть кандидати на послів.
Д-р Комарницький ранений у самоходовій катастрофі.
Як подає ПАТ, під самоходом, яким шеф пропаґанди Карпатської України д-р Комаринський вертався зі Сиготу, заломився місток; самохід впав з висоти 3-ох метрів. Д-р Комаринський, його жінка та шофер важко ранені; перевезено їх до шпиталю в Сиготі. 