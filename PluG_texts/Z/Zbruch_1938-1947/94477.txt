◦ ◦ ◦ ◦

В кінотеатрі «Україна». Працівники театру «Україна» виявили велику енергію по відновленню роботи кінотеатру. Вони повернули частини кіноапаратури, заховані ними від німців. Вестибюль і фойє театру художньо прикрашені свіжими квітами, плакатами, гаслами, портретами керівників партії та уряду. Глядачі цікавляться фотознімками кіноартистів і режисерів Радянського Союзу та кадрами з фільмів. В фойє на столиках для глядачів є газети та журнали. Для учасників Вітчизняної війни в кінотеатрі відведені окремі місця. Зараз будується нове велике фойє, де буде провадитися культурно-масова робота. Тут же буде відкрита виставка: «Велика Вітчизняна війна», виступатимуть артисти та джаз-оркестр.   Спортивний комбінат. Закінчуються відбудовні роботи міському спортивному комбінаті, який буде відкрито в першій половині січня. Працюватимуть спортивний зал і водний басейн. З відкриттям комбінату відновлять свою роботу волейбольна, баскетбольна, гімнастична й інші секції міського комітету в справах фізкультури і спорту.   Самодіяльний театр. З першого січня при обласному Будинку народної творчості починає свою роботу самодіяльний театр (художній керівник тов. Манкевич). Колектив театру вже підготував до вистави п'єси «Назар Стодоля» — Шевченка, та «На перші гулі» — Васильченка, якими відкриється зимовий сезон театру. Крім цього колектив самодіяльного театру підготував кілька тематичних концертів. В найближчий час тут почнуть працювати над «Байкою для дітей» за Андерсеном. До грибоєдовського ювілею самодіяльний театр готує відому п'єсу великого російського письменника — «Горе от ума».   Вільна Україна 