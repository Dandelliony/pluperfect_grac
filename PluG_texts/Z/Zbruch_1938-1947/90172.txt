◦ ◦ ◦ ◦

Верховне Командування Німецьких Збройних Сил повідомляє 16-го червня:   Південну Англію і міський обшир Лондону обстрілювано минулої ночі і сьогодні передполуднем нового рода розривними стрільнами найважчого калібру.   Минулий день в Нормандії пройшов під знаком успішних протинаступів наших військ. На схід від Ори панцерні з'єднання вбили клин у ворожий мостовий причілок. На захід від Ґомон, як теж на південний схід і на південний захід від Карантан наші дивізії відкинули ворога назад і закріпили свої становища. Особливо високі були ворожі втрати в боях в районі Карантан. Теж у районі на захід і на північ від ст. Мер Еґліз тривали навальні бої. Ворогові вдалося там здобути тільки невеличкий терен.   Наше летунство теж останньої ночі продовжувало успішно атакувати ворожі відвантажування перед мостовим причілком. Вони осягнули бомбові поціли на скупчення кораблів і в місцях вивантаження.   Баталіони добровольчих з’єднань сходу, що їх вислано в бойові райони інвазійного фронту, замітно визначилися і хоробро билися у важких боях.   З'єднання сторожевих човнів виловлювачів мін особливо визначилися підчас атак проти інвазійної фльоти в численних завзятих морських і повітряних боях, як теж прочищуючи серед важких умовин ворожі мінні запори і підміновуючи ворожий корабельний шлях.   Підчас атаки британських бомбардувальників і торпедних літаків на німецьких конвой перед Боркум охоронні судна і бортова зенітна артилерія зістрілили 10 ворожих літаків. Загинув один власний човен.   Сторожеві судна затопили перед голяндським побережжям великий британський швидкохідний катер і ще один важко пошкодили.   В середній Італії ворог цілий день продовжував свої наступи масовими піхотними і панцерними силами передусім у районі на північ і на північний схід від Орвієто. На двох позиціях влому бої ще трівають. Ворожі літаки знову атакували 15-го червня перед західно-італійським побережжям німецький шпитальний корабель "Ерменґен" і запалили його.   На далекій Півночі на відтинку Кандалякші знову заломилися большевицькі випади з великими втратами для ворога.   У Фінському заливі охоронні судна воєнної фльоти пошкодили большевицький катер, що безуспішно атакував. Над затокою Нарви сторожеві судна зістрілили 5 ворожих літаків.   Перед півостровом Фішера большевицькі літаки і швидкохідні катери безуспішно атакували німецький конвой. У бій встрянули теж ворожі прибережні батерії. При тому важко пошкоджено один ворожий швидкохідний катер, а наші винищувачі знищили 10 ворожих літаків.   Слабше з'єднання північно-американських бомбардувальників налітало вчора на північно-західну Німеччину і розпорошило бомби в районі Ганноверу.   Окремі британські літаки атакували минулої ночі райнсько-вестфальський обшир.   Німецькі літаки знову атакували цілі в південно-східній Англії.   Рідна земля   