Нова аптекарська такса. – Сензаційний квестіонар. — Будова нового костела у Львові. — Чому припинено трамвайовий рух.

Нова аптекарська такса обовязує вже від 10. ц. м., на основі якої обнижено ціни багатьох ліків. У звязку з тим Аптикарська Палата Сх. Галичини у Львові оголосила комунікат, що аптики не будуть признавати індивідуальних знижок у цінах ліків. Одночасно збори Аптикарської Палати рішили, що всі львівські аптики починатимуть від 1 жовтня ц. р. нічні дижури в суботу, а не в неділю, як се було дотепер. Аптики, що не матимуть дижурів, будуть замкнені від год 9-ої вечором у суботу до год. 8-ої рано в понеділок. Замкнені аптики виставлятимуть орієнтаційні таблиці з означенням аптик, що мають дижур у неділю і в ночі. Одночасно Аптикарська Палата повідомляє, що всі дижурні аптики будуть стягати оплату у висоті 1 зол. за кожну нічну експедицію, себто від хвилини замкнення аптики аж до хвилини її отворення без огляду на те, з кількох ліків складається експедиція. Тому населення повинно поладнувати закупи ліків в аптиках до год. 9-ої вечором.
Сензаційний квестіонар розіслала адвокатська рада у Львові з такими рубриками: Віросповідання та обряд згідно з метрикою уродження; на випадок зміни – дату зміни і правну основу зміни віроісповідання та обряд по зміні; імя і прізвище згідно з метрикою уродження; на випадок зміни – змінене імя і прізвище. Крім того квестіонар обіймає інші питання у зв’язку зі ст. 92-ою закону про устрій адвокатури.
Будова нового костела у Львові. В неділю 2. Х. польський архієпископ Твардовський посвятить вугільний камінь під будову нового костела Вікентія з Павльо на перехресті ул. Дверніцкого і Снопківської. До комітету будови нового костела входить крім архиєп. Твардовського львівський воєвода Білик і президент м. Львова д-р Островський.
Чому припинено трамвайовий рух при вул. Листопада? Дня 22 ц. м. міська управа почала земельні роботи при перебудові вул. Листопада від вул. Шимоновичів аж до вул. Ґрехарської. Одночасно з перебудовою вулиці збудують другий трамваєвий шлях так, що трамваєвий рух на цьому шляху буде приспішений. Перебудова вулиці протягнеться аж до 15 листопада ц. р. і до того часу трамваєвий рух буде при вул. Листопада припинений. Доти мешканці вул. Листопада можуть користати з міських автобусів.  