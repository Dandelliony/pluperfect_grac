◦ ◦ ◦ ◦ ◦

"Мужчина з минулим". Львівський Український Театр у будинку Львівського Оперного Театру двічі комедію на 3 дії Арнольда і Баха "Мужчина з минулим", у перекладі В. Блавацького, в постанові Б. Паздрія. Одна вистава відбудеться в неділю в 3-ій годині пополудні, а друга в 6-ій вечером.
Збірка У. Ч. X. Сьогодні, 12 жовтня, відбудеться збірка Українського Червоного Хреста для німецьких ранених і українських полонених.
Уряди у Львові. Окружне староство Львів—Захід (Крайсгавптманшафт Лємберг —Вестен) приміщене в будинку університету ім. Ів. Франка, при вул. Маршалківській 1.
Шкіряна фабрика. За большевицьких часів було у Львові аж 14 шкіряних фабрик, та ні одна не мала належного урядження і не могла нормально працювати. Сьогодні всі ці фабрики об’єдналися в одно промислово-кооперативне товариство "Хутро", якого фабричний льокаль приміщений при вул. Зборовських 44. Фабрика уряджена за найновішими зразками техніки, вивінувана новими німецькими машинами. Спеціяльну увагу звертає управа фабрики, яку очолює молодий, енергійний фахівець, що перебув практику у Відні, Володимир Гординський, на соціяльні урядження. Тепер займається фабрика головно доставою кожухів для армії. Денна продукція фабрики виносить 200 шкір, тоді, як за большевиків давала вона 100 шкір. Одначе тепер фабрика не вдоволиться цим. Є серйозні намагання за технічне уліпшення фабрики, так, що можна сподіватись, що небаром продукція фабрики збільшиться до 400 шкір у день. Дирекція фабрики приміщена при вул. Академічній 3.
Широка анкета "УДА". Ініціятивний Комітет створив у Стрию організацію "Української Допомогової Акції", вибравши головою о. Притуляка. Після того була скликана нарада представників окремих установ і громадських організацій, яка затвердила вибір о. Притуляка головою, а перевівши широку, вичерпну дискусію, намітила напрямні на перші початки діяльності "УДА". З уваги на те, що Стрийщина та Скільщина сильно зруйновані катастрофою повені, багато людей не має даху над головою, а худоба позбавлена всякого корму й паші. "УДА" повинна в першу чергу дати допомогу потерпілим від повені. На анкеті ухвалено, щоб усі громадяни стали членами "УДА" і правильно вплачували членські вноси (від 2%—5% заробітку, а селяни продуктами від гектара 10 кг. твердого зерна або 50 кг. картоплі). — 26 м. м. відбулась широка анкета представників сіл Стрийщини, на якій голова о. Притуляк зазнайомив їх зі статутом "УДА" та з’ясував значення цієї гуманітарної організації. Інсп. Данилишин звітував, як скарбник і зазначив, що пожертви в грошах покищо скупі (2.000 зл., зложені переважно стриянами). Села відгукнулися слабо, а продуктів дотепер не  зібрали зовсім. — Референтка п. Васильчишин-Микитка з'ясувала жахливу картину недолі, що обхопила жертви большевицького терору та потерпілих від повені. 