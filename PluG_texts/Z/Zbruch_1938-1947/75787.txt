◦ ◦ ◦ ◦

Як повідомляють з Манілі, японські військові власті рішили звільнити негайно дальших 6.500 філіппінських воєнних полонених з табору на острові Люцом.
В Арґентині далі триває давно вже небувала спека. У столиці Арґентини в понеділок було 40 ступнів тепла. Це був найгарячіший день за останніх 7 років. В арґентинських провінціях, головно на півночі краю, довготижнева посуха сильно пошкодила сільському господарству, особливо годівлі худоби. Затратилась більше, як половина збору помаранч. Астрономічні станиці не передбачують ще швидкого дощу. В сусідніх країнах, головно в Уругваю і в Бразилії, температура також дуже висока. Населення сильно затривожене, бо коли довше потриває така спека й посуха, то південно-американське сільське господарство може зазнати справжньої катастрофи.
Італія мала при кінці 1942 р. 45,564.000 мешканців. Сюди не враховано теренів, здобутих підчас війни. У місяці грудні 1942 р. заключено 23.653 подруж. Число народжень є 69.925. Померло 60.925 осіб.
Підчас сильних буревіїв у заливі Біскаї, затонули два естонські рибальські пароплави — "Антоніо Понтан" і "Естет". Після великих зусиль вдалося іншим рибальським суднам врятувати залоги обох кораблів.
Після довшої посухи у Південній Бразилії розшалів сильний буревій, що заподіяв великі шкоди та викликав великі жертви. Багато сіл сильно понищених. Там пропала велика частина останніх жнив.
З Калькути повідомляють, що дуже багато населення, передусім робітники й бідніші кляси, покидають місто зі страху перед японськими повітряними атаками та втікають у сусідні провінції. Тільки в північній частині провінції Бігар приміщено в окремих таборах 62 тисячі біженців з Калькути. Тільки 29 грудня перебігло через ріку Гангес до Північного Бенталю 19 тисяч людей. Відтоді кожного дня населення покидає численно місто. Треба було вжити різних засобів, щоб прогодувати біженців і дати їм притулок.
На весну болгарське міністерство внутріщніх справ з притягненням усіх фахівців статистичного бюра та при помочі поліційних властей переведе перепис населення в Македонії, Тракії та на терені Морави.
Щоб помогти жертвам землетрусу у Східній Анатолії, а зокрема щоб допомогти їм у безплатнім вивінуванню сільсько-господарським знаряддям, турецький уряд поставив до розпорядимости на ту ціль один міліон турецьких фунтів.
Кількість імігруючих до Палестини жидів, передбачена англійською  владою на час від вересня 1942 р. до березня 1943 р., далеко перевищила це передбачене число. Згідно з урядовими даними, вплинуло до Палестини у минулому півріччю 40 тисяч жидів.
Японський військовий атташе у Відні, ґенерал Нумата, заявив, що Японія признаватиме суверенність Франції в Індокитаю так, щоб тамошні природні земні багатства могли бути по братньому розділені.
Хорватський міністр фінансів Д-р Володимир Кошак, який в товаристві п'ятьох фінансових і господарсько-політичних знавців побував довший час у Берліні, у вівторок увечері виїхав з німецької столиці.
За останні два тижні минулого року північно-американська воєнна фльота втратила 418 вояків убитими, 403 раненими та 393 пропавшими без вістки. Повідомив про це спеціяльно морський департамент ЗДА.
Додатково повідомляють в справі катастрофи підчас спроб витягнення німецького панцирного корбля "Ґраф Шпее" перед пристаню Монтевідео, що число жертв, які при цьому зайшли, серед членів залоги і спеціяльних робітників, зросло до 15-ти.
В Такагажімакі відкрито нові поклади найліпшого японського вугілля, які оцінюють на 75 міліонів тон (повіт Ібарагі). Експлоатація розпічнеться в травні цього року. 