З життя наших установ.

Загальні збори Т-ва "Молода Громада".
В суботу 15 ц. р. відбулися Загальні Збори Т-ва "Молода Громада" у Львові, що їх відкрив голова інж. А. Палій короткою промовою про напрямці праці Т-ва. 3 черги складали звіти з діяльности: секретар д-р Л. Макарушка і скарб-ник П. Бенесевич, О. Навроцький про життя клюбу та дир. С. Волошиновський, який відчитав звіт К. Комісії.
По короткій дискусії над звітами Загальні Збори — на внесок дир. С Маґадиса — признали абсолюторію Раді.
На внесок дир. М. Хроковята нову Раду Т-ва вибрано одноголосно в такому складі: інж. Андрій Палій — голова, Осип Навроцький — заступник голови, члени: Роман Купчинський, д-р Іван Ґижа, Петро Постолюк, Петро Бекесевич, Ярослав Гладкий. До Контрольної Комісії ввійшли: Юліян Шепарович, Любомир Макарушка, С. Волошиновський. До Господарської Комісії ввійшли: Ярослав Скопляк, Микола Бонковський, Ілярій Ольховий, Юрій Крохмалюк та Іван Рудницький.
Висоту членської вкладки устійнено на 2 зол.
Посвячення домівки "Міщанського Брацтва".
В неділю, 16. ц. м. вполудне відбулося посвячення нової, просторої домівки "Міщанського Брацтва" (Ринок ч. 42. II.), в якому взяли участь представники наших установ, товариств і орґанізацій.
Посвячення домівки довершив о. проф. Хомин, який виголосив теж принагідну промову про завдання українського міщанства і побажав якнайкращих успіхів "Міщанському Брацтву" в його праці в новій, просторій домівці.
За сердечні побажання подякував о. проф. Хоминові голова "Міщанського Брацтва" д-р Ст. Біляк і передав на його руки поклін Митрополитові Кир Андреєві. З черги представники установ, товариств і організацій складали устні привіти. Слід згадати, що наспіли теж письменні привіти, які відчитано. З черги присутні вписувалися до пропамятної книги, по мистецьки виконаної переплетником Кривецьким. Це миле свято українського міщанства скінчилося спільним сніданням, переплітаним принагідними промовами. 