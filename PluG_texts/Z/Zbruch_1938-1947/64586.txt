◦ ◦ ◦ ◦

Цифра затоплень німецькими підводними човнами та авіяцією у березні перевищує в 650.000 рбт. високі вже висліди з місяця січня і лютого.
Підчас процесу за атентат на німецького амбасадора фон Папена заявив обвинувачений Займан, що злочин мав за мету викликати напруження і війну між Німеччиною і Туреччиною. Англія відмовилася видати совєтського громадянина Штефана, що є також обвинувачений і перебував в Сирії. У Стамбулі вважають цей випадок важкою компромітацією Англії.
У березні воєнна німецька фльота своїми затопленнями перевищила цифру 12,000.000, в тому 9,000.000 рбт. затопили самі підводні човни. Від 3 вересня 1939 р. затопила воєнна фльота разом з авіяцією 16,274.000, рбт.
Від початку війни до 21-го березня 1942 року втратили аліянти 2,755.900 рбт. у самих танкерах.
Департамент морської фльоти ЗДА признав аж тепер, після 6-ох тижнів, втрату авіоматки "Лєнгли".
В Японії відбудуться 30 квітня вибори до парляменту.
Головна Японська Кватира видала 27 березня повідомлення, що на Суматрі піддалися залишки аліянтських сил. Ціла Суматра японська. Взято в полон 3.100 аліянтських вояків, у тому 900 англійців і 1.000 голяндців.
Японський президент міністрів Тойо вияснив, що Японія не має в ніякому випадку жодних ворожих почувань проти індійського народу.
Внаслідок японського наступу в Бірмі настала загроза для Калькути. Управа провінції Бенгалі ввела наглі суди для швидшого судження та карання, щоб відстрашувати населення від саботажів.
Для підкріплення Кріппса вислав Рузвельт до Індії американського агента Джонсона.
Японська Головна Кватира повідомила, що в часі від 21 до 30 березня ц. р. знищено 103 ворожі літаки у Бірмі. Японці висадилися на північно-західному побережжі Бірми, коло Акнаб. Калькута попала цим робом у безпосередню смугу японської авіяції.
Індійська національна рада заявила у справі приявности представника Рузвельта в Індії, що цим робом тільки прискорюється упадок британської влади в Індії.
Налет японської авіяції на Кольомбо, столицю Цейлону, був одною з найсильніших операцій, що відбулися досі на Тихім океані.
У Північній Африці відкинено нові напади сильних британських розвідувальних сил на Метілі. Залізничнй шлях Олександрія — Марса Матрук прорваний бомбами на кількох місцях.
Налети німецьких з'єднань бойових і ловецьких літаків, що відбувалися хвилями, були звернені проти військових споруд острова Мальти. Завважено повні поціли і вибухи та пожежі опісля у верфах, пристанях і докових спорудах, у казармах, магазинах запальних матеріялів та харчових магазинах. Бомбовим поцілом пошкоджено один легкий британський крейсер у доках, один торговельний корабель і один пристаневий танкер. На полудневому побережжі Англії бомбардували німецькі бойові літаки важний для постачанню промисловий завод.
Британські бомбовики налетіли останньої ночі на мешканеві дільниці різних місцевостей у Західній Німеччині, передусім у місці Бонн. Цивільне населення мало втрати в убитих і ранених. Військова і оборонно-господарська шкода не повстала. Зате пошкоджено бомбами ряд публичних будинків з частинно високим культурним значенням. Протиповітряна артилерія і нічні ловецькі літаки зістрілили 5 налітаючих бомбовиків. 