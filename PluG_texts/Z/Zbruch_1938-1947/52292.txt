◦ ◦ ◦ ◦ ◦ ◦ ◦

Англійські солдати про причини поразки на острові Кріт
НЬЮ-ЙОРК, 2. (ТАРС). За повідомленням каїрського кореспондента агентства Ассошіейтед Пресс, англійські солдати, евакуйовані з острова Кріт, висловлюють незадоволення в зв'язку з тим, що слабість англійської авіації дала можливість німецьким військово-повітряним силам інтенсивно бомбардувати і обстрілювати з кулеметів англійські війська. На думку солдатів, це було головною причиною поразки англійців на Кріті.
Втрати англійського підводного флоту за травень
БЕРЛІН, 2. (ТАРС). За повідомленням німецького інформаційного бюро, за травень німецька літаки потопили чотири англійських підводних човни.
Комюніке англійського військового міністерства
ЛОНДОН, 1. (ТАРС). Як передає агентство Рейтер, в комюніке англійського військового міністерства говориться, що після 12 днів боїв на острова Кріт, які були, безперечно, найзапеклішими протягом усієї війни, було вирішено евакуювати англійська війська з острова Кріт. Не зважаючи на величезні втрати літаків і людського складу, яких зазнав противник, стало очевидно, що не можна розраховувати на те, що англійські військово-морські і сухопутні сили можуть і далі діяти на острові Кріт, не одержуючи більшої підтримки з боку авіації, ніж та, яку вона могла подати, оперуючи з англійських баз в Африці. Коло 15 тисяч солдатів англійських військ уже прибули в Єгіпет. Слід визнати, що англійці зазнали великих втрат.
Німецьке інформаційне бюро про операції на острові Кріт
БЕРЛІН, 1. (ТАРС). За повідомленням німецького інформаційного бюро, вчора після з’єднання німецьких і італьянських частин поблизу Іерапетри закінчились бої на острові Кріт. Англійці намагались евакуюватися з Іерапетри на невеликих суднах, проте окупація цього пункту перешкодила виконанню англійського плану. Готові до евакуації англійські війська поблизу Хора-Сфакіона, в західній частині південного побережжя Кріта, були розігнані німецькою авіацією, яка знищила кілька англійських танків. На водному просторі між Крітом і Північною Африкою німецька авіація робила нальоти на англійські морські сили, що прикривають відступ англійських військ. Після окупації найважливіших стратегічних пунктів на південному побережжі Кріта триває очистка від противника внутрішніх районів острова.
Евакуація англійських військ з острова Кріт
ЛОНДОН, 1. (ТАРС). Як передає агентство Рейтер, в Лондоні гадають, що цифра 15.000, зазначена в комюніке англійського військового міністерства про евакуацію військ з Кріта, стосується лише до імперських військ, але не включає грецьких військ, які, можливо, також евакуйовані. Покищо неможливо повідомити загальну чисельність англійських озброєних сил, що знаходились на острові Кріт, а також чи можна вважати евакуацію закінченою. В авторитетних колах при обговоренні питання про необхідність евакуації підкреслюють різницю відстані від англійських і німецьких повітряних баз до острова Кріт. Гадають, що деяке число німців, захоплених в полон на острові Кріт, було перекинуте в Єгіпет. В лондонських колах заявляють, що генерал Фрейберг знаходиться разом з частинами, які були евакуйовані з острова Кріт.
Заява Дарлана
ВІШІ, 1. (ТАРС). Як повідомляє агентство Гавас-ОФІ, вчора адмірал Дарлан зробив представникам парнаської преси заяву про франко-англійські відносини.
Дарлан піддав критиці пояснення англійського уряду про те, що наліт англійської авіації на туніський порт Сфакс був викликаний присутністю в порту італьянських суден. Наліт на Сфакс, заявив Дарлан, і ряд інших подібних фактів говорять про намір англійців "знищити французську морську міць".
За наведеними Дарланом цифрами, англійцями було захоплено і потоплено 154 французських судна загальною тоннажністю в 650 тис. тонн. Крім того, в портах США за вимогою Англії блоковано 13 суден загальною тоннажністю в 142 тис. тонн. Таким чином, сказав Дарлан, Франція втратила судна загальною тоннажністю в 792 тис. тонн, вартістю в 120 млрд. франків.
Наприкінці Дарлан заявив, що Франція боротиметься з спробами порушити її територіальну цілість.
Припинення воєнних дій в Іраку
ЛОНДОН. 1. (ТАРС). Як передає каїрський кореспондент агентства Рейтер, воєнні дії в Іраку припинились о 8 год. 1 червня в силу підписаного напередодні перемир'я.
Наслідки повітряного нальоту на Ейре
ЛОНДОН. 2. (ТАРС). Як передає агентство Рейтер, в списку жертв останнього нальоту на Дублін є 27 убитих і 88 поранених. 5 чоловік пропали без вісті. 20 будинків зруйновано, 55 серйозно пошкоджено.
В передовій статті дублінської газети "Айріш Індепендент" від 1 червня говориться: "Ми впевнені, що де Валера, який відвідав вчора райони, що були бомбардовані, і який висловлював своє співчуття потерпілим, виразить рішучий протест воюючим державам. З початку війни Ейре була суворо нейтральною країною і має право чекати і вимагати, щоб цілість її території не порушувалась якоюнебудь з воюючих держав".
Переговори між представниками Англії і Таї в Сінгапурі
ЛОНДОН, 1. (ТАРС). Як повідомляє сінгапурський кореспондент агентства Рейтер, командуючий анчаувськими військами в Сінгапурі віце-адмірал Лептон заявив учора, що між ним і членами місії Таї відбулася нарада, під час якої обговорювалось питання про поставки нафти Таї. За словами Лептона, він не передбачав будьяких труднощів у задоволенні заявок Таї.
НЬЮ-ЙОРК, 1. (ТАРС). За повідомленням сінгапурського кореспондента агентства Ассошіейтед Пресс, представники Англії і Таї договорились про часткове відновлення англійських поставок нафти Таї. Як передають, американські нафтові компанії, також, можливо, відновлять свої поставки в Таї. Ці поставки були припинені два роки тому в зв'язку з тим, що американські нафтові компанії протестували проти торгових умов, які висувалися Таї. Після закінчення переговорів з представниками Таї англійський віце-адмірал Лейтон заявив, що договори укладатимуться безпосередньо з нафтовими компаніями, обминаючи переговори з урядом Таї. За останній час англійські нафтові компанії задовольняли лише мінімальні заявки уряду Таї і не поставляли нафту за приватними заявками. Представники нафтових компаній відмовились повідомити про кількість нафти, яку поставляють Таі англо-американські компанії, а також відповісти на запитання про те, чи здійснюється транспортування нафти з Голландської Індії англійськими і американськими пароплавами або пароплавами Таї.
Артилерійська стрільба біля побережжя Північної Африки
НЬЮ-ЙОРК, 2. (ТАРС). За повідомленням агентства Юнайтед Пресс з Віші, згідно з відомостями, одержаними з Орана (Алжір), коло побережжя Французької Північної Африки вранці 1 червня було чути запеклу артилерійську стрільбу, яка тривала кілька годин.
Втрати авіації воюючих держав у травні
ЛОНДОН, 2. (ТАРС). Як передає агентство Рейтер, воюючі держави втратили в травні 665 літаків, у тому числі Німеччина і Італія — 518, Англія і Греція — 147.
Реквізиція пароплавів в США
НЬЮ-ЙОРК, 2. (ТАРС). За повідомленням газети "Нью-Йорк Герольд Трібюн", урядова морська комісія реквізувала у компанії "Амерікен президент Лайн" для потреб військово-морського флоту 6 пароплавів загальною водотоннажністю в 78.000 тонн. Всього за минулий тиждень реквізовано 20 пароплавів.
Недостача хліба в Сірії і Лівані
ЛОНДОН, 2. (ТАРС). За повідомленням агентства Афі, питання про постачання хлібом населення Сірії і Лівана до нового врожаю серйозно турбує місцеві власті. В наслідок пізніх морозів у районі Дамаска загинуло до 70 проц. посівів. 