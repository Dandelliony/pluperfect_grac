Зміна червоного уряду в Барсельоні.

Реконструкція уряду премієра Неґріна обняла лиш дві теки, а саме уступив лиш міністр праці Айгазе і міністр без теки Ірухо. Новим міністром праці став Моакс Реґас, який належить до зєдиненої соціялістичної партіі Катальонії. Новий міністр без теки Томас Більбао Госпіталєнт належить до еспанської соціялістичної партії. Востаннє виконував він уряд іспанського консуля в Перпініян.
Після реконструкції уряду проголосили комунікат, в якому уряд стверджує знову, що шанує права автономічних округ та висловлює радість із приводу участи в уряді катальонців та басків.
В ЦІЛІЙ ЕСПАНІЇ БЕЗ ЗМІН.
Авас повідомляє, що полуднева армія ґен. Кейпо де Лляно далі очищувала у вівторок пояс Пароя Сапілля. Середуща армія залишилася далі на своїх становищах. На фронті Ебро не було ніякої діяльности піхоти. На інших фронтах майже зовсім спокійно.
Комунікат головної квартири ґен. Франко подає, що національні війська перевели нагальний наступ на фронті Теруелю, на відтинку Альбарасін. Майже цілий правий беріг ріки Тахо опинився в національних руках. На фронті Естрамадури нац. війська далі пішли вперед у горах Чіменеа на відтинку Валь де Кавалєрос. Ворожий наступ на відтинку Кавеца дель Бує відбили. Національні летуни бомбардували в ночі на 15. ц. м. військові обєкти Валєнсії, Барсельони й Аліканте, та в понеділок барсельонську пристань, магазин бензини в Бадальона і пристань Іляхойоса. 