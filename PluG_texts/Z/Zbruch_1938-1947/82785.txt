◦ ◦ ◦ ◦

Воєнні видатки Австралії   Воєнні видатки Австралії досягли висоти, яку, як подають міродатні господарські і фінансові круги, важко буде довший час удержати. Австралія видає тепер щоденно кругло 1.5 міл. фунтів стерлінгів, що є надзвичайно великою сумою у порівнянні до 7-ми міліонового населення. Воєнні видатки останнього фінансового року 1942/43 творять більш ніж 50% народного прибутку. Це підвищення наступило після приступлення Японії до війни. Австралія спочатку уявляла собі, що війна значно дешевше коштуватиме, видаючи до її вибуху 25% народного прибутку.   Голод у Совєтському Союзі   Листи, що з европейської частини Совєтського Союзу надійшли до Шангаю, потверджують вісті про голод у СССР. Майже у всіх листах ситуація змальована майже розпучливо.   Вовки роздерли 300 дітей   В китайських горах Нехтан на схід від Нанкіну вовки, яких появилося дуже багато, роздерли яких 300 дітей. Боротися з вовками приходиться тяжко, бо між населенням існує повіря, що вовки це посланці богів. Влада назначила премію за живого вовка тисячу дол., за вбитого 800 зол.   Що пишуть про Ірляндію?    Невтральність Ірляндії — природна конечність   Окремий дописувач часопису "Таймс" у двох довгих статтях, оголошених дня 5-го і 6-го серпня ц. р., знову описує свої політичні враження з відвідин в Ірляндії.   При кінці 1940 р. — пише він — хто відвідував Ірляндію мав враження, що ціле населення є за політикою невтральности. З упливом часу невтральність Ірляндії стала просто свого роду природною конечністю. За цим стоїть непохитно ірлядський нарід. Політично зацікавлені побоюються крім того сьогодні більше американців, як англійців. Звернув на себе увагу вислів одного ірляндця: Сьогодні не загрожує Ірляндії англізація, лише американізація. Внутрішнє положення країни стоїть ще сьогодні під знаком недавно відбутих загальних виборів. Щоправда партія де Валери вже не має більшости, але його становище непохитне. Не можна собі уявити, щоб одного дня про де Валеру забуто. Він має славу здібного провідника, переростаючи значно всіх своїх політичних сучасників в Ірляндії.   В Дубліні можна почути вислови, що націоналістичний ідеялізм Ірляндії проявиться одного доброго дня у формі свою роду римсько-католицької тотальної держави, подібної до Португалії Салазара. Цей розвиток правдоподібний. Навіть антисемітизм приходить до голосу в сучасній Ірляндії. Зокрема молоді ірляндці тужать за здійсненням своїх народних ідеалів, які повинні б втілитися у власній державній формі. Ірляндці змагають до повної незалежности. У звязку з тим стоять також розмови в Дубліні про господарську самовистачальність.   Японська повітряна атака    Японська авіяція знову провела повітряну атаку на північно-австралійські бази Брукскрік і Бечелор. Скинутими бомбами пошкоджено становища зенітної артилерії та поля старту на тамошніх летовищах. Всі японські літаки вернулися на свої бази.   Мета японської воєнної фльоти    Бувший головнокомандувач усієї цісарської воєнної фльоти, адмірал Такагаші, говорив про японську фльотову стратегію на Тихому океані. На конференції у Вашінгтоні — сказав він — Японія мусіла погодитися на обмеження морських сил у відношенні 5:5:3, а щоб могти вирівняти цей стан, вона взялася за вишколення своїх старшин і мужви, аби якісно своїх вояків дорівняти ЗДА і Англії. У боях у Перль Гарбур виявилося вже скільки вартий цей вишкіл, а в майбутньому це ще краще виявиться.   Завзяті бої у південній частині Тихого океану   З цісарсько-японської головної кватири повідомляють про безупинний хід завзятих боїв у південній частині Тихого океану. На острові Нова Джорджія японські оборонці ставлять далі завзятий опір чисельно сильнішим противникам, які вичалили на тому острові 30-го червня і розпоряджають на ньому якими 10 тисячами вояків. Тепер ідуть особливо важкі бої в прибережному обширі та в окрузі Байкорг. Дотеперішні втрати аліянтів в боротьбі за Нову Джорджію перевищують уже первісний стан висаду себто округло 10.000 люда. При спробі висаду на острові Велля Лявелля японські літаки затопили чимало аліянських транспортів. Тільки одній частині аліянтських військ вдалося висадитись недалеко річки Більоа, однак усі спроби довести сюди підкріплення, розбилися об завзятий опір японської армії і фльоти, яка завдала аліянтам найважчих втрат.   Японські осяги за один місяць    Пресовий відділ японських експедиційних сил у Китаю подав до відома загальні воєнні успіхи, що їх осягнули японські збройні сили в Китаю впродовж місяця липня.   На полях бою аліянти залишили 9.467 убитих. Захоплено 68.563 полонених. Воєнна здобича така: 21 гармати різних калібрів, 187 кулеметів, 4.870 рушниць, 703 пістолі, 549 гранатометів і рушничних гранат, 9.200 гранат та велику кількість іншої зброї й амуніції, одягу та воєнного матеріялу.   Японці втратили підчас цих операцій 339 вояків убитих.   Евакуація Таганрогу   Про евакуацію Таганрогу пише військовий кореспондент Німецького інформаційного бюра, що для широкого загалу вістка про неї мабуть прийшла несподівано бо й большевики не подавали наперед ніяких повідомлень про відповідні бої. Одначе відтягнення німецьких військ із цього сектора має стратегічну причину. Противник спочатку не завважив цього маневру, а це доказує, що німецький провід діяв з власної волі і то в часі, який вважав за відповідний. У зв’язку з цим звертають увагу у Берліні на те, що, не зважаючи на важливість окремих місцевостей і обширів, можна покидати деякі позиції без шкоди для загального ходу боїв, бо німецький провід розпоряджає доволі великим простором. Отже німці дуже скоро навчилися міряти совєтськими масштабами, значить вживати еластичної стратегії, якщо вона корисніша, щадить людей і матеріял та все ж таки завдає противникові якнайбільші втрати.   Від початку великої матеріяльної битви на Сході, тобто від 5-го липня, німецькі ловецькі летуни й батерії зенітної артилерії збили 5.203 совітські літаки. Із того в самому тільки обширі Орла збили німецькі ловецькі летуни 2.153 машини, а зенітна артилерія 401 совєтську машину.   В боях біля Ізюму згинув генерал-ляйтенант боль. панц. військ Волох.   З приводу смерти болгарського короля Бориса королівський двір у Румунії проголосив шестиденну двірську жалобу.   З португальської столиці Лісбони виїхали формація піхоти і відділи зенітної артилерії, щоб скріпити португальські гарнізони на Капфердійськик островах.   Рідна земля 