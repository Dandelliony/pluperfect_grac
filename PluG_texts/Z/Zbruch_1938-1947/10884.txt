– Масові ревізії й арештування. – Далі розкопують стрілецькі могили. – Український священник перед судом. – Стріляння на Замарстинові. – Розстрілами намагаються стероризувати селян. – Траґічний кінець за залицяння до жінки. – Скок із 17-го поверху. 

— Уляна Кравченко вийшла зі шпиталю. Довідуємося, що ще в перших днях липня наша знана поетка-сеніорка Уляна Кравченко повернулась зі шпиталю додому. В шпиталі перебувала поетка повних 12 тижнів. Як відомо, Уляна Кравченко зломила була ногу. Тепер вже нога зовсім здорова, так, що поетка може зовсім добре ходити.
— Масові ревізії й арештування. В ріжних місцевостях Сх[ідної] Галичини поліція переводить масові ревізії й арештування, а староства забороняють нашим культурно-освітнім товариствам уладжувати якінебудь імпрези. Отже дня 24. ц. м. поліція арештувала Василя і Богдана Бандеру з Тростянця. Дня 25. ц. м. арештувала поліція в Долині Олексу Притуляка, студ. аґрономії, братів Михайла і Миколу Мацевика — робітників, Льва Кіпецького шлюсара, Зеновію Левицьку кравчиню, Василя Маруняка столяра, Оксану Винник гімн[азійну] абсольвентку та Івана Шумського кооператора. По переслуханні на поліції І.Шумського та О.Винник — обоє вийшли на волю, всіх інших відвезла поліція до судових арештів у Стрию. Далі поліція арештувала в Бучачі Якова Боднара і студ[ента] Шаманського.
— Далі розкопують стрілецькі могили. „Новий Час“ з 29. ц. м. повідомляє: В понеділок 25. ц. м. прибув до Скнилова відділ робітників і при асисті місцевої поліції розкопав стрілецьку могилу на місцевому цвинтарі, де спочивало 12 стрільців. Раніше їхні могили були розкинені по полях. В 1920-му році їх ексгумували і поховали у спільній могилі на скнилівському цвинтарі. Де забрали тлінні останки, не знати. Поліція заявила, що має приказ зліквідувати цю могилу.
— Український священник перед судом. Перед судом станув о. О.Гулевич, гр.-кат. завідатель з Лозини. Прокуратор закидує йому, що він змінював у метриках польські прізвища на українські.
— Гостре стріляння на Замарстинові. У днях 1, 3, 4, 8, 9, 10, 11, 13, 17, 18, 20, 23, 24, 25, 27, 29, 31. серпня ц. р. відбудуться на військовій стрільниці на Замарстинові у Львові вправи військових відділів з гострим стрілянням. Прохожі повинні пристосуватися до вказівок стійок, що будуть сторожити в цих місцях.
— 32 театри буде в Польщі в найближчому сезоні, з того 14 в самій Варшаві. … Згадатиб лише, що становище директора, лише у двох: Народовім і Лєтнім, зате змінюються директори театрів в інших містах Польщі згадатиб лише, що становище директора Великого Театру і Ріжнородностей у Львові, обняв Маріян Шпакевич, директор театру з Вильна, становище директора театру ім. Словацького в Луцьку обняв відомий автор і режисер Януш Страхоцький зі Львова. Одночасно зі Львова відходить кілька артистів (ок), а саме: Вєнцковський, Нєвярович і Нічевська до Варшави, а С.Барвінська, Рачковська-Шиндлєрова і Шиндлєр до Познани.
— Найшвидший поїзд в Італії. В середу відбулася пробна їзда нового електричного поїзду на шляху Рим—Неаполь при участи міністра комунікації. Пересічна швидкість поїзду дійшла до 200 км на годину. По закінченні і електрифікації останнього відтинка шляху Міляно—Больонія за 7.30 год. можна буде заїхати з Міляно до Больонії.
— Розстрілами намагаються стероризувати селян. В Донецькому басейні на Сов. Україні відбувся процес двох селян за підпали збіжжа. Суд засудив селян Левицького і Гуцула на розстріл та конфіокату майна за підпали збіжжя від 1935 р., щоб не платити державі податків. Цікаво, що процес відбувся в колхозі, де було в останньому часі найбільше підпалів, щоб стероризувати селян.
— Траґічний кінець за залицяння до жінки. Дня 25. ц. м. жидівський власник бюра щоденників і реклям у Чернівцях Йосиф Ноє зранив револьверовими стрілами д-ра А.Добровольського, суддю з Хожова, який виїхав на відпустку до Черновець до своєї рідні. Львівська „Хвіля“ пише, що Й.Ноє стрілив до судді Добровольського тому, що він залицявся до його жінки. Раненого суддю відвезли до шпиталю в Чернівцях, де по операції він помер у середу 27. ц. м. Убивника арештувала поліція.
— Смертельний скок із 17-го поверху. На очах кількатисячної юрби проходжувався 28-літній Джон Ворд у Ню Йорку по ґзимсі, широкім на 35 цм., на 17-ім поверсі хмародеру при 5-ій Авені (головній вулиці, де живуть міліонери). Ворд проходжувався по ґзимсі кілька годин і курив одну папіроску за другою. Даремне намагалася поліція переконати Ворда, щоб перервав свій прохід по ґзимсі. Коли-ж пожежна сторожа намагалася дістатись до нього по драбинах — Ворд загрозив, що скочить на вулицю. Тоді поліція припинила всякий рух при 5-ій Авені, а пожежна сторожа розтягнула сітку на висоті 16-го поверху. Ц ілу цю сцену сфільмували фільмові оператори. Коли-ж поліцаї ввійшли до помешкання Ворда і хотіли скинути його до сітки. — Ворд закурив останню папіроску і скочив з ґзимсу перелетівши кілька центиметрів поза сіткою і впав на вулицю, де згинув. Слідство виявило, що Ворд вернувся перед кількома місяцями з дому божевільних. По сварці з мамою і сестрою рішив скінчити самогубством і тому виліз через вікно на ґзимс, звідкіля скочив на вулицю.
— Перед новим показовим процесом у Москві. ҐПУ підготовляє тепер матеріял до процесу „шкідників“, які „спричинили“ велитенський зріст смертности в часі між першою і другою пятирічкою. Сталін шукає нових жертвенних „козлів“, щоби відвернути від себе страшну ненависть населення за смерть міліонів політичних засланців, головно селян яких загнали до примусової праці в копальнях до вирубу дерева в лісах північного Сибіру та до будови шос і залізничих шляхів у безводних пустинях Середущої Азії. Політичні засланці масово вмирали на тиф, малярію і скорбут, бо не мали ні що їсти ні ніякої опіки. Зрештою, ніхто не журився долею політичних засланців, а з пошестями не можна було боротися без лікарів, лікарств і шпиталів. Головним підсудним у новім процесі має бути б. комісар здоровля СССР Сємашко. Разом з ним засяде на лаві підсудних Сєрґєєв, б. комісар здоровля російської республики. — „Правда" помістила статтю прокуратора Вишинського на тему завдань совітського права. З цієї статті виходить, що в СССР приступають щойно тепер до устійнення правних засад на основі нової конституції. Всіх, які мали свою думку в цій справі, арештовано як ворогів народу. Таким ворогом народу — пише Вишинський — виявився відомий теоретик марксизму проф. Пашуканіс і довголітній комісар справедливости Криленко. 