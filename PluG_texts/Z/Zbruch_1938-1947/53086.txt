Громадяни й Громадянки Ґенерального Ґубернаторства!

Згідно з наказом Фірера Великонімеччини німецька збройна сила з сьогоднішнім днем перейняла активну оборону христіянської Европи проти найбільшого ворога христіянства й західньої культури. До цього примусила необхідність покінчити раз на все з большевицькою кертичною роботою та з фальшивою політичною грою совітського уряду.
Націонал-соціялістична Німеччина — як носій і виконавець нового ладу суспільної справедливости — вхопилась за зброю проти большевизму. Після того, як дістала в свої руки незбиті докази, з якими перфідними засобами приготовлялися володарі червоного Кремлю, у спілці з ворогами Німеччини, під маскою договірних умов знищити творення нового ладу й поширити вогнище війни. З сьогодні оповіщеної відозви Фірера Великонімеччини та з заяви німецького уряду виходить виразно, що мирові намагання Німеччини вже від двох літ совітський уряд систематично саботував. Рішення Фірера Великонімеччини вжити найсильнішу збройну силу світа з її союзниками до гігантського вмаршу від Нордкапу до Чорного моря — це був одинокий засіб взяти Европу під охорону перед загрозою большевицького терору.
Громадяни й Громадянки Ґенерального Ґубернаторства. Ви знаєте, що треба думати про Совітський Союз! Ви знаєте, як Вашим землякам поводилося з другого боку Буга й Сяну продовж останніх двох літ! Ви стоїте під певною охороною німецької збройної сили, що зуміє сповнити свої завдання! Можете спокійно виконувати свою щоденну працю! Перед кожним із Вас виростають також особливі обовязки, що Ви їх маєте сповнити у Вашому власному інтересі, розважно й здисципліновано! Не давайте себе вводити в блуд фальшивими сплетнями, тільки будьте свідомі сили німецького меча, якого вістря почислиться з московськими зрадниками й знищить найбільшого ворога христіянської цивілізації!
Д-р Франк, Ґенеральний Ґубернатор.
Краків, 22. червня 1941. 