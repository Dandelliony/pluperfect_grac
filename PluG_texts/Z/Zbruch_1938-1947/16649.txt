Бліхера увільнили.

Чеська преса повідомляє, що після змін на провідних місцях у Совітах, маршала Бліхера та недавно арештованих ґенералів звільнили й реабілітували.
Одначе переслідування українців досі не припинили і в Харкові засудили та негайно розстріляли 11 осіб.
Німецько-румунські торговельні договори.
Як подає Німецьке інф. Бюро, німецько-румунські переговори у Бухаресті докінчились підписанням кількох торговельних порозумінь, які продовжують до 1. жовтня 1939 дотеперішні договори, збільшуючи обороти. Румунський Національний Банк буде купувати марки по 40.60 лєїв і продавати по 41.50 лєїв.
Перед дальшими змінами у совітському уряді.
У дипльоматичних та журналістичних колах Москви сподіються, що нарком легкого промислу Шостаков уступить. Крім того, сподіються іменування нового керманича нар. комісаріяту, пошт і телєґрафів, яким тимчасово завідує Берман. Як говорять він арештований.
Колишній премієр Литви у вязниці.
В понеділок коло 14. год. арештували провідника литовської христіянської демократії, б. прем'єра Бістраса, провідника пучу Вальдемараса, сотника Івановскаса та кількох прихильників Вальдемараса. 