Хто винайшов ротаційну машину? — Любовна трагедія в Бережанах.  — Боротьба з етероманією. — Професійні жіночі організації в Англії — Жидівська держава в Абісинії.

Хто винайшов ротаційну машину? Технічні винаходи це переважно вислід зєдиненої праці кількох учених-винахідників. І так, нлр. грамофон Едісона мав свого попередника у фонографі Шарля Гроса, кінематограф Люмієра міг здійснитися тільки на підставі винаходів Марей’а чи Деменія. Подібне було і з ротаційною машиною, якою друкують сьогоднішні часописи. Застосував її практично уперше Марінані, видавець париського „Пті Журналь“, але вже перед тим, у 1845-ому році париський друкар Й. С. Вармс опатентував першу ротаційну машину. Тоді вона не могла мати практичної вартости, бо скарбові приписи вимагали, щоби кожний аркуш був окремо остемпльований.
Любовна трагедія в Бережанах. Минулої неділі в год. 4.20 вранці розігралася любовна трагедія в салі польського „Сокола“ в Бережанах, де відбувалася забава. На згаданій забаві був 28-літній сержант з полку, стаціонованого в Бережанах, Станислав Ковальчик. Над раном Ковальчик вийшов зі забави, але незадовго вернувся назад уже з двома жінками. З одною з них Геленою Домбрувною, танцюристкою в каварні „Овза“, перегуляв танго й опісля пішов до операторні кіна, що приміщується в будинку „Сокола“. Ковальчик попросив механіка, щоби заграв йому пісеньку з плити „Ти моє серце“ і під звуки цієї пісеньки застрілив свою товаришку і сам відобрав собі життя. Влада веде слідство.
Боротьба з етероманією. Польська прикордонна сторожа ствердила, що людність вдовж південного кордону Польщі, від Шлеська до Гуцульщини запивається етером, який пачкують ззаграниці, головно з Німеччини. Найбільше етеру зуживають на Шлеську, де є села, в яких пють етер щодня: рано, при праці, при обіді, на ніч. Етер — це найдешевший алькоголь. Літра пачкованого етеру коштує около 3 зол. З одної літри етеру можна зробити 10 літрів напитку. Етер багато більше шкодить здоровлю людини як звичайний алькоголь. Лікарі ствердили, що що друга дитина тих, шо запиваються етером, — умово хора.
Професійні жіночі організації в Англії. Виявилося, що жіночі організації в Англії нараховують 389.400 членів, а мужсські тільки 356.700 членів. Виходить з того, що англійські жінки ро- зуміють якслід вагу професійної організації.
Жидівська держава в Абісинії. Італійська преса пише, що Мусоліні задумує створити жидівську державу в частині Абісинії. Мусоліні сподіється зацікавити міжнародні жидівські кола пляном створення жидівської держави в частині Абісинії. Таким чином жиди далиб кольонізаційний матеріял і капітал для Абісинії. Одночасно Мусоліні сподіється, що матиме симпатії жидів та вдоволить арабів. Крім того здобуде велику славу або розвяже проблему, що ворушить уми державних мужів від тисячеліть. 