◦ ◦ ◦ ◦ ◦

Ювілей М. Лисенка. З нагоди 100-літніх роковин уродин Миколи Лисенка, що припадають у березні цього року, Львівська Радіовисильня намітила ряд передач, присвячених різним ділянкам творчости великого українського композитора. У березні матиме змогу наше громадянство почути через Львівську Радіовисильню такі Лисенківські передачі: 2-го березня — сольові та хорові обрібки народних пісень. 11-го березня — фортепіянові твори М. Лисенка. 16-го березня — хори та арії з опер М. Лисенка. 23-го березня, в день народження композитора — великий концерт з участю хору та солістів. 25-го березня — оригінальні хорові композиції М. Лисенка, 27-го березня — "Ноктюрн". Години передач і виконавців подаватимемо в нашому щоденнику.
Вечір рецитацій. Сьогодні, в суботу, 28-го лютого, в год. 13-ій відбудеться в домівці "Жіночої Служби Україні", пл. Смольки ч. 4. II. пов. вечір рецитацій творів Лесі Українки.
Мистецько-промислова Школа. Почались вписи до Державної Мистецько-промислової Школи з українською мовою навчання для хлопців і дівчат, на такі відділи: декоративного малярства та скульптури, прикладної графіки, кераміки, внутрішнього устаткування та текстильний. На підготовний рік приймають молодь після 15-го року життя після закінчення 6-и кляс десятирічки. На перший спеціяльний рік приймають молодь після 17-го року життя та після закінчення 8-и кляс десятирічки. На вищі спеціяльні роки приймають молодь із відповідною освітою, або відповідним фаховим знанням. Вписи тривають до 10-го березня ц. р. в будинку школи, вуї Снопківська ч 31. І-ий поверх, від 12-ої до 14-ої год.
Пробний алярм. Сьогодні, в суботу, 28-го лютого, в 10-ій год. ранку буде переведений у Львові пробний алярм, при застосуванні фабричних сирен і мегафонів. Підчас алярму публичний і господарський рух не буде перерваний; населення не потребує придержуватися приписів про протилетунську оборону.
Міст через Дністер. БУКАРЕШТ, 28 лютого. — Залізничий міст над Дністром між прикордонною стацією Тігіна і Тирасполем у Трансдністрії, що був знищений в часі теперішньої війни, віддано 22 лютого до прилюдного вжитку. У святі взяли участь: румунський губернатор Бесарабії ген. Войкулеску, губернатор Трансдністрії проф. Алексіяну, німецький міністр Пфляумер і ген. Роткірх, представник німецької державної залізниці. 