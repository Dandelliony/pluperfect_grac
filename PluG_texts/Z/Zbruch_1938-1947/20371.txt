◦ ◦ ◦ ◦ ◦ ◦ ◦ ◦ ◦ ◦

Литва відступила Клайпеду Німеччині.
Директорія вже перебрала владу у Клайпеді.
КОВНО. ПАТ. Появився офіційний комунікат такого змісту:
Рада міністрів поінформувала членів парляменту про ситуацію, взяла під увагу становище Німеччини та погодилася приняти німецькі домагання віддати клайпедський край.
В середу виїдуть уповноважені представники Литви до Берліна, щоб упорядкувати справи, звязані з передачею клайпедського краю.
КЛАЙПЕДА. Німецьке Інформаційне Бюро повідомляє: Ціла влада у клайпедськім краю перейшла у руки директорії.
Литовський ґубернатор заявив директорові внутрішніх справ Бетхерові, що литовські уряди вже не виконують ніякої влади у Клайпеді.
Шавлісів збирають у збірних точках, відводять до касарень та роззброюють.
Клайпедська радіовисильня перестала надавати литовські андиції та надає лиш німецькі.
Концентрація румунської армії "на вправи".
Румунія не здемобілізує своїх військ скоріше, як сусіди.
БУКАРЕШТ, АТЕ. У висліді наради короля з премієром і шефом ґенер. штабу рішено покликати під зброю частину резервістів. Цю концентрацію переведуть далеко від кордонів, лише з огляду на вишкіл.
Не зважаючи на те, підкреслюють, що коли краї, які тепер перевели частинну мобілізацію, здемобілізуються, також Румунія занехає концентрації для вправ.
Самогубство німецького дипльомата.
БУКАРЕШТ. АТЕ. Секретар німецького посольства Шмідт отроївся вероналем.
До аншлюсу він був членом австрійського посольства.
Жидівські імпортери з Румунії бойкотують Німеччину.
БУКАРЕШТ, АТЕ. Як говорять у господарських колах, чимало жидівських імпортерів з Румунії перестає робити закупна в Німеччині та роблять їх в інших краях.
Німецько-румунські переговори на мертвій точці.
БУКАРЕШТ, РАЙТЕР. Торговельні розмови між Німеччиною та Румунією станули на мертвій точці.
Голова німецької місії їде до Берліна по інструкції.
Перед недалеким серсько-хорватським порозумінєм.
Інтервю д-ра Мачека.
БІЛГОРОД. Аґенція Аваса повідомляє: Провідник хорватської селянської партії д-р Мачек заявив у інтервю з представником одної американської аґенції, що як югославянський уряд та сербський нарід, так і західні демократії можуть приняти хорватські домагання.
Хорвати не хотять зривати з Югославією та династією, але домагаються свободи. Цю справу необхідно розвязати в найближчому часі.
Мачек готов вислати представників до уряду, який обєднував би всі партії і довів би до розвязки хорватського питання.
Теперішнє міжнародне положення сприяє сербсько-хорватському порозумінню; ніякий поважний політичний чинник у Сербії не виступає проти полагоди цієї справи. Ціла сербська опозиція висловлюється за розвязкою хорватського питання.
Чехія не матиме парляменту?
З 450 чехо-словацьких послів і сенаторів залишилося лише дві третини.
ПРАГА, ПАТ. Як говорить у тутешніх німецьких політичних колах, покищо годі припускати, щоб у Чехії та Моравії покликали до життя якунебудь законодатну владу.
Декрет, яким през. Гаха розвязав парлямент і сенат, мав лише формальне значіння, бо з 150-ох послів і сенаторів, вибраних ще перед 4-ма роками, залишилося до хвилини розпаду федерації лише коло 100 сенаторів і 190 послів.
З третини послів і сенаторів, що відпали від минулої осени, частина втратила мандати з огляду на зменшення території Чехо-Словаччини, у грудні усунено всіх комуністів, у лютім уневажнено 7 мандатів з Карпатської України, де розвязано всі партії.
Чолобитня перед переможцем.
ПРАГА, ПАТ. Міністр нар. оборони Чехії та Моравії ґен. Сирови наказав чеським військовим, які ще залишились у війську, поздоровляти німецьких військових вищого або рівного ступня. 