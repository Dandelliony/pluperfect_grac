◦ ◦ ◦ ◦ ◦ ◦ ◦ ◦ ◦ ◦

Французька преса признає риск війни в акції Анґлії.
ПАРИЖ. "Тан" призадумується над наслідками, що їх хоче анґлійський уряд витягнути з альбанської справи і пише, що Франція із вдоволенням слідкує еволюцію бритійської політики, одначе не треба перед собою скривати, — пише той часопис — що нова політика анґлійського уряду має в собі деякий риск війни. Франція, яка стільки разів давала докази своєї миролюбности, сьогодні рішена без чванькуватости ставити чоло найгіршим евентуальностям, якщо вони були б накинені. В теперішніх умовинах війна — це зовсім можлива річ і треба все зробити, щоб вона не заскочила народів миролюбиво настроєних. Та це не означає, що війни не можна виминути і що дипльоматія повинна вже зрезиґнувати. Справа відкликання добровольців з Еспанії буде для держав осі пробним каменем.
Дальша воєнна підготова Голяндії.
АМСТЕРДАМ, ПАТ. В Деннику законів появився декрет королеви, який дає начальному вождові голяндської армії повновласть переводити на випадок потреби реквізиції кватир, комунікаційних засобів та харчевих артикулів.
Із Гаґи повідомляють, що для запевнення правильного ходу мобілізації на випадок несподіваної конечности, голяндський уряд повідомив дальших резервістів, щоб вони були готові ставитися до своїх частин, як лиш дістануть покликання.
Нервові наради в Льондоні і Парижі.
ЛЬОНДОН, ПАТ. Турецький амбасадор відвідав сьогодні Форін Офіс.
Міністр доміній Інскіп прийняв сьогодні рано високих комісарів Полудневої Африки, Канади, Нової Зеляндії та представників австралійського уряду та поінформував їх про розвиток подій. Премієр Чемберлєн прийняв сьогодні рано Самуеля Гора. Пополудні прийняв премієр Чемберлєн мін. Гор Белішу. Пополудні відвідав теж премієра льорд Галіфакс.
ЛЬОНДОН. Мадярський посол у Льондоні відвідав Форін Офіс.
Черчіль відбув одногодинну розмову з Чемберлєном.
ПАРИЖ. Мін. Бонне прийняв сьогодні на авдієнції, перед засіданням ради міністрів амбасадора Фіпса. Французька рада міністрів затвердила одноголосно деклярацію, що її завтра оголосить премієр Делядіє від французького уряду. Ця деклярація зясує становище Франції до теперішньої міжнародньої ситуації. Завтрішнього експозе премієра Далядіє не будуть надавати в радіо. Премієр Далядіє заявив журналістам, як виходив із будинку міністерства війни, що його деклярація буде коротка та що вона матиме форму комунікату, який спрецизує становище Франції до проблєм закордонної політики. Далядіє заявив, що цю деклярацію вручать бритійському урядові, заки ще її перешлють до преси.
Не було листа Мусолінія до Чемберлєна.
ЛЬОНДОН. Райтер заперечує вістки, які появилися в пресі про лист Мусолінія до Чемберлєна.
Німеччина не планує наступу на Голяндію.
БЕРЛІН. Найновіше число "Фелькішер Беобахтер-а" подає на першому місці вістку берлінського кореспондента "Ню Кронікл", що Німеччина не має заміру окупувати Голяндію на випадок війни. Німецький часопис містить точний переклад тієї вістки, висланої з Берліна до Льондону під чотирошпальтовим наголовком "Нове нахабне фальшування". У коментарі до тієї вістки німецький часопис заявляє, що "Німеччина не змобілізувала ні одного вояка проти заприязненої Голяндії".
Сензаційна румунсько-турецька умова.
ЛЬОНДОН, ПАТ. "Дейді Експрес" повідомляє, що румунський міністр закордонних справ Ґафенку імовірно підписав із турецьким урядом порозуміння, що на його підставі турки годять ся отворити Дарданелі і Босфор для переїзду чужих воєнних кораблів і транспортів. Іншими словами анґлійська воєнна фльота і транспорти з воєнним матеріялом зможуть свобідно перепливати зі Середземного моря на Чорне. 