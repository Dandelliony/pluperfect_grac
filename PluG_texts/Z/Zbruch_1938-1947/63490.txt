◦ ◦ ◦ ◦ ◦

Совєтська авіяція в часі від 6-го до 12-го березня втратила 209 літаків, з того 130 в повітряних боях, 26 вогнем протилетунської артилерії та 7 літаків зістрілила піхота; решту знищено на землі. У цьому самому часі німецька авіяція втратила на східному фронті 9 власних літаків.
У Північній Африці збомбардовано британські склади матеріялів і військові табори в районі Тобрука. Повітряні налети на британські летовища на острові Мальта були днем і ніччю з добрим успіхом продовжувані.
В боях над Каналом і над окупованими західними теренами німецькі літаки зістрілили без власних утрат 8 британських літаків.
Останньої ночі скинув ворог бомби на різні місцевості Західної Німеччини, а передусім на мешкальні квартали в Кельні. Цивільне населення зазнало незначних утрат. Зістрілено один британський бомбовик.
На західно-індійських водах німецькі підводні човни спричинили знову найтяжчі втрати ворожому судноплавству. Вони затопили знову 12-кораблів, разом 70.000 рбт., у тому числі 3 танкери. Ще один корабель важко пошкоджений. Дотеперішні дії німецьких підводних човнів увінчалися великими успіхами. Вони потопили досі 151 ворожих кораблів, разом 1,029.000 рбт., в тому 24 танкери.
Японські війська висадилися знову на Суматрі і зайняли столицю Мілан на східному побережжі. Японці висадилися дальше на острові Ве біля північного побережжя Суматри і зайняли пристань і місто Забанг. Агенція Домеї повідомляє: Японські відділи зайняли на Суматрі Коту Радію, портове місто на північному боці острова. Зайняли також летовище в Льокуга, на Захід від Кота Радім. Японці зайняли також портову місцевість Іді, 200 км. на північ від Медану. Вкінці зайняли Лябуан Рупу і столицю Медан. Резиденційна столиця Гол. Індії Медан лежить на східному березі Суматри і має 76.000 жителів. Це осередок плянтацій тютюну.
Води Дунаю сильно підносяться на долішньому бігу ріки. Міста: Шістово і Руссе були загрожені. Льодові запори розбили бомбами з літаків.
Бюджетовий рік Болгарії замкнений надвижкою 25 міл. левів Болгарська валюта стабілізована.
Екс-король Карло II з Румунії був акціонером 20 румунських великих підприємств.
Прем'єр Норвегії Квіслінг відновив закон про те, що жидам не вільно в'їздити до Норвегії.
У Швеції сконфіскували 11 часописів і журналів за статті про Норвегію.
Бразилія припиняє наслідком активности німецьких підводних човнів свою плавбу кораблів до Північної Америки.
Новий мадярський прем'єр фон Калєй виголосив промову. Курс Мадярщини залишається при Німеччині й Італії.
В Буенос Айрес були демонстрації проти уряду Варгаса.
В Ірані створився уряд Сугайлія.
Чутки про Еспанію і Португалію. У деяких лондонських колах числяться на основі ряду познак і заяв, висловлених ген. Франком, з можливістю вступлення Еспанії у війну. На весну слід надіятися подій військового роду у Середземному районі. З цих познак кажуть, що Еспанія і Португалія приступлять скоро до війни. 