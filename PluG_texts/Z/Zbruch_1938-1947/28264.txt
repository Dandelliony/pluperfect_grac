Гості з Донбасу. — Молодь в перших рядах.

Гості з Донбасу
До Львова приїхала делегація робітників з Донбасу. Делегацію очолює секретар Всесоюзної Центральної Ради профспілок тов. Москатов. Вчора відбулася перша зустріч робітників Донбасу з безробітними. На мітингу, що відбувся в залі профспілок, депутат Верховної Ради Радянської України тов. А. Степаненко та інженер тов. Гончаренко розповіли єдинокровним братам про щасливе життя робітників Донбасу.
Безробітні Львова зустріли гостей великим захопленням. Прийшов нарешті кінець стражданням і мукам. Вони одержать роботу, якої ніколи не могли діждатись в шляхетській Польщі. Прийме їх тепер рідний, дорогий Донбас — серце вугільної промисловості Радянської України.
До делегатів підходять робітники, техніки, інженери. Всі вони прагнуть зажити новим життям, як живуть і працюють робітники в Радянському Союзі. Тут-же було організовано реєстрацію добровільців, які бажають поїхати на Донбас.
Перший транспорт безробітних 1010 чоловік відправляється на Радянську Україну сьогодні. М. Заяць. Молодь в перших рядах
Зала, де ще недавно містилася жовто-блакитна профспілка, тепер належить молоді. Тут кипить бурхливе життя. Робітники, шкільна молодь в радісному піднесенні готуються до наступних виборів Українських Народних Зборів.
Сьогодні тут особливо людно. Молодь зібралася на передвиборчі збори. На трибуні тов. Коверзюк. Він яскраво розповів молоді про її завдання у виборах.
— Від нашої роботи залежить ваше майбутнє. Вологи народу не склали ще своєї зброї, вони намагаються перешкодити успішній підготовці до виборів. Наше завдання, — дати рішучу відсіч знахабнілим буржуазним націоналістам. Ніякої пощади ворогам!
Нікому більше не повернути чорних страшних днів. На вільних землях Західної України розквітає творче щасливе життя. Західна Україна буде радянською, така boля наша, така буде воля Українських Народних Зборів!
— Ми молоді господарі, — говорить в свойому виступі тов. Соколенко, — ПОвині бути прикладом в підготовці до виборів. Всі голоси віддамо за достойних синів трудового народу.
— Наші вимоги, — говорить тов. Бутринчук, — до Українських Народних Зборів — винести рішення про встановлення радянської влади на Західній Україні, землю поміщиків, манастирів і визначних чиновників передати селянам, націоналізувати банки і велику промисловість.
Після зборів гурток Н-ської військової частини влаштував співи, танці і декламації. З великим захопленням молодь знайомилась з культурою великого радянського народу, з культурою бійців героїчної Червоної Армії. Я. Галан. 