Перша наукова сесія Львівського державного університету

Учора відкрилася перша наукова сесія Львівського державного університету ім. Ів. Франка. Це визначна полія в науковому житті Львова. Вчені старішого на Україні університету підводять перші підсумки своєї роботи в умовах радянської влади.
— На визволених Червоною Армією землях, — сказав у своїй вступній промові ректор університету професор тов. Биченко, — партія і уряд створили всі умови для розвитку наукової думки, вчені оточені піклуванням і увагою. За таких умов працювати радісно, приємно.
Вчора ж, на пленарному засіданні, на якому було багато гостей — вчені з Києва, Ленінграда, Дніпропетровська — були заслухані доповіді академіка К. Й. Студинського на тему: "Культурне життя Галичини в кінці XVIII — на початку XIX ст." і професора М. Зарицького на тему "Ленінський аналіз основ статистики".
Сьогодні почнуть працювати секції історії, літератури, мовознавства, історії права, соціально-економічних наук, географії та геології, математики, фізики і астрономії і інші — всього 12 секцій.
Великий науковий інтерес являють собою доповіді, що будуть прочитані на сесії, професора І. Крип'якевича "Зв'язки західно-українських земель з Росією в XVI—XVII ст. ст.", професора Ю. Куриловича — "Система акцентації в російській мові", видатного математика, автора численних наукових праць, професора С. Банаха — "Про функції Бера в лінійних просторах" і багато інших. Загалом буде прочитано 142 доповіді з різних галузей науки.
Сесія працюватиме протягом п'яти днів, тобто до 3 лютого ц. р. 