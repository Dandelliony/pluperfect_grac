◦ ◦ ◦ ◦ ◦ ◦ ◦ ◦ ◦ ◦

Відсиджував кару як заступник. Олександер Хробатин з Хлібівки, пов. Станиславів, погодився відсидіти 1 тиждень арешту за свого знайомого Онуфрія Дереньку та дістав за те 35 золотих. Коли він уже сидів пятий день, ціла "трансакція" виявилася; обох засуджено до 2 місяців вязниці.
Апеляційний присуд на б. старосту Робакевича. Апеляційний суд у Вильні затвердив судовий присуд І. інстанції, яким засуджено б. старосту Робакевича на 4 роки вязниці і відібрано йому права на 5 літ за дефравдацію 20.000 зол. Розправа відбулася при замкнених дверях.
Новий популярний часопис в Україні. В московських державних друкарняних заведеннях почали видавати новий щоденник п. н. "Колхозник України". Цей новий щоденник — має бути популярним часописом, який нагадував би московський вечірній щоденник "Вечерня Москва". Часопис "Колхозник України" має виходити в накладі 300.000 примірників і він буде багато ілюстрований. Перше число нового часопису появилося 1. ц. м.
Божевільний скарбник роздає публичні гроші. В одному з банків Осльо (Норвеґія) банковий скарбник раптом збожеволів. Той несподіваний приступ божевілля виявився для банку не конче приємний, бо скарбник почав роздавати між клієнтів, які були тоді в банку, ріжні грошеві суми. Заки в банку зорієнтувалися, касієр виплатив принагідним банковим клієнтам к. 69.000 норвезьких корон.
Гострі фільмові репресії в Атенах. Тому, що підчас фільмових сеансів, в яких висвітлювали актуальні події за кордоном, публика часто маніфестувала неприязне становище супроти чужих держав, влада видала заборону таких виступів. Справників на місці будуть арештувати та відставляти до комісії публичної безпеки. Дирекція поліції та жандармерії дістали наказ гостро розпорядок респектувати. 