◦ ◦ ◦ ◦ ◦ ◦ ◦

Війна в Західній Європі
ПАРИЖ, 10 лютого. В опублікованому вчора в вечері в Парижі в офіціальному комюніке говориться: "На ділянці фронту між Мозелєм і Сааром артилерія обох сторін діяла значно активніше. Вилазка противника була відбита".
В ранковому комюніке сказано, що "на фронті не відбулося нічого нового".
БРЮСЕЛЬ, 10 лютого. В військовому огляді газети "Журналь" говориться: "Потепління, яке наступило у східніх районах підняло рівень води в Рейні майже на три метри. В зв'язку з цим на розвітвленні лінії Мажіно і Зигфріда провадяться роботи, які необхідні для попередження можливої сильної поводі. На морі, за виключенням потоплення одного судна німецьким підводним човном, нічого особливого не сталося. Німецькі літаки проводили польоти над англійськими берегами.
БЕРЛІН, 10 лютого. Німецьке інформаційне бюро повідомляє: "На західному фронті відмічається артилерійська перестрілка. В деяких пунктах мали місце сутички між патрулями. При цьому противник мав втрати. Зі складу німецьких патрулів двоє поранених пропали без вісті. Під час розвідувальних операцій добуті важливі відомості. Німецькі льотчики встановили, що озброєні торгові пароплави противника супроводжуються англійськими легкими і середніми військовім кораблями.
Верховне командування німецької армії повідомляє: "На західному фронті ніяких особливих подій. Німецькі військово-повітряні з'єднання, проводячі бойову розвідку над Північним морем, потопили 6 англійських суден, а також судна, які перебували під конвоєм англійських військових кораблів, загальною водомісткістю біля 15 тисяч тонн. Потоплено також два сторожевих кораблі. Не зважаючи на сильний зенітний вогонь і на дії винищувачів, лише один німецький літак не повернувся на свою базу. Вчора ввечері окремі англійські літаки намагались проникнути в німецьку бухту, але були відігнані.
БЕРЛІН, 9 лютого. Всі німецькі газети повідомляють про слідуючий випадок, в Лотарингії. Один німецький літак переслідувався під час свого повернення в Німеччину французьким винищувачем поблизу німецьких передових ліній. Раптом мотори літака перестали працювати, і він почав падати, німецький пілот спустився на парашуті. В цей момент на нього напав французький винищувач. Франпузський льотчик обстрілював з кулемета беззахисного пілота-парашутіста. Останній одержав кілька поранень.
За повідомленням німецького інформаційного бюро, німецьким бійцям досі не пощастило мати сутички з англійськими військами.
В одному з пунктів західного фронту між французькими і німецькими солдатами відбулась розмова при допомозі плакатів: "Тут французи", — було написано по німецькому на першому французському плакаті. Німецькі солдати, які побачили цей плакат, виготовили свій з запитанням: "Де Томмі" (прізвище британських солдатів). Відповідь була: "В Англії". На питання німецьких солдат: "Чому вони не на фронті?", послідувала відповідь: "Вони бояться". На другій дільниці фронту кілька французів також при допомозі плакатів запитали: "Як у вас справи?" Німці повідомили, що в Північному морі потоплено багато англійських суден. На це вони одержали двосмислову відповідь: "Це в порядку". (ТАРС).
Німецьке інформаційне бюро про діяльність англійського агента в Болгарії
БЕРЛІН, 9 лютого (ТАРС). Німецьке інформаційне бюро передає із Софії таке повідомлення: "З початку війни англійська пропаганда в Болгарії все більш посилюється.
На початку грудня англійським міністерством закордонних справ і розвідкою до англійської місії в Софії був прикомандирований бувший представник Англії в Лізі націй майор Ейбрехем, особистий друг керівника "Британської ради" лорда Ллойда. Йому доручено створити на Балканах "організацію по розповсюдження культури", яка буде знаходитись під керівництвом "Британської ради". Ця організація після відвідання Болгарії лордом Ллойдом заснувала свої філії в столицях і інших балканських держав. Вона прагне охопити всі шари інтелігенції. В склад "культурної організації" "Британської ради" входять промисловці, журналісти, лікарі, відставні офіцери і особи вільних професій. Для веденя підривної і агітаційної роботи майору Ейбрехему надані значні кошти. Друге завдання майора Ейбрехема — організація економічного бойкоту Німеччини шляхом масових закупок сировини за допомогою підкупу і іншими засобами. В розпорядженні майора для цього знаходиться англійська організація зовнішньої торгівлі, а також англійська організація "Промислове об'єднання". В що останню входять хімики, інженери і техніки всіх спеціальностей. Вона має також терористичну групу, метою якої є організація в нейтральних країнах актів саботажу, направлених проти Німеччини". 