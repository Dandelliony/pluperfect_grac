◦ ◦ ◦ ◦ ◦ ◦ ◦

Угода між генералом Де Ґолль і англійським урядом
ЛОНДОН, 8. (ТАРС). Агентство Райтар повідомляє, що між генералом Де Голль і англійським урядом досягнута угода, яка стосується питань організації, використання і умов служб французських добровольчих сил, які знаходяться тепер в Англії під командуванням генерала Де Голль. В угоді говориться, що від французських добровольчих сил в Англії ніхто не вимагатиме виступу проти Франції що по можливості вони збережуть характер французських озброєних сил: внутрішній розпорядок і дисципліна додержуватимуться у відповідності з статутами французської армії, буде збережена французська мова і т. д. Генерал Де Голль визнається головнокомандуючим французськижи озброєними силами, але знаходитиметься під загальним керівництвом англійського верховного командування. В зв'язку з цією угодою відбувся обмін листами між генералом Де Голль і Черчіллем.
Розпуск польських організацій в генерал-губернаторстві
БЕРЛІН, 8. (ТАРС). Німецька газета "Варшауер Цейтунг" пише, що глава польського генерал-губернаторства Франк видав розпорядження про розпуск всіх польських спілок. Надалі буде видано більш докладне розпорядження щодо долі цих спілок. Згідно з цим розпорядженням заборонено також носіння значків спілок, що розпускаються. Організація нових спілок забороняється.
Агентство Рейтер про поповнення англійського торгового флоту
ЛОНДОН, 8. (ТАРС). Як повідомляє агентство Рейтер, англійське міністерство торгового судноплавства повідомило, що в результаті переходу в руки Англії торгових суден Польщі, Норвегії, Данії, Голландії і Франції тоннаж торгового флоту Англії і домініонів зріс більше, ніж на 10 млн. тонн.
Значна частина торгового флоту цих країн знаходиться в руках Англії. Зокрема, в Англії знаходяться норвежські судна загальною водотоннажністю коло 5,5 млн. тонн, голландські — 3 млн. тонн, а також французські і бельгійські судна.
Воєнні дії в західній пустині
ЛОНДОН, 8, (ТАРС). Агентство Рейтер передає офіціальне повідомлення про воєнні дії в західній пустині, опубліковане 6 серпня в Каірі. В повідомленні говориться, що "першу фазу операцій в західній пустині можна вважати закінченою. Не зважаючи на значну перевагу італьянських військ в цьому районі, незначні англійські механізовані частини, в склад яких входить кілька броньованих автомашин, гармат і підрозділів піхоти, зуміли зайняти переважне становище на східному фронті, коло італьянської колонії Лібії. З початку вступу Італії у війну її втрати на цьому фронті становлять полоненими 808 чоловік (в тому числі 1 генерал) 16 гармат, 15 танків.
Кількість убитих і поранених італьянців обчислюється в кілька сот чоловік. Втрати різного роду зброї, засобів пересування і воєнного спорядження не встановлені. Істотним моментом, який забезпечив успіхи англійських військ, є те, що англійський військово-морський флот ніс безперервно патрульну службу.
Яких форм набере друга фаза операцій в західній пустині, поки невідомо, однак, за наявними відомостями, Італія концентрує великі сили в районі Бардія. Не зважаючи на великі втрати італьянців в людському складі і боєприпасах, коло форту Капуццо накопичені значні сили для підтримки військ, що концентруються".
Зведення німецького командування
БЕРЛІН, 8. (ТАРС). Німецьке інформаційне бюро передає таке зведення верховного командування німецької армії: "Один наш підводний човен потопив три озброєних торгових пароплави противника загальним тоннажем в 16 тисяч тонн. В ніч на 8 серпня німецькі літаки встановили міни перед кількома англійськими портами і атакували різні заводи воєнної промисловості, а також позиції зенітної артилерії і маяки. Зазнали бомбардування заводи по виробництву моторів в Лейленді, завод авіаційних моторів Віккерса-Армстронга (коло Честера) і авіаційні заводи коло Йовіля, а також промислові підприємства коло Плімута. Потім були скинуті бомби на позиції зенітної артилерії і маяки коло Манчестера, Кардіффа, Дорчестера і Плімута. В ніч на 8 серпня ворожі літаки літали над північною і західною Німеччиною. Скинуті ними бомби не заподіяли серйозних пошкоджень. В одному з передмість Ессена, а також поблизу Даттельна пошкоджені жилі будинки. Пожежі, що спалахнули, були швидко ліквідовані з допомогою організацій цивільної протиповітряної оборони, Зруйнована одна селянська клуня. Збито два ворожих літаки".
ЛОНДОН, 8. (ТАРС). Агентство Рейтер передає спільне комюніке англійського міністерства авіації і міністерства внутрішніх справ, в якому говориться, що в ніч на 8 серпня німецькі літаки скинули бомби в різних районах Англії. Заподіяно незначної шкоди. Є кілька поранених.
Евакуація дітей з Англії в США
НЬЮ-ЙОРК, 8. (ТАРС). Як повідомляє агентство Юнайтед Пресс з Вашінгтона, палата представників більшістю голосів висловилась за посилку американських пароплавів у Європу для евакуації англійських дітей до 16 років. Рішення передбачає посилку американських пароплавів у Європу тільки після того, як всі воюючі країни дадуть обіцянку не чинити їм ніяких перешкод. Пропозиція ще не обговорювалась в сенаті.
Газета "Таймс" про воєнне становище в британському Сомалі
ЛОНДОН, 8. (ТАРС), Агентство Рейтер передає таке повідомлення військового кореспондента газети "Таймс":
"Італьянські дії проти британського Сомалі не є несподіваними. Після того, як припинився французський опір в Джібуті, британське Сомалі виявилось оточеним з усіх сторін італьянською територією, за винятком північного побережжя Аденської затоки. Сомалі розташоване дуже несприятливо, хоча його ізольованість і пом'якшується тією обставиною, що в Сомалі можно попасти морем. Відомо, що італьянці мають дуже значні сили в Абіссінії, хоча в більшості це не європейські війська, як в Лівії. Складний рельєф місцевості в Сомалі добре ілюструється затяжним і невизначеним характером деяких воєнних компаній, які відбувались тут в минулому. Можна чекати, що оборона намагатиметься зберегти свої рухливі війська, щоб при зручній нагоді поражати італьянські колони, не дозволяючи сковувати себе переважаючим силам противника".
Націоналізація підприємств
КАУНАС, 7. (ТАРС). У розмові з співробітником газети "Тіеса" міністр промисловості інженер Альдеровічюс повідомив, що вже затверджено 270 актів по націоналізації підприємств. Міністерство промисловості розробляє плани роботи для окремих фабрик і заводів.
Безплатна допомога породіллям
КАУНАС, 7. (ТАРС), Міністерство охорони здоров'я Литовської РСР, враховуючи досвід Радянського Союзу, створює широку сітку родильних будинків. Передбачають відкрити 70 родильних будинків. Допомога породіллям подаватиметься безплатно.
В Литовській РСР встановлюється московський час
КАУНАС, 7. (ТАРС). Рада міністрів постановила з сьогоднішнього дня на всій території литовської РСР ввести московський час. Стрілки годинника переставляються на одну годину вперед. Переведення годинника відбудеться сьогодні опівночі. 