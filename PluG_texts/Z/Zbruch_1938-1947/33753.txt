◦ ◦ ◦ ◦ ◦ ◦ ◦

Прибуття Уеллеса в Париж
ПАРИЖ, 7 березня (ТАРС). За повідомленням агентства Гавас сьогодні ранком заступник державного секретаря США Уеллес прибув у Париж.
Увечері він був прийнятий президентом Франції Лебреном, потім прем'єр-міністром Даладьє.
Спростування німецького посольства
Агентство Ассошіейтед Пресс опублікувало повідомлення свого берлінського кореспондента про зміст переговорів між Гітлером і уповноваженим Президента США Рузвельта Уеллесом, які відбулися 3 березня в Берліні. Німецьке посольство в Москві повідомило з приводу цього слідуюче:
"У зв'язку з чутками, які появилися в іноземній пресі щодо переговорів спеціального американського делегата Уеллеса в Берліні, німецькі компетентні органи констатують, що обидві сторони суворо лояльно виконали рішення не опубліковувати змісту цих переговорів. Таким чином зміст повідомлення іноземної преси позбавлене всякої підстави і є явним намаганням посіяти між Німеччиною і Сполученими Штатами Північної Америки недовір'я і примусити світову громадську думку помилитися щодо відомих і ясних цілей війни Німеччини".
Хвилювання в Палестині
НЬЮ-ЙОРК, 8 березня (ТАРС). Недавно англійські власті в Палестині впровадили ряд обмежень для євреїв, позбавивши їх права купувати землі нарівні з іншими. За повідомленням агентства Юнайтед Прес з Ієрусаліма, підчас демонстрацій євреїв, що недавно відбулися, проти запровадження цих обмежень відбулися сутички з поліцією. В результаті сутички, два чоловіки вбито і 300 поранені (в тому числі 12 англійців). Агентство відмічає, що антианглійські демонстранції відбулись в Ієрусалімі, Хайфі і Тель-Авіва.
В Тель-Авіва в демонстрації брало участь понад 15 тисяч євреїв. На головній вулиці міста були збудовані барикади. Поліція була безсила розсіяти демонстрантів. Були викликані кавалерійські частини, які пустили в хід шаблі. Серед демонстрантів нараховується 140 поранених. Є поранені також серед поліцейських. В Ієрусалімі нараховується 45 поранених демонстрантів і 16 поліцейських. В Хайфі поліція розсіяла демонстрантів, які намагалися підпалити будинок суду. Серед демонстрантів нараховується 90 поранених. Американська преса наводить ряд повідомлень про те, що в США зростає хвиля протестів проти англійської політики в Палестині. 