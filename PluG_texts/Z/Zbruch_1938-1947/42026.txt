◦ ◦ ◦ ◦ ◦ ◦ ◦

Наукова медична бібліотека і читальня. На допомогу лікарям та медичним працівникам області, облздороввідділ відкриває у Львові велику медичну бібліотеку. В ній буде науково-популярна література і журнали з усіх галузів медицини на російській, українській та польській мовах. Крім того бібліотека висилатиме по пошті лікарям, середнім і молодшим медичним працівникам літературу на їх замовлення.
Традиційний осінній крос ім. К. Є. Ворошилова. Традиційний осінній легкоатлетичний крос ім. К. Є. Ворошилова в цьому році проводиться на Україні з 29 вересня по 13 жовтня. В ньому візьмуть участь 250 тис. бігунів. Дистанції кросу відповідають нормам комплексу ГПО 1 і 2 ступеня — від 500 до 5.000 метрів. (РАТАУ)
П'єса про Наркома Оборони. У Київ приїхав драматург-орденоносець М. Ф. Погодін, який почав працювати над новою п'єсою. Центральний персонаж п'єси — Нарком Оборони СРСР Маршал Радянського Союзу тов. С. К. Тимошенко. Драматург передбачає закінчити п'єсу в лютому 1941 року. В кінці цього сезону прем'єра відбудеться в Драматичному театрі Київського Особливого Військового Округу. (РАТАУ).
До 500-річчя книгодрукування. ЛЬВІВ, 27. (РАТАУ). Піонер руського книгодрукування Іван Федоров багато років провів у Львові, займаючись своєю любимою працею. Тут же, в стародавньому українському місті Іван Федоров і похований. Радянська наукова громадськість, готуючись відзначити 500-річчя книгодрукування, скликає в середині жовтня у Львові наукову конференцію, присвячену цій знаменній даті. Учені Москви, Ленінграда, Києва, Львова готують до конференції ряд надзвичайно інтересних доповідей з історії книгодрукування.
На будівництві дороги. В Олеському районі будуються дорога місцевого значення. По-ударному працюють на будівництві — Йосип Бльох, Мендель Шварц, Василь Максимів, Генох Маєр і Ізак Маєр. Вони щодня перевиконують норми виробітку.
Виконали план картоплепоставки. Село Яжів Новий, Яворівського району, приступило до масової здачі картоплі державі. Селяни Іван Туран, Федір Вахула та багато інших уже повністю виконали план картоплездачі.
Багатосімейні матері одержують допомогу. В Любачівському районі десятки багатосімейних матерів одержали допомогу від держави. Одержала 5.000 крб. допомоги З. Ш. Клепнер, яка має 11 дітей. По 2.000 крб. допомоги одержали матері З. Б. Шнайдер, І. Ш. Фогель, К. С. Кальмук, А. А. Низ, М. І. Проходай та інші.
Селяни продають лишки продуктів кооперації. В селі Селиська, Рава-Руського району заготувач сільського спожтовариства тов. Бриговський закупив 700 штук яєць і 30 курей. Це селяни продають свої лишки. 