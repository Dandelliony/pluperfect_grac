◦ ◦ ◦ ◦ ◦ ◦ ◦

Багатовагові поїзди водять машиністи станції Рава-Руська тт. Гут і Мазуркевич. При нормі 800 тонн, вони беруть по 1200 тонн. Технічна швидкість поїздів при цьому не тільки не зменшилась, а на декілька кілометрів збільшилась проти норми.
177 студентів-фізкультурників Львівського медичного інституту взяли участь у весняному кросі. З них 156 чоловік в бігу досягли норм, які вимагаються по комплексу "Готовий до праці і оборони". Зараз фізкультурники готуються до інститутської спартакіади.
Курси для керівників самодіяльних гуртків організовує обласний Будинок народної творчості. До кінця року буде підготовлено понад 200 керівників сільських драматичних, співочих і музичних гуртків. Курсанти забезпечуються гуртожитком.
Культтовари на село. БІБРКА. (ОблРАТАУ) Сьогодні в місті відкрито новий магазин культкраму. В ньому є великий вибір політичної та художньої літератури, шкільних підручників, канцелярського приладдя, різних музичних приладь, дитячі іграшки тощо.
РАДЕХІВ. (ОблРАТАУ). Днями тут відкрилася районна база книгокультторгу. База одержала велику кількість книжок: твори класиків марксизму-ленінізму, художню літературу (твори Шевченка, Маяковського, Горького і багатьох інших радянських письменників). Трудящі з великим захопленням купують ці книги.
Клуб для робітників зв'язку. Сьогодні у Львові відкривається новий клуб для робітників зв'язку міста. Для клубу відведено великий будинок. Після капітального ремонту, приміщення має чудовий вигляд. Тут є прекрасно обладнаний зал для глядачів, кімнати ігор і розваг, бібліотека, читальня, фізкультурний зал, кабінет оборони, є кабінет технічної пропаганди, кімнати для роботи гуртків тощо.
Вже тепер в клубі створюються самодіяльні гуртки драматичний, співочий, духовий і струнний оркестри. Крім цього при клубі відкривається дитяча балетна студія і музична школа. На розгортання культурно-масової роботи до кінця року буде витрачено 176 тисяч карбованців. З них 45 тисяч карбованців відпускає Центральний Комітет Спілки зв'язку півдня. 