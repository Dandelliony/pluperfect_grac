◦ ◦ ◦ ◦ ◦ ◦ ◦ ◦ ◦ ◦

У палестинському кітлї.
Помірковані араби приймають "Білу Книгу".
ЛЬОНДОН, ПАТ. Райтер повідомляє з Єрусалиму, що там відбулося зібрання провідників і визначних представників арабської "Партії Оборони" (поміркована партія). Зібрані вирішили прийняти "Білу Книгу" за підставу переговорів з В. Британією. Ухвалено революцію, яка осуджує терористичну акцію в Палестині, яку "фінансують деякі чужі держави, що втримують звязки з групою великого муфтія".
Жиди хочуть нелєґально дістатися до Палестини.
ГАПФА, ПАТ. Анґлійські сторожні кораблі ударемнили причал грецького корабля, який намагався висадити на беріг 400 жидівських еміґрантів, що їхали нелєґально до Палестини. Корабель арештували та відвели до Гайфи.
Боротьба не припиняється.
БЕЙРУТ. ПАТ. Ніччю на понеділок ґрупа терористів віддала ряд стрілів на село, що лежить недалеко Яффи. Чотирох арабів убили на місці, трьох важко ранили.
Бомба в кінотеатрі.
ЄРУСАЛИМ, ПАТ. В понеділок вечором до одного арабського кінотеатру кинули підчас сеансу бомбу. З приявних 21 осіб ранених, між ними 3-ох анґлійських поліціянтів і 3-ох жидів.
Сутичка терористів 13 анґлійським військом.
ГАЙФА, ПАТ. В понеділок рано дійшло недалеко села Асбара в околиці Сафед до поважної сутички між відділами анґлійського війська і сильно озброєною ґрупою терористів, які втратили 3-ох убитих і 3-ох ранених. Анґлійці здобули багато амуніції і зброї.
Молотов виголосить у середу експозе.
Група послів совітського парляменту виступила з внеском, щоб Молотов поінформував палату про заграничну політику. Молотов заявив, що як обі палати ухвалять такий внесок, то він виголосить експозе. Обі палати такий внесок ухвалили. Промови Молотова сподіються в середу.
Людство мусітиме ще пройти жахливі досвіди...
Дві знаменні промови у Франції.
В часі Зелених Свят відбулося у Франції в місцевости Невіллі-сір-Сен посвячення памятника на цвинтарі американців, що полягли у світовій війні. При тій нагоді виголосив промову амбасадор Злучених Держав у Парижі Булліт. Він сказав, що народи, як і окремі одиниці, мусять вибирати нераз між грізними альтернативами. Народ може нпр. уникнути війни, як погодиться піти в неволю. Але для американця менше страшна війна як неволя, тому симпатії Злучених Держав будуть по стороні тих, що виберуть війну замість неволю. Людство мусітиме ще пройти жахливі досвіди — сказав амбасадор Злучених Держав — заки прийде мир.
На промову амбасадора Булліта відповів премієр Далядіє. Він заявив, що Франція завжди змагала до співпраці з іншими народами. Але як усі свобідні народи вона не може погодитися на загрозу своїх вартостей дорожчих від життя. Франція — країна людської гідности, але й одночасно країна відваги й геройства. Тому всі намагання геґемонії чи панування над світом знайдуть Францію рішену до оборони своєї свободи і свободи світа. 