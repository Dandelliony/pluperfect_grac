◦ ◦ ◦ ◦

Заклик до хліборобів. Відділ Хліборобської Палати на область Львів звертається з таким закликом до хліборобів львівської області: Закінчується збір збіжжя. Негайно приступайте до молочення. Використайте всі молотілки і кірати. Вимолочене зерно треба докладно очистити з бурянів і посліду. Очищене і висортоване зерно доставляйте негайно на найближчі збірні пункти "Заготзерно". Пам'ятайте, що хто відставить доброякісне зерно до кінця вересня ц. р., одержить крім приписаної ціни премію від кожного доставленого сотнара.
Шильди і вивіски. В зв'язку з постановою голови Управи м. Львова, з дня 20 серпня 1941 р. про зміну шильдів і вивісок, з постановою з дня 19. серпня про самовільне змінювання фірмових написів, а також повідомлення з 9. 8. 1941 р. про обов'язок предкладати проєкти шильдів і вивісок до затвердження Архітектурному Відділові Управи м. Львова (III пов. кімн. 101) за згодою Архітектурного Відділу проєкти шильдів і вивісок виготовлює Відділ Прикладної Реклями міського Інституту Психотехнічних Досліджувань у Львові (вул. Бурлярда 4, II. вхід від. ч. 2 з год. 8—2) Львівські робітні реклям виконують шильди і вивіски за проєктами виготовленими цим Відділом Реклям і затвердженими Архітектурним Відділом Управи міста.
Німецький кодекс у Галичині. Згідно з зарядженням Генералгубернатора впроваджено з днем 1 серпня 1941 р. на терені дистрикту Галичини німецьке судівництво. Згідно з цим зарядженням, німецький суд — а теж і спеціяльні суди — будуть чинні на засаді тих розпорядків, що їх оголошено в решті Генералгубернаторства. Урухомлення тих судів зарядить керівник Головного Виділу Справедливости при Уряді Генералгубернаторства.
Крім того буде теж німецьке судівництво, якого розбудова покищо не окреслена. Якщо йде про карний і цивільний кодекси, то стануть правосильні права і розпорядки, які на тому терені обов'язували до дня 31 серпня 1939 р. Те саме торкається торговельного кодексу, спадщинного права та прав, що нормують річеві, сімейні та довжні справи.
Костюмерня. Краєвий Інститут Народної Творчости, (Відділ тов. "Просвіта") у Львові, вул. Францішканська 7., оголошує відкриття власної Костюмерні, яка міститься при вул. Міцкевича 26, в якій всі театральні гуртки краю можуть випозичати костюми і театральні реквізити для своїх вистав. Костюмерня має на складі понад 6000 костюмів та реквізитів. Крім цього в костюмерні можуть режисери драмгуртків одержати фахові поради відносно декорацій і сценічного оформлення.
Нова домівка. Український Спортовий Союз повідомляє, що з днем 28 серпня 1941 р. переніс свою домівку з вул. Підвалля 3. на вул. Пекарську 1 б. І. пов. Урядові години від 8—1 і 3—6.
Експериментальний театр. Краєвий Інститут Народної Творчости, відділ т-ва "Просвіта", організує зразковий експериментальний театр. Бажаючих приймати участь в роботі театру просимо зголоситись до референта театральних справ Інституту п. Гордійчука П. Зголошення приймаються до 5 вересня.
Змагання в спортових грах і ситківці. В суботу 23 ц. м. на площі Міського Відділу Тіловиховання відбулись змагання в спортових грах та в тенісі. До змагань у спортових грах зголосились дружини У.С.С. Кку, України та К. Л. К. В грі поодиноких дружин видно — недостачу тренінгу із відповідної підготови. Одначе по короткій праці над собою всі згадані вище клюби зможуть осягнути відповідний рівень. В кожному разі на похвалу заслуговує ініціатива К. Л. К., який зорганізував ці змагання і таким чином урухомив інші ділянки спорту, крім копаного мяча. 