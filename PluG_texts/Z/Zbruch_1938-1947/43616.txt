◦ ◦ ◦ ◦ ◦ ◦ ◦

Невпинне атакування Анґлії
БЕРЛІН, 7. XI. — Головне Командування Німецьких Збройних Сил подає:
У вівторок 5. ц. м. та вночі з 5. на 6. ц. м. боєві літаки атакували Лондон, де в багатьох місцях спалахнули пожежі та прийшло до вибухів. Багато повітряних атак відбулося на пристані, комунікаційні уладження і промислові заведення у Південній та Східній Анґлії. Найбільші вибухи завважено у Ґрейт-Ямавт. За дня прийшло до багатьох летунських боїв, з яких німецькі літаки вийшли переможцями. Німецькі ловецькі літаки зістрілили над Портлендом девять ворожих машин і потерпіли при цьому ніяких втрат.
У звязку з нічними налетами на портові уладження та промислові заведення у Шкотії, стверджено незвичайно великі пожежі у Денді. Біля Портленд-Перт обкинено бомбами два ворожі стежні кораблі й так поважно їх ушкоджено, що треба числитися з їх втратою. Дальше міновано анґлійські порти.
Бритійські літаки налетіли в ночі на Голяндію та Німеччину й скинули бомби у різних місцевостях. Тільки в одному місці вдалося їм поцілити одне промислове заведення та спричинити пожежу в одній прядільні. Одначе в короткому часі вогонь погасили. Інші бомби впали на поля або мешкальні дільниці, де ушкодили кілька домів. При цьому вбито дві та зранено кільканадцять осіб. Ворог втратив у вівторок 28 літаків.
Анґлія хоче відбиватися у Греції
Про італійсько-грецьку війну та звязані з нею анґлійські надії, пише льондонський "Дейлі Мирор":
"Одне є певне: Новий бій за Анґлію почався у східній частині Середземного Моря. Годі заперечити, що це положення можна було передбачити з днем, коли уряд Чемберлєна обіцяв Греції цю поміч, яку вона сьогодні від нас жадав. Ми поставили тоді грецькому урядові до розпорядження "всяку поміч, що є в нашій силі". Таку саму підтримку приобіцяли ми також іншим державам. Одна із них, Польща, її не дістала. Друга, Румунія, вирішила, що краще на неї не спускатися. Зі стратеґічної точки погляду, обі ці держави були для нашої збройної допомоги недосяжні."
Дивне, що про це не знала Анґлія, підмовляючи Польщу до війни та Румунію до відомих балканських махінацій. Безприкладний еґоїзм Анґлії виринає з цього признання. Однак інакше думає Лондон про грецьку справу:
"Але з Грецією мається справа інакше. Наша фльота і летунство може негайно сягнути з допомогою до Греції та її островів, так, як це було обіцяно в квітні 1939 р. Ця нова фаза війни не мусить бути рішальна, але вона відчиняє великі можливості, для яких мали ми доволі часу, щоби підготовитися. Держави осі вдарили. Чи ми готові віддати удар?" Побачимо.
Війна на Балканах льокалізується
Політичне сучасне положення на Балкані обговорює відомий італійський журналіст Вірджініо Гайда в "Джорналє д'Італія". Він опрокидує вістки анґлійської пропаґанди про здогадну революцію в Альбанії та доказує фактами, що навпаки — в північно-західньому Епірі повстало проти Греції тамошнє альбанське населення.
"Також Югославія — завважує дальше "Джорналє д’ Італія" — дала виразно до пізнання, що не хоче мати иічого спільного з анґлійськими махінаціями у Греції. Таке становище вповні забезпечує Югославію, а слід за цим вона не має ніякої потреби боятися, оставляючи Грецію своїй судьбі. Також Туреччина обмежилася тільки заявою, що готова боронити своєї самостійности, хоч ані тепер ані в майбутньому не є загрожена державами осі. Болгарія отверто заявила свою симпатію для Італії. Вона має ще вирівняти деякі порахунки з Грецією, але не думає ловити рибу у мутній воді, щоби дати Туреччині притоку для інтервенції. Зокрема Совіти, на які західні капіталісти все ще рахують, виявили спокій та обєктивний підхід до ситуації".
Отже на погляд Ґайди війна на Балкані обмежиться тільки до Греції та евентуальної анґлійської помочі для неї. Підхід безперечно цікавий та йде в розріз з поголосками анґлійської пропаґанди.
Італійський наступ у Греції
РИМ, 7. XI. — Італійські часописи у своїх звітах з терену війни у Греції подають, що акція італійських відділів іде одночасно у двох напрямах, а саме від Арґирокастро на полудневому скраю Альбанії в напрямі Яніни, та з Коріци в напрямі Фльоріни. Ці обі точки віддалені менш-більш 50 км. від альбанського кордону. Марш на лівому крилі розвивається здовж югославянського кордону до Фльоріни, віддаленої 10—20 км. від кордону Югославії. Зайняття Фльоріни матиме поважне значіння, бо це вузлова точка комунікації з Югославією. Ще більше значіння має вузлова точка Ґастолія, бо з її зайняттям загрожені греки у Східній Македонії та в околицях Солуня, а одночасно в Західній Македонії та в Епіpi, через що обі групи грецьких військ не могли б долучитися до спільної акції. Фльоріна лежить 150 км. від Солуня, куди йде одинокий у північній Греції залізничий шлях, що лучить Солунь з Монастирем в Югославії. Похід італійських військ натрапляє в деяких гористих околицях на поважні труднощі з приводу лихого стану шляхів, а греки знищили багато мостів.
Більше значіння мають операції італійських військ в околиці Джамурії в полудневому Епірі. Звідси починається шлях до Атен. Гористий беріг цієї околиці панує над каналом між Грецією а островом Корфу, що стереже виходів з Адрійського Моря. В полудневому Епірі італійські війська здобули найбільші осяги.
23,300.000 фашистів
На початку 19. року фашистівської ери відбулося, як щороку, вручення спису членів партії ч. 1. за біжучий рік. Секретар партії Мутті вручив цей спис Мусолінієві та склав орґанізаційний звіт. До фашистівських партійних орґанізацій належить 23,300.000 осіб, себто на 2,800.000 більше, як у минулому році. 