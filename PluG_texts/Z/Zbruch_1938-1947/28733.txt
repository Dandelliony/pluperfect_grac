◦ ◦ ◦ ◦ ◦ ◦ ◦

До роботи стало 30 підприємств
Тимчасове Управління Львова приділяє велику увагу реконструкції старих підприємств легкої промисловості. В місті вже працюють 30 фабрик і заводів. На діючих підприємствах одержали роботу 8.000 робітників.
Будинок Червоної Армії
У Львові по вулиці Рутовського відкрито будинок Червоної Армії. Фасад його художньо оформлений портретами керівників Комуністичної партії і Радянського Уряду.
В будинку Червоної Армії відбулось вже багато концертів. Виступали заслужені артисти-орденоносці т. т. Козловський, Паторжинський, Петрусенко, Донець та інші.
Світлі кватири для робітників
Переважна більшість львівських робітників мешкали раніше в сирих темних підвалах. Міське Тимчасове Управління надало робітничим комітетам заводів і фабрик понад 1000 світлих хороших квартир, які розподіляються серед робітників.
3000 нових учнів
Діти трудящих робітників, селян і інтелігентів мають можливість зараз безкоштовно навчатися у всіх учбових закладах. До львівських гімназій вже прийнято 3000 нових учнів, які раніше навчатись не могли. До інститутів та університетів подано біля 5 тисяч заяв від робітничої та селянської молоді. 