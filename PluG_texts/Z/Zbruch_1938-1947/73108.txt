◦ ◦ ◦ ◦

Храмовий празник Св. П'ятниць. В неділю, 15 листопада 1942 р. припадає празник церкви Св. П'ятниць у Львові. Торжественну Архієрейську Службу Божу в асисті священиків відслужить Преосвященний Кир Микита в год. 10-ій. Співає хор під орудою Сидорака Від. год. 7-ої рано сповідь і щогодини читана Служба Божа. Попереднього дня, в суботу, вечірня з Литією в год. 4-ій і сповідь.
Вечір пісень і оперних арій. Світлиця Співробітників Культурної Праці УЦК — Літературно-мистецький Клюб улаштовує завтра, у неділю, 15 листопада ц. р., в год. 17-ій (п’ятій), у власній домівці при вул. 29-го Червня ч. 10, Вечір пісень та оперних арій. Участь у вечорі беруть: п. Л. Німців (сопран) та п. Ю. Лаврівський (бас). При фортепіяні — п. Курилович-Чапельська.
Стриму, дещо стриму! Завваги про їзду трамваями. ЛЬВІВ, 13 листопада. Здавалося, що коли ціна на переїзд трамваєм подвоїться, то зменшиться кількість пасажирів. Це одначе не сталося. Але не про те йде. Люди мусять послугуватися цим популярним засобом льокомоції. Мало є в возі місця, тому людина доброї волі робить усе, щоб і другий найшов місце для себе або у даній хвилині резиґнує з їзди. Така людина одначе — це вийняток й чимраз рідше можна його найти поміж тими, які за всяку ціну силою намагаються здобути собі місце у возі. Ось кілька образків: на трамвайній зупинці пасажири хочуть висідати, але це неможливе, бо рівночасно інші всідають. Поміж ними є інвалід на милиці, який не зміг вдержатися на одній нозі й впав на вулицю, а юрба стоптала його, щоб лиш здобути місце в трамваю. Деінде здусили жінку з маленькою дитиною. Тут знову хтось хоче висісти й, протискаючись крізь юрбу, обриває всі ґудзики при плащі. При тому не обійдеться без лайки, а молодь зневажає часто жінок і старші особи. З тими явищами треба боротися. Не поможе тут поліція, бо це справа самого суспільства, яке бере на себе відповідальність за те. Тут треба повести виховну акцію між старшим громадянством, щоб воно дало приклад молоді. Коли саме громадянство не подбає про відповідну карність і культурну поведінку у трамваях, то ніхто його цього навчити не зможе.
25-ліття артиста. Ювілей дир. Івана Когутяка. Дня 15 листопада ц. р., українське громадянство Коломиї з артистичним ансамблем і працівниками Українського Окружного Театру відбудуть небуденну врочистість, а саме: 25-Літній Ювілей відомого в Галичині корифея і ентузіяста української театральної справи — директора Окружного Театру і Коломиї — п. Івана Когутяка. Як довідуємося, для відзначення визначної театральної діяльности дир. Ів. Когутяка українське громадянство Коломиї зорганізувало ювілейний Комітет, в якому чільну участь беруть представники селянства коломийської округи та Референтура Культурної Праці УОК. В день ювілею — 15 листопада — ансамбль Окружного Театру в Коломиї виставить премієру — п'єсу "Тріумф Прокурора Дальського".
Домашня птиця в торгівлі. Постанови розпорядку про господарку в тій ділянці. ЛЬВІВ, 12 листопада. 3 днем 2 червня 1942 р. став обов'язувати в Галичині розпорядок про господарку домашньою птицею Ось найважніші постанови цього розпорядку: Скуповування домашньої птиці на ярмарках або у продуцента є дозволене лиш урядово допущеним годівельням і різням, які можуть послугуватися спеціяльними збірковими станицями й торгівцями, що скуповують. Торгівцям, що скуповують, не вільно діяти у власному імені й на власний рахунок, лиш в імені й на рахунок годівельні, різні або заготівельні. Безпосередня віддача домашньої птиці продуцентом консучентові для власного вжитку, беручи під увагу відповідні приписи про ціни, не підлягає ніяким обмеженням. Як годівельні й різні можуть бути допущені лише такі підприємства, які дають запоруку, то обробітка й перерібка товару буде без закиду. Живим і битим товаром, що є у годівельнях, розпоряджає Керівник Відділу Прохарчування і Хліборобства в Уряді Ґенерал-Ґубернаторства. 