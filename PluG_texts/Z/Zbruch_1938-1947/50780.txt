Зустріч з лауреатом Сталінської премії

Приїзд до Львова професора-орденоносця лауреата Сталінської премії О. Ю. Лур’є значна подія в житті львівської медичної громадськості. Тепло зустріли видатного вченого професори і медичні працівники лікувальних і навчальних закладів міста.
Це особливо було відчутно під час зустрічі видатних професорів, лікарів і викладачів з професором Лур'є в Будинку лікаря, яка відбулася вчора ввечері.
Ще задовго до початку бесіди професори і лікарі розпитували Олександра Юдіновича про досягнення радянської медицини, про його особисті дослідження в справі обезболювання пологів, за що радянський уряд удостоїв вченого високою нагородою — Сталінською премією першого ступеня. Вчений Лур'є, в свою чергу цікавився роботами вчених міста Львова, їх дослідженнями в справі покращення медичного обслуговування трудящих, в їх шуканні нових шляхів боротьби з важкими захворюваннями.
Відкриваючи бесіду, голова медичного товариства м. Львова, директор Львівського медінституту тов. Макарченко, розповів присутнім про ціль зустрічі. Потім слово взяв Олександр Юдінович Лур'є. В своїй змістовній промові він докладно зупинився на досягненнях радянської медицини, поставив ряд конкретних завдань по покращенню роботи Львівського медичного товариства, про завдання працівників хірургії, терапії, венерології, гінекології, про допомогу учених місцевим органам здоровоохорони. Олександр Юдінович докладно зупинився на своїх особистих роботах в галузі гінекології.
— Досягненнями в роботі по обезболюванню пологів, — говорить він, — я насамперед зобов'язаний колективу лікарів, разом з яким я працював. Основну роботу ми провадили в районах, в амбулаторіях, в лікарнях.
В бесіді прийняли участь відомі вчені міста професор тов. Парнас, професор тов. Вейгдь, професор тов. Невіцький, зав. облздороввідділом лікар тов. Трегуб, секретар Львівського обкому КП(б)У тов. Приходько, тов. Задорожний (міськком КП(б)У), голова Львівського обкому спілки медпрацівників тов. Брижатий і інші.
Цікавими і змістовними були виступи професорів Цєшинського, Добжанецького, Парнаса, які розповіли про свій досвід в науковій роботі, вимічаючи, що більшовицька партія і радянський уряд створюють вченим всі можливості їй плодотворної роботи на користь соціалістичній батьківщині.
***
Щирою, теплою була зустріч видатного радянського вченого О. Ю. Лур'є з студентами і викладачами медичних учбових закладів. Тепла, сердечна бесіда справила величезне враження на викладачів і майбутніх лікарів і працівників науково-дослідних установ. Наприкінці бесіди студенти побажали професору Лур'є міцного здоров'я і плодотворної творчості на користь нашої батьківщини.
***
В розмові з нашим кореспондентом професор лауреат Сталінської премії О. Ю. Лур'є сказав:
— Зустріч з вченими, викладачами і студентами медичних установ старовинного українського міста Львова справила прекрасне враження. Ми обмінялися думками про наукову роботу, розповіли один одному про нашу діяльність, спрямовану на покращення медичного обслуговування трудящих. Щиро дякую науковим працівникам і громадськості Львова за сердечну зустріч. Сподіваюся, що ця зустріч буде не останньою, що з львівськими медичними працівниками я буду тримати міцний зв'язок. 