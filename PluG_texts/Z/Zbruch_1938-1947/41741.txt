М'якосердні керівники. — Винахідник і бюрократи

М'якосердні керівники
Ще в серпні конюх Бемблик самовільно залишив роботу в райспоживспілці. Керівник цієї установи тов. Близняков виявив м'якосердність до літуна і судову страву про нього не порушував. Коли ж прокурор все ж довідався про це, тільки тоді, з запізненням на 10 днів, тов. Близняков передав справу в суд.
Ще далі від Близнякова пішов завідуючий райземвідділом тов. Дейнега. Знаючи історію з Бембликом, він прийняв його на роботу.
Бемблика суд присудив на чотири місяці тюремного ув'язнення. Але покровителі літуна залишились в стороні. Народний суддя тов. Яловенко тільки нахваляється, що порушить проти них кримінальну справу.
Г. Морей. Магерівський район. Винахідник і бюрократи
Довгий час інженер Ю. Р. Глік працював над проектом виготовлення з утильсировини високоякісного замінювача шкіри. Нарешті все було готове. Не тільки проект технології виробництва, а й зразки замінювача. Тов. Глік був упевнений, що його винахід негайно ж запровадить в життя, — ні зза сировини, ні зза устаткуванням затримки не передбачалося. Організація ж самого виробництва, за його підрахунками, мала обійтися в зовсім незначні кошти. І, нарешті, інженер знав, що в радянській країні завжди уважно ставляться до кожної раціоналізаторської пропозиції, чи винаходу.
І ось 4 місяці тому раннім ранком тов. Глік прийшов з своїм проектом і зразками продукції в облпромраду. Потрапив він по призначенню. В системі промислової кооперації досить легко організувати це виробництво. Нарешті діждався прийому керівника установи.
— Замінювач шкіри? — з захопленням перепитала людина із-за широкого стола, — чудово! Це дуже цінна пропозиція. Та ви знаєте, товаришу, що вас слід негайно нагородити!
— Це занадто, — відповів тов. Глік.
Захоплення голови облпромради зникло.
— Гм... в цьому відношенні... — і, помовчавши хвилину, продовжував: — Вам належить звернутися в артіль "Вільний труд".
Так почались дні митарств винахідника. Багато часу довелося витратити йому на переговори з правлінням артілі, а коли справа обернулася так, що треба переходити від слів до діла, промкоопоратори дипломатично відповіли: "Не будемо братися за цю справу, черев брак відповідної сировини".
Тов. Глік вирішив ще раз звернутися в облпромраду. На цей раз його зустріли вже не так, як раніше.
— Що ж, доведеться почекати. Ми маємо на меті організувати нову артіль по переробці утильсировини — тоді й ваш винахід застосуємо.
Напротязі трьох останніх місяців тов. Глік не звертався вже ні в облпромраду, ні в артіль. Про його винахід дізналися в інших місцях Радянського Союзу і тов. Глік був запрошений для налагодження виробництва замінювача спершу в Смоленськ, а згодом в Ленінград. Тут він організував виробництво, дістав гарні відгуки про замінювач. Дістав і винагороду.
Повернувшись у Львів, винахідник мав всі підстави гадати, що, нарешті, і тут йому вдасться налагодити нове виробництво. Та не тут то було.
Не виправдались надії тов. Гліка. Вже скоро місяць, як оббиває він пороги установ. Тільки тому, що його підошви зроблені з замінювача власного виробництва, вони оціліли, не позбивалися. Тепер тов. Глік має справу з головою облшкірпромопілки тов. Горчевим і правлінням артілі ім. 17 вересня, де намічено організувати виробництво. Ходить тов. Глік, добивається свого, хоче пробити мур бюрократизму. Від нього вже хочуть якнебудь відкараскатись кооператори з артілі ім. 17 вересня. Скільки вже днів, як тов. Глік домагається аудиенції в голови артілі і кожний раз у визначену для побачення годину обов'язково не застає його.
Можна не сумніватися, що винахідник все ж доб'ється свого. Йому допоможуть найти вразливу ланку в кільці бюрократизму. Виробництво замінювача буде налагоджене і винахідник, який пройнятий почуттями радянського патріотизму, знайде цілковите моральне задоволення.
Ант. Будовський.   