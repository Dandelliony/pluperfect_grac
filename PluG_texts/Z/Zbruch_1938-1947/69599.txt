Щоб не лишитись позаду!

Львів, 11 серпня
Коли тверезо подивимося на сьогоднішню нашу ситуацію і критично розглянемо всі "за" і "проти", переконаємося, що вона для нас укладається добре, багато краще, ніж це могло б на перший погляд здаватися. Ми часто поза дрібними, щоденними, прикрощами, що їх приносить життя і особливо воєнний час, затрачуємо образ цілости, занадто звертаємо увагу на теперішні наші переживання, замість глядіти у майбутне. Безперечно, війна приносить зі собою тверді умовини життя як для одиниць, так і для цілих спільнот, накладає всякі обмеження особистого і загального характеру. Але труднощі є на те, щоб їх поконувати й усувати, боротьба з ними гартує людину й ублагороднює її, а життя без боротьби втратило б увесь чар і було б бліде та безвиразне. В боротьбі ми гартувались цілі століття і виходили переможно з різних трудних ситуацій. Ми вдержались на поверхні землі лише тому, що не тільки вміли мужньо прийняти удари долі і не подавалися, але ставили їй сміливо чоло і шукали розв'язки проблем. Хто боїться з'ясувати собі хочби і найтруднішу життєву проблему, хто втікає перед її розв'язкою, той завжди зійде переможений. І до розв'язки всіх справ треба повсякчасно підходити з вірою, що вона вдасться і увінчається успіхом. Без тієї віри справа пропаща Коли ж ми завжди будемо лише нарікати і критикувати, замість взятися за щиру, віддану, конкретну працю, то річ ясна, що осганемо позаду.
Після звільнення нас від большевиків дістали ми знову змогу розвиватися як окрема нація зі своїх питомим обличчям, Це дуже важний момент, якого значення мусимо собі якслід освідомити.
А водночас слід підкреслити ще й ту обставину, що маємо сьогодні один диспозиційний осередок, який кермує цілим нашим організованим життям і охоплює всі ділянки нашого національного життя. Ця, побудована на тотальних засадах і провідницькій системі, орґанізація всіх українців у ҐҐ. — УЦК і його клітини. Завдяки тому ми дістали змогу в порозумінні з німецькою владою автономно провалити справи, що відносяться до питомих проявів нашого життя, як відрубної національної спільноти.
Коли до війни ми не мали майже жодного значення в порівнянні з іншими народами, то сьогодні ми найшлися у багато кращій ситуації.
У новій дійсності ми змогли врятувати перед денаціоналізацією наші окраїни та скріпити на них свій елемент. Там, де колись чужонаціональна школа викривлювала душі і молоді характери, де колись українська мова була заборонена, а навіть молитися не вільно було у власній церкві, тепер маємо рідне шкільництво, дитячі садки, читальні УОТ, кооперативи, спортові гуртки, свободу віросповідання, а розвій нашого національного життя вповні забезпечений.
Вслід за цим іде ціла низка інших можливостей, що досі були перед нами закриті. Ми маємо змогу працювати в урядах, можемо розвивати свою торгівлю і промисл, скріпити наше становище в містах і так можна б перейти одну ділянку за другою, чи це буде виховання дітей, чи суспільна опіка у всіх видах, чи спорт і тіловиховання, чи культурно-освітнє і господарське життя — всюди можемо завважити одне: є всі дані до найповнішого і найкращого розвитку всіх тих ділянок нашого національного життя.
Це ті можливості, які стоять перед нами. І тільки від нас залежить, чи зуміємо використати якслід усі ті можливості, що їх ставить перед нами отвором сьогоднішній час і чи потрапимо направити давні занедбання і розбудувати повністю наше життя. А зробимо це тільки орґанізованою, пляновою, систематичною, радісною працею, сповнені вірою в гарні висліди і краще майбутнє. То ж пора взятися за конкретний чин, тимбільше, що справді є для чого жити і працювати.
Б. В. 