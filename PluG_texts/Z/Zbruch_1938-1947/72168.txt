◦ ◦ ◦ ◦

Австралія, ця найбагатша у скіру країна земної кулі, заповідає, як приносить повідомлення "Таймса" з Мельбурну, підметки з гірського ясеня. Гірський ясень дуже мякий і тому підметки не будуть стукати.
Агенція "Ройтера" опубліковує таке урядове повідомлення: "Премієр міністер Південної Африки. Смутс прибув у вівторок увечері на наради до Лондону".
Президія Верховної Ради Совітського Союзу — як повідомляє московська інформаційна служба — поширила силу розпорядку з дня 9-го ц. м. також на совєтську воєнну фльоту. Це значить, що совєтська фльота так само, як і ціла совєтська армія, що відноситься до військового та політичного проводу, зовсім підлягатиме політичним комісарам.
З Вашінгтону повідомляють, що Рузвельт телєґрафічно завізвав Вількія, який у вівторок прибув до Міннеаполіс, щоб зложив йому якнайшвидше звідомлення.
Австралія висилає до Москви чи до Куйбишева свого посла, а Москва вишле свого посла до Канбери. Австралія нав'язала дипломатичні зв'язки з Совєтами під натиском Лондону й Вашингтону, так само, як Канада.
Президент південно-американської республіки Чілє, Ріос, відкликав свою подорож до Вашингтону. Це стоїть у зв'язку з образливими закидами американського державного секретаря Сейнер Велса під адресою Арґентини й Чілє. Ввесь чілійський нарід піддержує свого президента який задемонстрував ображені почування Чілє.
Вістка про відсунення подорожі президента держави Ріоса до ЗДА викликала велике порушеня. Голова найбільшої партії радикалів заявив, що "загальна опінія нації в цьому моменті стоїть біля президента Ріоса з відданістю та готовістю допомоги". Також і крайні ліві погоджуються з загальною опінією щодо погляду, що атаки та закиди з боку Самнера Велеса, кинені проти Чілє і не відкликані, кинули тінь на відвідини президента Ріоса у Вашингтоні. Тінь, якої честь Чілє не може переняти.
Пресова аґітація в Злучених Державах за обмеженням консумції цукру викликала загально в Америці та серед населення Куби велике негодування. Власники великих вивозових фірм, що експортували цукор, мусять передусім — пише так один американський часопис — поставити свій товар до диспозиції держави та усіх державних станиць.
Між Японією, Манджукуо, Китаєм і південними азійськими теренами, зайнятими японським військом, почався нормальний поштовий рух.
Як повідомляють з Квіто, одна перуанська канонірка в'їхала до одної малої пристані Еквадору та зайняла його для Перу. При тому тамошні кораблі були під загрозою збройного примусу приневолені покинути пристань.
Внаслідок довготривалих та зливних дощів, які перейшли тепер через Туреччину, багато відтинків залізних шляхів в Туреччині є пошкоджених. І так відтинок залізниці на просторі головного залізничого шляху Істамбул-Анкара біля Білоджіку є перерваний, так що комунікацію на цьому просторі здержано.
Міністер відбудов інженер Васілієв та міністер залізниці інженер Радославов прибули до Румунії, щоб в той спосіб зреванжуватись за відвідини румунського міністра державних будов та комунікації Бушілі в Болгарії. 