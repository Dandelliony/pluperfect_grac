◦ ◦ ◦ ◦

Верховне Командування Німецьких Збройних Сил повідомляє:
На півострові Керч поступає дальше невсипуще переслідування розбитого ворога. Порт Керч, як теж скупчення кораблів на цих водах, обкидано успішно бомбами.
В численних місцях Донецького фронту ведуть наші відділи оборону перед переважаючими наступами великих, скріплених танками сил ворога.
На північному фронтовому відтинку власні наступальні дії увінчались місцевими успіхами. У повітряних боях зістрілено вчорашнього дня на східному фронті 84 совєтські літаки; втрачено 5 власних літаків.
Фінські повітряні бойові сили поборювали успішно кораблі в гирлі Волги.
В часі від 26 квітня до 13-го травня втратили Совєти 748 літаків, з того числа 540 в повітряних боях, 73 у вогні протилетунської артилерії та 76 літаків знищили або здобули з'єднання військ. Решту розбито на землі. В цьому часі втрачено на східному фронті 82 власні літаки.
На Мальті поцілили німецькі штурмові літаки бомбами устаткування летовищ і протилетунські позиції. У районі Середземного моря зістрілено 4 британські літаки.
На північному Атлянтійському морі заатакували німецькі підводні човни, як повідомило надзвичайне звідомлення, один конвой, що прямував до Англії, та потопили в багатоденних, важких і завзятих боях 9 кораблів, 31 тисяч брт. з цього конвою. Ще один пароплав пошкоджено торпедою.
Інші підводні човни потопили на американських водах 12 торговельних кораблів, 82 тисячі брт. і одно сторожове судно.
В цей спосіб вороже судноплавство втратило за кілька днів знову 21 кораблів, 113 тисяч брт.
У продовженні морських боїв при вході до Каналу, про початок яких повідомило звідомлення Верховного Командування Німецьких Збройних Сил з 13 травня, німецька торпедна лодка затопила ударом один британський швидкісний човен. Ще один британський швидкісний човен затонув у боротьбі з міноносцями.
Поодинокі британські бомбовики вели вчора в захисті мряки безглузді перешкоджувальні налети на західно-німецьку полосу.
Італійське воєнне звідомлення
РИМ, 14 травня. — Головна Кватира Італійських Збройних Сил з 13 травня повідомляє:
На кількох відтинках Кіренайського фронту жвава взаємна діяльність артилерії. Німецькі ловецькі літаки збили три ворожі машини. Летунські та морські бази на Мальті, зокрема Ля-Валєтту атаковано безупину й бомбардовано завзято. Ловецькі літаки держав осі збили підчас завзятих боїв у повітрі 11 ворожих літаків. Один з наших літаків не вернувся до своєї бази.
Японці в Індії та в Китаю
ТОКІО, 14 травня. — У непереможному поході проти китайців японські війська стоять на терені чункінського Китаю. Вони в китайській провінції Юнан. Японці перейшли ріку Лю-Кіянг, доплив ріки Сальві. Тепер ідуть у напрямку великої китайської ріки Меконг. Скрізь подорозі зломано китайський спротив.
ТОКІО, 14 травня. — Японський уряд прийняв проєкт парляменту в справі переведення програми будови кораблів під державним наглядом. Цей плян предложать парляментові для одобрення на надзвичайному його засіданні. Виконання буде доручене одній корпорації. На тому самому засіданні уряд прийняв внесок про контролю морської риболовлі.
ТОКІО, 14 травня. — Операції в Бірмі, які в дійсності являються вже тільки очищувальною акцією, і далі розвиваються пляново. Останніми днями в районі Бгама винищено зовсім дві великі групи 200-ої китайської дивізії. Виявилося, що решта китайських військ у Бірмі, та особливо в прикордонній смузі, не має вже одностайного проводу. Китайське верховне командування не має змоги нав'язати контакт з окремими військовими групами. Це відноситься особливо до чункінських військ у південних державах Шану. Там боролася 93-та дивізія 6-ої армії, боронячи прикордонну область напроти Бірми та французького Індокитаю. Ці частини окопалися на віддалі 169 км на південний схід від Мандаляю. Підчас відступу через річку Сальвій вони нетільки знищили всі мости, але й поробили багато перешкод та замінували терен. Китайські війська 80-ої, 55-ої та 200-ої дивізії, що теж хотіли відступати через річку Сальвін, попали між ці перешкоди та японські швидкі колони, які їх переслідували. Їх вибито зовсім.
БЕРЛІН, 14 травня. — Втікаючи з Бірми війська англійського генерала Александра, прибули на індійський кордон. Недобитки англійської бірманської армії встигли, перебувши несамовиті труднощі, дійти до просмику Маніпур. Цей черговий "переможний відступ" зі своєї власної колонії, мусіли англійці заплатити втратою більшости своїх військ та виряду. Японським військам, які переслідували англійців, вдалося, кілька годин пізніше, дійти до просмику Маніпур у слід за англійцями. В області просмику дійшло між слабими англійськими останніми сторожами та японськими пробоєвими відділами до бойової зустрічі, в якій японці винищили майже зовсім слабі англійські останні відділи.
ТОКІО, 14 травня. — Для китайської частини, що має 4 тисячі вояків і замкнена у трикутнику між ріками Гуто та Фуанг і залізницею Шінете—Гсієн, почалися передсмертні судороги. Японські окружальні відділи повернули на них від досвіту сильний гарматній вогонь. З японських джерел повідомляють, що інші японські відділи, йдучи з півдня, почали наступ на замкненого ворога. 