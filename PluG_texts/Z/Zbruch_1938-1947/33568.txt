Від штабу Ленінградського Військового Округу

Штаб Ленінградського військового округу, ознайомившись з щойно опублікованою в іноземній пресі "нотою" так званого фінляндського уряду, направлену в Лігу націй і засуджуючого "методи війни, які застосовує СРСР", констатує, що вся ця "нога" складається з брехливих, фантастичних тверджень, шитих білими нитками.
1. Зазначена "нота" твердить, що "повітряні радянські рейди проти фінського цивільного населення провадяться майже щоденно", що "сотні літаків, іноді понад 500, беруть участь у цих атаках", що "з радянських літаків було скинуто коло 20 тисяч бомб", що "часто з літаків провадилась кулеметна стрільба", при чому "нота" не зупиняється навіть перед такою, ні з чим незгідною брехнею, що начебто все це направлено, головним чином, проти цивільного населення. Однак, з самої "ноти" видно, які незграбні фінські вигадники. Так, навіть за явно перебільшеними фінськими датами, на які посилається "нота", "під час повітряних бомбардувань було вбитих 392 чоловіка з числа цивільного населення". Таким чином за цілі 3 місяці в наслідок "майже щоденних бомбардувань, в яких взяли участь сотні літаків, а іноді і "понад 500", число вбитих, навіть за явно роздутими фінськими даними досягає, виявляється, всього 392 чоловік.
Сам цей факт начисто спростовує фантастичні вигадки, які приписуються радянським військам і радянській авіації в "ноті" збанкрутілих фінських правителів. Сам цей факт повністю підтверджує, що в дійсності радянська авіація в своїх багаточисленних і успішних бойових діях обстрілювала фінські війська, укріплення, аеродроми і інші військові об'єкти на території Фінляндії, а зовсім не цивільне населення, серед якого, як видно з фінських же даних, є лише невеликі жертви.
Таким чином, наклепницький характер всієї цієї "ноти", що до Червоної Армії цілком очевидний, що лише підкреслює безпорадність і брехливість її вигадників.
2. Розгнуздана фантазія вигадників "ноти" доходить до таких безглуздих тверджень, як заява, що "радянські наземні частини не одноразово застосовували полонених і цивільних осіб, як щит, під час своїх атак проти фінляндської армії", що радянські війська начебто застосовували якийсь "коматозний газ, в наслідок чого 11 фінських артилеристів захворіли", що начебто "методи війни на морі, які застосовувались СРСР, також суперечать міжнародному праву". Всі ці голослівні заяви, а також твердження "ноти", що СРСР начебто порушив гаагську конвенцію 1907 року і женевську конвенцію від 27 липня 1929 року про правила ведення війни, ні на чому не основані і повністю є фальшивими вигадками фінських правителів, що заплуталися в своїх злочинних справах. Червона Армія досить сильна, щоб не потребувати застосування якихось отруйних газів, не кажучи вже про те, що Червона Армія вважає застосування таких газів антиморальним і злочинним, підлягаючим беззастережному і загальному засудженню.
Всі ці наклепницькі вигади проти Червоної Армії не можуть віддалити близького кінця авантюри фінських правителів проти Радянського Союзу, як не можуть цьому допомогти і такі дії фінських офіцерів, коли перед вимушеною здачею радянським військам військових укріплень на Карельському перешийку вони прив'язують до стінки і розстрілюють на місці фінських солдат, які не бажають воювати за безнадійну справу.
3. Зазначена "нота", намагаючись прикрасити безнадійне становище, що склалося для фінської білогвардійщини, заявляє також, що "радянським військам удалося зайняти лише території, які не мають великого значення".
Штаб Ленінградського військового округу не вважає за потрібне спростовувати такі нерозумні заяви. Ці твердження стоять на рівні недавніх переможних реляцій фінляндські білогвардійщини, безглуздість яких очевидна. 