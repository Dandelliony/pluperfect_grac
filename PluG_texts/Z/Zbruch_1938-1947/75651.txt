◦ ◦ ◦ ◦

12 січня з'єднання німецьких стрімкоспадних бойових літаків заатакувало з важкими наслідками залізничу стацію Полярний Круг на захід заливу Кандалакша. Впродовж яких 15 хвилин німецькі спадні летуни бомбардували споруди цієї стації, знищивши два великі стаційні будинки, перервавши також залізничі лінії. Таким чином на довший час перервано Мурманську залізничу лінію. Одночасно нищивні літаки типу "Месершмітт" спрямували свої атаки на один вантажний поїзд, навантажений будівельним матеріялом біля місцевости Полярний Круг. Німецькі ловецькі літаки зістрілили в північно-східному напрямі від Рибальського півострова один дво-моторовий совєтський розвідчий літак.
Ґувернер Мальти, лорд Горт прибув у четвер до англійської столиці, щоб відбути наради.
"Ситуація в Північній Африці, — пише дипломатичний кореспондент "Таймса" — "все ще дуже скомплікована і ще залишається багато зробити для управильнення цих питань". Ґенерала Жіро — твердить часопис — наперед уповноважили притягати інших до адміністраційної праці в Північній Африці. Але висліди цього не "завжди вдоволяючі". все ще плянується з ґенералом де Ґолем, але, як це мусить додати "Таймс", не встановлено ще для цього речинця. Щоб англо-американську допомогу зробити успішною, пише часопис, треба виміни думок та однозгідности поглядів щодо шляхів та щодо мети, яку треба осягнути в Північній Африці. Досі такої однозгідности думок ще не осягнено. В передовій статті часопису "Дейлі Телеграф" поміщено нарікання, що про військові події в Північній Африці дають замало інформацій і там же з натиском стверджується, що "ніяк не можна перемінити факту, що два місяці після висаду в Північній Африці зв'язок із зовнішнім світом все ще дуже невдоволяючий".
Головна кватира в Токіо повідомила 14 січня, що японська армія в середньому Китаї по кінець грудня окружила і знищила китайські війська в силі яких 15 тисяч чоловік, що були під командуванням ґенерала Лінг-Сін-Єна. В 1942-ому році японські військові частини підчас прочищувальних акцій в північній частині обох середньо-китайських провінцій Кіянгсі і Фенг-Ліє добилися таких успіхів у 849-ох сутичках з ворогом, що нараховував яких 200 тисяч вояків, стверджено 7.992 убитих та захоплено в полон 952 вояків. Здобуто 6.994 рушниці, 36 кулеметів, три міномети та інший воєнний матеріял.
Німецькі бойові літаки бомбардували 12-го січня одне летовище в тунісько-альжирському прикордонному обширі та спричинили багато пожеж. Німецькі ловецькі літаки, що летіли в супроводі, бачили, як декілька бомб вибухло серед відставлених літаків. Стрімкоспадні летуни вивели з ладу одну батерію. Німецькі швидкі бойові літаки спрямовували вогонь бортової зброї проти скупчень авт та пошкодили багато вантажних автомашин. Німецькі бомби поцілили і знищили один важкий панцирний бойовий віз. Німецькі ловецькі літаки збили один 2-моторовий розвідувальний літак, що догорів на землі.
Урядово повідомляють: Італійський уряд повідомив 11 січня китайський націнальний уряд, що згідно з політикою приязні і порозуміння, яка знайшла вже свій вислів в уступі другому передбаченого пакту про приязнь і торговельного пакту з 27. ІІ. 1928 року, він рішив зрезигнувати з усіх концесій і екстериторіяльних прав італійських громадян в Китаї. Італійський уряд переконаний, що це рішення скріпить нитки співпраці, які вже лучать обидві країни та скріплять взаємини між Італією і національним Китаєм для обабічної користи в дусі приязної солідарности. Зокрема італійський уряд вітає те, що отся приязна ініціятива сходиться з днем, в якому національний Китай під проводом президента Вангчінгвея поставив себе по боці японської держави та держав осі в бою проти аліянтів. 