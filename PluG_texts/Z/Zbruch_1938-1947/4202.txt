В Європі є 34.000 кін.

На основі найновіших статистичних обчислень в 33 європейських державах є 34.178 кінотеатрів із І5 міліонами місць.
Рекорд кінової фреквенціі здобула Анґлія: там є 4.305 кін, що їх відвідало в 1937 р. коло 864 міліонів глядачів. На другому місці стоїть Німеччина, яка має 5.312 кінотеатрів. Число глядачів дало там минулого року 450 міліонів. На третьому місці стоїть Італія — 4.471 кін, на четвертому Франція — 4.100 кін. Відтак ідуть: Еспанія — 3.351 кін (тепер хіба тільки теоретично), Чехословаччина — 1.937, Швеція - 1.670, Румунія — 900, Бельґія — 790, Австрія — 762. Щойно на 11-ому місці опинилася Польща, яка нараховувала в мин. році коло 750 кін. Мадярщина має 669 кінотеатрів.
В інших краях Европи число кін багато менше. І так: Данія має всього 352 кіна, Швайцарія — 334, Югославія — 318, Голяндія — 308, Норвеґія — 240, Фінляндія — 229, Португалія — 210, Ісляндія — 189, Греція — 153, европейська Туреччина — 121 кін. На сірому кінці — нижче сотні йдуть: Латвія — 93, Болгарія — 92, Литва — 64, Естонія — 37, Люксембурґ — 25, Альбанія — 14 та Монако — 7 кінотеатрів.
Врешті три мініятурні держави, що мають по одному кінотеатрі: Андора, Ліхтенштайн, Сан Маріно. Окрему рубрику творить СССР, бо там, не зважаючи на шумні цифри, кінові фахівці нараховують усього 2.300 кін. 