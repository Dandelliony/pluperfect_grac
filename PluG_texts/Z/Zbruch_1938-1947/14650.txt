До табору в Березі Картуській. — Львівська хроніка. — Краєва хроніка.

До табору в Березі Картуській вислала влада мешканця Гобріччя — Шалкевича пов. Городно тому, що Шалкевич, як співвласник тартаку виплачував робітникам винагороду бонами, за які вони мусіли купувати харчі в його крамниці по високій ціні.
Львівська хроніка. Ha пл. Краківській невідомий напасник вирвав К. Скробацькій торбинку з 4 зол. і документами вартости 20 зол. — На мотоцикль Ю Рутковського наїхав віз при вул. Личаківській та ушкодив його. — При розбиранні "люнапарку" при вул. Педчинській робітник Й. Швед зломив собі хребетний стовп. У важкому стані відвезли його до шпиталю.
Краєва хроніка. Над Сільцем Беньковом, пов. Камінка-Струмилова перейшов буревій, що знищив на цвинтарі коло 50 хрестів і памятників. — У Білявинцях, пов. Бучач дві дівчини пішли копати глину. Нагло обсунулася земля і присипала обі дівчини. 15-літня Марія Рутковська згинула, а 14-літня Евгенія Кубасевич легко ранена. 