◦ ◦ ◦ ◦ ◦ ◦ ◦

Війна на морі
ЛОНДОН, 24 січня. Агентство Рейтер передає, що з 15 по 25 січня потоплено 4 англійських пароплави загальною водомісткістю в 23,843 тонн і 11 нейтральних суден водомісткістю в 35.245 тонн.
За цей же період часу німецьке торгове пароплавство загубило два пароплави водомісткістю в 3940 тонн і крім того, одно судно водомісткістю в 619 тонн було захоплено англійськими воєнними пароплавами.
ЛОНДОН, 25 січня. Агентство Рейтер, посилаючись на офіційні заяви в Осло, повідомляє, що з початку війни Норвегія загубила 32 судна загальний тонаж яких складає 112 тонн. Із екіпажів цих суден загинуло 150 чол. (ТАРС).
Американський меморандум урядові Англії
НЬЮ-ЙОРК, 24 січня (ТАРС). Державний департамент США опублікував меморандум, переданий 20 січня англійському послу в США, в якому звинувачує англічан в тому, що вони затримують американські судна в Гібралтарі в три рази довше, ніж італійські.
"В деяких випадках, — говориться в меморандумі, — американським суднам пропонується в порушення американських законів, направлятись для розвантаження в порт воюючої країни — Марсель, де вони знову затримуються для догляду".
Скорочення споживання у Франції
СОФІЯ, 25 січня (ТАРС). Газета "Зоря" пише, що війна викликає у Франції все більші жертви і обмеження. Для покращення торгового балансу країни, пише газета, і схоронення валюти, необхідної для придбання воєнних матеріалів, французська влада прагне обмежити довіз ззакордону продуктів широкого споживання, як, наприклад, кави, тютюну і інших. На французькому ринку, вже відчувається гостра нестача кави, запаси якої заброніровані на потреби армії.
"Влада, — пише газета,— заборонивши споживати три дні на тиждень м'ясо, не дозволяє також в останні дні відпускати клієнтам більше одного м'ясного блюда, при чому порція не повинна перевищувати 650 грамів. Війна примусила прийти і до ряду інших заходів. У Франції розпочали посилено збирати старі газети, папір, залізний лом і інші".
Німецька преса викриває англійські плани втягнення у війну нейтральних країн
БЕРЛІН, 25 січня (ТАРС). Газета "Дейче альгемейне цайтунг" в передовій статті "Британський воєнний план №2" пише: "Поставивши за мету вплутати в свою воєнну авантюру нейтральні держави, Англія вдається до різного роду махинаній. Напочатку нейтральним країнам пишуть, яка їм загрожує небезпека, потім цинічно заявляють, що за їх спиною стоїть Англія, яка тільки і чекає випадку, щоб "прийти їм на допомогу". Справжню ж мету Англії, відмічає газета, викрив нещодавно міністр іноземних справ одної північної держави, який заявив, що становище союзників на західному фронті викликає побоювання і тому, союзники намагаються перенести війну па території нейтральних країн.
Вказавши далі, що від першопочаткового англійського воєнного плану нічого не лишилось, газета "Дойче альгемейне цайтунг" підкреслює, шо "Англія намагається розгорнути війну на флангах і для нього хоче поставити невоюючі країни собі на службу". Так, як між Німеччиною і Радянським Союзом не можна вбити клин, — пише газета, — то союзники хотять перетворити нейтральні країни в театр війни. В цьому і є суть англійського воєнного плану №2. 