◦ ◦ ◦ ◦

Повідомлення. Львів, 22-го травня. Військова Управа "Галичина" просить усіх наших громадян, у першу чергу тих, що виїжджають зі Львова, щоб свої бібліотеки, чи поодинокі книжки віддавали для користування нашим добровольцям Стр. Дивізії "Галичина". Книжки на ту ціль просимо складати і зголошувати у секретаріяті Військової Управи "Галичина", Львів, площа Смольки 5/І. щоденно від год. 10-ої до 14-ої кожного дня крім неділь. За доставлені книжки дістануть жертводавці посвідки. Військова управа.   Видача масла і яєць на місяць травень 1944 р. "Маслосоюз" повідомляє, що масло на додаткові картки для тяжко і найтяжче працюючих видаватиметься збірно в крамниці "Маслосоюзу" для гуртового розподілу при вул. Німцевича ч. 42 (ріг Б. Головацького і Німцевича). Поодинокі товщеві картки буде реалізувати крамниця "Маслосоюзу" Ринок 10. Яйця на картки видаватиметься в таких крамницях "Маслосоюзу": Віденська 58, Михайла 2, Пруса 4 і Личаків 6.   Новий евакуаційний поїзд у напрямі Нового Санча. Львів, 22-го травня. Звертається увагу населення міста Львова, що в рамах добровільної евакуаційної акції наладнано новий спеціяльний поїзд на лінії Львів—Новий Санч. Перший поїзд у цьому напрямі від'їде у вівторок, 23-го травня ц. р., в год. 14.12 зі шляху 23, доїзд від Вінерштрассе. Цей поїзд задержиться на довший постій на таких стаціях: Самбір 16.55 год., Устрики 21.34, Нове Загір'я 0.18, Сянік 1.21, Коросно 3.11, Ясло 4.16, Стружі 7.19, Новий Санч 9.40, Лиманова 12.51, Рабка 15.46.   Оперний Театр. Сьогодні, у вівторок, 23-го травня, в год. 17-ій І. частина "Ноктюрн", опера на 1 дію М.В. Лисенка. Інструментація С. Людкевича. Лібретто Л. Старицької-Черняхівської. Поставник: В. Блавацький. Диригент: Я. Барнич. Балетмейстер М. Трегубів. Концертмейстер М. Лисенко. Оформлення сцени та костюми: М. Радиш. — II. частина "Балетний дивертисмент". Поставник-балетмайстер: М. Трегубів. Диригент: Я. Вощак. — В середу, 24. травня, в год. 16.30 "Трубадур", опера на IV. дії Б. Каммарано. Музика: Г. Верді. Гостинний виступ тенора мюнхенської державної опери Ореста Руснака. Поставник: В. Блавацький. Музичний провід: А. Коп. Керівник хору: Я. Вощак. Сценічне оформлення: М. Радиш. Опера в німецькій мові. — В суботу, 27-го травня, в год. 17-ій І. частина "Кавалєрія Рустікана" (Селянська лицарськість), опера на 1 дію П. Маскані. Гостинний виступ О. Руснака. Поставник: В. Блавацький. Дириґент: А. Коп. Концертмайстер: А. Коп. Хормейстер: А. Коп. II-га частина: "Ноктюрн", опера на 1 дію М.В. Лисенка. Інструментація: С. Людкевича. Лібретто: Л. Старицької-Черняхівської. Поставник: Блавацький. Дириґент: Я. Барнич. Балетмейстер: М. Трегубів. — Концертмейстер: М. Лисенко. Оформлення сцени: М. Радиш. — В неділю, 28-го травня, в год. 17-ій I. частина: "Кавалєрія Рустікана", II. частина "Ноктюрн". — В понеділок, 29-го травня, в год. 17-ій: "Копелія".   Учням обох львівських ґімназій до відома! З доручення шкільної влади дирекції обох держ. ґімназій з українською мовою навчання у Львові подають своїм учням до відома ось що: Свідоцтва покінчення даної кляси за шк. р. 1943/44 будуть виставляти тільки тим учням, які тепер, після перерви в квітні, відвідують школу. Всі інші, які одержали з кінцем березня ц. р. посвідки з гімназій, а до школи тепер не ходять, зможуть одержати свідоцтво щойно після зложення доповняльного або відповідного вступного іспиту.   Львівські вісті   