У Mінхені вирішили

Німеччина дістала Судети, Польша і Мадярщина мусять порозумітися з Чехословаччиною.
Німецьке Інформаційне Бюро повідомляє: Розмови між головами урядів Німеччини, Італії, Франції та Анґлії покінчилися пізно вечором складенням ось якої умови:
Порозуміння між Німеччиною, Анґлією, Францією та Італією, заключене в Мінхені 29. вересня 1938.
З огляду на те, що вже дійшло до засадничого порозуміння у справі віддачі Німеччині Судетів, Німеччина, Анґлія, Франція та Італія узгляднили між собою умовини і спосіб передачі того простору та постанови звязані з тим. При цій нагоді вони заявляють, що на основі цього порозуміння кожний сиґнатор зокрема відповідає за кроки, які він поробить при виконанні договору.
1) Евакуація Судетів пічнеться 1. жовтня.
2) Анґлія, Франція та Італія заявляють, що чехи покинуть ту територію по 10. жовтня; праський уряд відповідає за те, що при евакуації нічого не знищать.
3) Комісія, зложена з представників Німеччини, Анґлії, Франції, Італії та Чехословаччини устійнить спосіб евакуації.
4) Німці обсадять по черзі від 1. до 7. жовтня простори зазначені на мапі як І. ІІ. ІІІ. і IV округа. Міжнародна комісія означить решту території з німецькою більшістю — німці обсадять їх до 10. п. м.
5) Міжнародна комісія означить території, на яких має відбутися плебісцит та устійнить день плебісциту (найдальше до кінця листопада) і спосіб плебісциту (подібний як у Сарщині). До того часу плебісцитовий терен обсадять міжнародні частини.
6) Міжнародна комісія означить подрібно кордони. Вона вкаже сиґнатарям незначні відхилення від етноґрафічного розмежування смуг, що їх Німеччина має дістати без плебісциту.
7) До 6-ох місяців населення має право переселитися на відступлену територію або покинути її. Чесько-німецька комісія устійнить подробиці, ухвалить полекші при виміні населення та вияснить питання, що зложаться на цім підложжі.
8) До 8-ох днів праський уряд звільнить судетських німців з поліції та армії і відпустить на волю судетських вязнів.
Додаткова заява.
Всі питання, повязані з передачею території, входять у компетенцію міжнародньої комісії.
Склад комісії.
Передбачена в цьому порозумінні комісія буде складатися з держ. секретаря закорд. справ Німеччини, амбасадорів Італії та Франції в Берліні і з представника праського уряду.
Справа польських і мадярських домагань.
Голови 4-ох урядів заявляють, що як до 3-ох місяців заінтересовані уряди не полагодять між собою справи польської та мадярської меншини, нею займеться чергова конференція 4-ох премієрів.
Анґлія і Франція заґарантували кордони Чехословаччини. — Німеччина й Італія чекають на порозуміння Праги з Варшавою і Будапештом.
Анґлія і Франція підписали це порозуміння на тій основі, що вони підтримують оферту з 6. параґрафу анґльо-француських пропозицій і 19. ц. м. у справі міжнародніх гарантій чехословацьких кордонів перед неспровокованим нападом.
З хвилиною, коли уреґулюють справу польської та мадярської меншини, Німеччина й Італія також дадуть ґарантію Чехословаччині. 