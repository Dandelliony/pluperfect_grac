◦ ◦ ◦ ◦ ◦

Речинець Богослужіння. З уваги на те, що субота — робочий день, Торжественну Службу Божу в Храмі св. Юра перенесено з суботи, 1 листопада на неділю, 2-го листопада, год. 10 рано. Після Служби Божої відбудеться панахида.
Концерт стрілецьких пісень. Дня 1 листопада, в 19 год. веч. відбудеться в залі Товариства ім. Лисенка при вул. Шашкевича 5 концерт під наголовком "Шляхом стрілецької слави" (концерт стрілецьких пісень). Виконавці: — Антонович М. Сушківна, струнне тріо у складі: пп.: Криштальського, Пшенички, Савицького, хори під керівництвом п. Плешкевича і Цепенди. При фортепіяні проф. М. Лисенко.
Нова програма "Варієте". Львівський театр "Варієте", що з успіхом ставив півтора тижня першу свою програму, виставляє від четверга нову змінену веселу програму з новими силами. Вистави відбуваються двічі денно, в кожну неділю тричі. Глядачі, що хочуть весело провести час, зможуть справді півтора години безжурно розважитися.
Видаються документи студентам. Студенти Львівського Політехнічного Інституту можуть відібрати свої документи в канцелярії Інституту, що приміщена при вул. Нікоровича, в будинку т. зв. "Магдалинки".
Дозволи на купівлю. Дозволи на купівлю заліза, машин до писання, шкіри, взуття, бензини, гуми й ін. видає Відділ Господарства Галицького Губернаторства при вул. Поліції 20, II. пов., від 10-12 год.
Нові назви вулиць. В дальшому перейменуванні львівських вулиць, вул. Рейтана назвали вул. Їздця (Райтерштр.), вул. Камінського — Кам'яною (Штайнштр.), Стрілецька площа по-німецьки зветься Шітценпл., а Стрілецька вулиця — Шарфшітценштрассе.
Бійка п'яних. 49-літній Йосиф Гончаренко (Соняшна, 55) та 48-літній Евстахій Штефан (Пильникарська 12) у піяному стані сильно побились. Ними заопікувалась поліція, яка запросила ще Швидку Медичну Допомогу.
Кинувся з II. поверха. З кам'яниці при вул. Софії 52 кинувся з другого поверха Людвик Матковський (около 50 літ) на брук і на місці помер. Причина самовбивства невідома. 