Постанова №8

Тимчасового Управління міста Львова від 22 листопада 1939 р.
З метою поліпшення безперебійної торгівлі в місті і зокрема на околицях, а також забезпечення населення необхідними харчовими продуктами, Тимчасове Управління постановляє:
1. Зобов'язати керівників кооперативних організацій міста збільшити мережу складів та крамниць з існуючих 254 до 819, приділивши особливу увагу околицям міста та районам розташування фабрик і заводів. За згодою кооперативних організацій встановити такі контрольні завдання по відкриттю нових продовольчих крамниць:
Народна Торгівля — 189 крамниць, Центросоюз — 39, "Наша продукція" — 51, Маслосоюз — 2, "Єдність" — 99, "Хема" — 83, Торговельний Союз — 92, "Достава" — 8, Молочарський Союз —2.
Новоутворені склади та крамниці повинні бути відкриті до 1 грудня 1939 р.
2. На зміну постанови від З листопада ц. р. за №7. встановити безперервну торгівлю з продуктових крамницях (без перерви на обід) від 6 год. ранку до 9 годин вечора за місцевим часом.
3. Запропонувати завідуючому міським торговим відділом Тимчасового Управління тов. Пушкарю всі склади та крамниці, в яких не провадиться торгівля, або власники їх саботують, взяти на облік для передачі торговельним організаціям.
4. Догляд за виконанням цієї постанови покладається на міський торговий відділ та органи Робітничої Гвардії.
Голова Тимчасового Управління міста Львова Ф. І. Єременко. 