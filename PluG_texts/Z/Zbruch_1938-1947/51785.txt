◦ ◦ ◦ ◦ ◦ ◦ ◦

Повстання у воріт Індії
РИМ, 22. 5. — Від часу, коли Баґдад проголосив "святу війну" проти Анґлії, протианґлійська буря поширюється щораз більше в арабському світі. Після повстання арабів у Гадрамавті воно поширилося також і на велику частину південно-східньої Арабії. Іман Оману Ібадіта-ель-Калі проголосив "святу війну" на побережжях заливів Омані та Іранського. В столиці Оману Несвалі відбулися маніфестації солідарності з визвольною боротьбою арабів в Іраку. Повстання арабів в Омані має велике значіння, бо воно загрожує анґлійцям на просторах над Перським і Оманським заливом. Крім того це матиме вплив також і на султанат Маскат, що є бритійським протекторатом. Оман завсіди був відомий з свойого протианґлійського становища. Тому без ніякого висліду лишилися всі намагання анґлійських аґентів перекупити поодинокі арабські племена. Навпаки, вони рішили, що не стерплять на території Оману ніяких анґлійських громадян.
Одночасно подають, що між всіми арабами запанувало велике озлоблення проти прихильного Анґлії султана в Маскаті. Як еміра Трянсйорданії Абдуляха, так і султана з Міаскату араби вважають зрадниками своєї національної справи.
Оман — це самостійна арабська держава з простором 194.000 км.2 і 500.000 мешканців. Колись, ще на початку ХІХ-го століття, Оман був одною з наймогутніших арабських держав, до якої належала частина побережжя Перського заливу та Східньої Африки.
Затоплено знову 33.000 тон
БЕРЛІН, 21. 5. — Головне Командування Німецьких Збройних Сил подає:
Німецький підводний човен під проводом кап. Лєман-Віллєнброка затопив із транспорту під охороною анґлійські кораблі-цистерни загальної містоти 33.000 тон.
Ескадри німецьких боєвих і спадних літаків під охороною ловецьких літаків бомбардували кораблі в заливі Суда й летовища на Креті. Вони обкидали бомбами один кружляк кляси Йорк, що на його покладі вибухла пожежа, знищили 6 ловецьких літаків типу Герикен на землі та унешкідливили 6 протилетунських гармат.
В морському районі довкола Анґлїі боєві літаки знищили на південний захід від Веймавт один анґл. підводний човен, а в пристані Милфорду ушкодили великий торговельний корабель.
Підчас налету на південне побережжя Анґлії — німецькі ловецькі літаки зістрілили в повітряних боях 6 анґлійських ловецьких літаків і один боєвий літак. Минулої ночі боєві літаки заатакували портові обєкти на південному й південно-східньому побережжі Анґлії.
В Північній Африці обостороння стежна діяльність.
Ворог ні вдень ні вночі не налітав на терени Великонімеччини.
Бомбардування Марса-Матрук й Тобрука
РИМ, 21. 5. — Головне Командування азійської Армії подає:
В Північній Африці італійські війська відбили ворожий випад з Тобрука та взяли полонених. Ескадри італійського летунства бомбардували Марса Матрук і Тобрук та спричинили там великі пожежі. Ворог налетів на Бенґазі.
У Східній Африці на відтинку Ґондару у протинаступі 19. ц. м. відперто воpora зі становищ, які він зайняв 17. і 18. ц. м. По обох сторонах були поважні втрати.
Нова перемога японських військ
ШАНГАЙ, 21. 5. — Боротьба на терені провінції Ченкіянґ між китайськими й японськими військами, що дійшла у половині травня до найбільшого розгару в околицях Чукі, закінчилася частинним знищенням 5-ох китайських дивізій. Їх недобитки пішли вростіч. Немало вищих і штабових старшин подало в японський полон. Японські звідомлення вважають боротьбу в провінції Ченкіянґ за покінчену.
Анґлійський панцирний полк без повзів
АНКАРА, 21. 3. — До Гайфи приїхали дальші відділи колишнього бритійського еспедиційного корпусу з Греції. З огляду на те, що Гайфа переповнена анґлійським військом, вони поїхали до Тель-Авіву. Між тими частинами є також і одиниці 1-го анґлійського панцирного полку, що висіли з кораблів без важкої зброї. Полк втратив усі свої повзи підчас утечі в Греції.
Анґлійці залишили в Греції 228 повзів
БЕРЛІН, 21. 5, — При оглядинах воєнного матеріялу, який анґлійці покинули підчас своєї втечі в Греції, устійнили, що досі в нім. руки попало 111 легких, 90 важких повзів та 27 стежних і вживаних в піхоті. Німці здобули тільки в повзах 228 змоторизованих одиниць. При оглядинах тієї здобичі можна було встійнити, що багато анґлійських панцирних відділів втратило підчас втечі з Греції всю свою важку зброю до останнього повзу.
Англійські війська з Греції опинилися в Гайфі
В Гайфі висаджено на сушу великі відділи анґлійських та австралійських військ, що втікли з Греції. Вони призначені на Ірак та ще не є здатні до бою. Австралійські частини потерпіли такі великі втрати, що їх треба доповнити новими силами. Знову ж анґлійські полки, які не брали тоді участи на фронтах і тим самим не мають втрат у людях, залишили підчас утечі зброю й тому мусять чекати на новий виряд.
Японці бомбардували Сіянфу
ТОКІО, 20. 5. — Японська агенція Домеї подає, що японські боєві літаки збомбардували військові обєкти в Сіянфу, давній столиці Китаю. Розривними бомбами обкинено кілька казарм та інші військові обєкти. Того самого дня заатаковано також Вейнан, важну військову базу біля Сіянфу. У військових маґазинах повстали пожежі.
Папа прийняв хорватського короля
ЧІТТА ДЕЛЬ ВАТІКАНО, 20. 5. — Папа Пій XII. прийняв 19. ц. м. в год. 19-ій нового хорватського короля на приватній авдієнції. Кн. Сполєто товаришили особистий адютант, італійський амбасадор при Ватикані та один з радників італійської амбасади. Авдієнція тривала 3/4 години.
Франція боронитиме Сирію
БЕЙРУТ, 21. 5. — Головний командант французьких збройних сил у Сирії ґен. Денц виголосив радіопромову до французів у Сирії й Лісабоні. Він пригадав заклик маршала Петена до порядку й спокою та підкреслив, що в тому самому часі анґлійські летуни в зрадливий спосіб напали на сирійські летовища. Після нападів на Марс-ель-Кебір і Дакар анґлійці знову проливають французьку кров. Одначе кожна їхня атака зустрінеться з опором. Сирія й Лібанон тісно звязані з Францією. Вкінці ґен. Денц заявив, що дістав наказ боронити Сирію та її повітряну смугу. Цей наказ буде негайно виконаний. Сирійська армія готова на силу відповісти силою.
З іракського фронту
БАҐДАД, 21. 5. — Іракське звідомлення подає: На західньому фронті наші передові частини стрінулися з ворогом. На південному фронті наші боєві сили, підкріплювані місцевими племенами, нанесли ворогові вночі на 21. ц. м. великі втрати в людях і в матеріялі.
Наші літаки напали на відділ ворожих панцирних і транспортових возів та знищили 30 панцирників і самоходів; решта ворожої батави розбіглася.
Ворожі літаки скинули кілька бомб на місцевість Рашід, але без помітної шкоди
Ґенерал Бержере в Сирії
ВІШІ, 21. 5. — До Сирії прибув літаком французький державний секретар повітряної фльоти ґен. Бержере для провірки стану летунської оборонної орґанізації. Його привітав на летовищі ґенерал Денц, надкомісар Сирії й Ливану, разом із представниками військової та цивільної влади.
Грецький еміґраційний уряд утік до Каїра
БЕЙРУТ, 22. 5. — З Каїра повідомляють, що там прибуло 6 міністрів грецького еміґраційного уряду, що досі перебував на Креті. До Каїра приїхав заступник голови уряду й морський міністр Сакелярію, міністр внутрішніх справ Манядакіс, міністр виховання Секерес, міністр торговлі Теофаїдас, міністр шляхів Корцас та міністр преси Ніколюдіс. Покищо на Креті перебуває ще король Юрій ІІ-ий і три міністри, а саме: голова еміґраційного уряду Цудерос, міністр летунства Ніколяїдес та міністр хліборобства Деметратос.
Грецькі міністри, що в понеділок вранці приїхали до Каїра, заявили представникам преси, що продовжувати боротьбу з Крети стало "некорисно". Анґлійський уряд у Лондоні намагається затаїти втечу грецького еміґраційного уряду з Крети. Він побоюється, що це могло би зробити погане вражіння на громадянство. 