◦ ◦ ◦ ◦

Згідно з повідомленням агенції "Ройтера" морський департамент ЗДА подав до відома, що підводні човни сторпедували і затопили в грудні біля північноамериканського узберіжжя два британські торговельні кораблі.
За згодою парляменту перуанський президент створив міністерство повітреплавства та віддав його під юрисдикцію колишнього аташе в Ріо-де-Жанейро, ґенерала Мельгара. Водночас колишньому перуанському міністрові закордонних справ, що зветься Рока, передано міністерство сільського господарства.
Данія зробила турецькому урядові пропозицію, на підставі якої мали б перенести з Данії до Туреччини фабричні влаштування для виробу консерв риби, рибячої муки, траву, рибячого клею та бляшаних коробок. На випадок, як Туреччина прийме пропозицію, в Стамбулі вибудують фабрику на коштах пів міліона турецьких фунтів.
В політичних колах Вашінгтону уважають, що дружина Чіянкайшека, після того, як вийде з лікарні, залишиться в ЗДА як свого роду спеціяльна амбасадорка, щоб бажання свого мужа підсилити ще й особистим впливом.
З початком року появився в Бірмі перший часопис японською мовою під назвою "Вірменський Часопис", Його видає видавництво "Йоміюрі-Шімбун" в Токіо.
Як повідомляють в Ля Лінеа, в суботу впав у море й затонув один дво-моторовий військовий літак, що тільки відлетів і був на віддалі півтора кілометра від кріпості Ґібральтару. Один з летунів убитий, другий важко поранений, врятований.
"Арріба" повідомляє з Буенос Айрес, що згідно з вістками, які наспіли з Бразилії, треба рахуватися з доволі великими шкодами в жнивах, наслідком зростаючої посухи. Так, наприклад, в Ріо Гранде де Суль наслідком посухи знищена сливе половина всього збору.
Приземна атака німецьких ловецьких літаків на Туніському фронті була спрямована 9 січня проти таборів і шатер ворожих частин. Кулеметний вогонь німецьких ловецьких літаків запалив 5 великих складів матеріялу та пошкодив поблизу танки і змоторизовані вози, що там стояли. Одне становище ворожої протилетунської артилерії, яка відкрила підчас атаки вогонь, змушено до мовчанки.
На південь від Великої Сирти, німецькі штурмові літаки заатакували 9 січня зовсім несподівано один британський автопарк. Хоч у хвилині атаки знялася була піскова буря, літаки провели своє завдання, згідно з плянами. Багато вантажних автомашин пошкоджено або запалено.
В одному довшому заклику до північно-китайського населення, голова північно-китайської комісії для політичних справ заявив, що стабілізація і постійний добробут у Великій Східній Азії можливі тільки ЗІ знищенням Великої Британії і ЗДА.
Дня 8 січня кореспондент лондонського часопису "Дейлі Мейль" повідомляє з Мельбурну, що австралійські урядові кола затривожені чимраз більше розвитком військової ситуації на Тихому океані, бо японці зібрали вже від довшого часу недалеко Рабау фльоту, яка збільшується з кожним днем і яка складається не тільки з воєнних кораблів, але також з багатьох транспортних кораблів. Вона вже є багато більша від тієї, яку зібрали японці перед початком першого протинаступу на Соломонові острови. У зв'язку з цією ситуацією з різних сторін завзивають премієра Кертіна, щоб їздив до Вашингтону і Лондону, щоб просити там особисто наглої помочі. На засіданні австралійського комітету воєнного дорадництва, що відбудеться в наступний вівторок, Кертін буде говорити про потребу подорожі до Лондону і Вашингтону. Він лунає, що його місія мала би більший успіх, коли він міг би взяти зі собою ґенерала Мек Артура. 