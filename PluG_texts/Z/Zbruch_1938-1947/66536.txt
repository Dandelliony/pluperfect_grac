Увага робітники, що виїжджаєте на працю до Німеччини!

Робітники, що їдуть до Німеччини повинні добре запамятати собі ось що:
1. Перед виїздом кожен мусить обстригти волосся та побрити бороду, пообрізувати нігті.
2. На дорогу вбратися чисто, убрання, хоч старе, треба докладно полатати. Черевики почистити. Одяг до роботи треба взяти в клунках, а не на собі.
3. Позбутися насікомих, як їх хто має.
4. Мати при собі посвідку Українського Комітету про українську національну приналежність (по змозі посвідку арійського походження).
При тій нагоді звертаємо увагу, що Українські Комітети видають за згодою німецької влади виказки національної приналежности і кожен українець(ка), що виїжджають на роботи до Німеччини повинні у власному інтересі постаратися за таку виказку.
5. Підчас транспорту втримувати стислий порядок, поводитися спокійно, не збиватися купами та помагати слабшим товаришам подорожі.
Зокрема в часі їзди залізницею не висідати без дозволу провідника, бо через самовільне висідання трапляється багато нещасливих випадків.
6. В подорожі і по прибутті на місце поводитися гідно, вистерігатися ганебних вчинків (крадежі, бійки, сварки), всі питання відповідати ясно, чемно й сміло, — памятаючи, що з поведінки одиниці судиться про вартість цілого народу. 