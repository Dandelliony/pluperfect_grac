◦ ◦ ◦ ◦

  По Львову і області   Міський розиграш. В кінці листопада у Львові розпочнеться міський розиграш на першість міста по волейболу між командами вищих учбових закладів. Зараз волейболісти студентських команд розгорнули посилену підготовку до цього розиграшу.   Цікава науково-популярна лекція. Понад 500 студентів вищих учбових закладів та комсомольців активістів зібралися у Львівському міському Будинку партійної пропаганди, щоб прослухати цікаву науково-популярну лекцію: "Про атомне ядро і його енергію". Професор Московського державного університету ім. М.В. Ломоносова, доктор фізико-математичних наук Д.Д. Іваненко розповів присутнім про великі досягнення науки в галузі розчеплення атомного ядра. Лектор відповів також на багато цікавих питань слухачів. Лекція, організована міськкомом ЛКСМУ була прослухана молоддю міста з великим інтересом.   Нові видання. В друкарні при Львівських установах Академії наук УРСР в цьому році надруковано ряд наукових творів працівників Академії наук. Зокрема війшли з друку твори членів-кореспондентів Академії наук Боголюбова — «Про деякі статистичні заходи в математичній фізиці», Рубінчика — «Використання мікробів для підвищення врожайності сільськогосподарських рослин» професора Кіяка — «Посів озимини». Крім цього, масовим тиражем видано Статут сільськогосподарської артілі. До кінця цього року в цій же друкарні буде надруковано дванадцятий і чотирнадцятий томи «Медичного журналу», який виходить під редакцією академіка Богомольця.   Шахматні матчі. 24 і 25 листопада у Львівському клубі працівників науки і мистецтва (по вул. Міцкевича №6), відбудуться цікаві шахматні матчі між кращими шахістами Чернівців та Львова. Команда львівських шахматистів складатиметься з 10 чоловік.   Нова прем'єра заньківчан. Вчора колектив державного українського драматичного театру ім. Марії Заньковецької показав львов’янам свою прем’єру "Мужицький посол" Леоніда Смілянського. Постанова заслуженого автиста УРСР В.І. Харченка. Прем'єра пройшла з успіхом. Львов'яни тепло вітали автора і постановника пєси, і особливо заслуженого артиста УРСР В.С. Яременка, який виконував головну роль п'єси — Івана Франка.   Вільна Україна 