◦ ◦ ◦ ◦ ◦ ◦ ◦

Автобуси і таксі для Львова. Московський автомобільний завод ім. Сталіна виготовив для м. Львова п'ять автобусів ЗІС—16. Це великі комфортабельні пасажирські машини. Кожна машина має 25 місць. М'які сидіння оббиті шкірою, спинки нікельовані. Нові автобуси вже прибули до Львова. Сьогодні обласний автотрест здав їх в експлуатацію. Вони ходитимуть по маршруту: від Марійської і Стрілецької площ на околиці міста. Днями облавтотрест додатково одержує шостий автобус ЗІС—16, п'ять таксомоторів М—1 і 23 вантажних таксі.
Робітник Потиличської вугільної шахти Рава-Руського району Г. Мастикаш замість норми 2 кубічних метрів видобуває по 14 метрів вугілля. Його денний заробіток досягає 76 карбованців. В квітні місяці він одержав 1.045 карбованців.
Норми оплати праці введені на Золочівському м'ясокомбінаті. Робітники цехів набагато підвищили свою продуктивність. Введені норми вони виконують на 100—150 процентів.
Відкрито районну бібліотеку в м. Бібрці. Бібліотека міститься в світлих кімнатах нового будинку. Тут є велика кімната-читальня. Сюди ходять багато трудящих, щоб одержати книжку та почитати газети.
В м. Жовкві торгові організації продали трудящим готового одягу, взуття, галантерійних товарів за останні місяці понад 1 міліон карбованців. Тут відкрито 20 нових магазинів.
Нові житлові будинки. Львівський будівельний трест закінчив будівництво 9 житлових будинків на робітничих околицях міста. В нові будинки вже поселено 94 родини робітників і службовців міста. Кожна сім'я одержала 2—4 кімнатні квартири, в більшості забезпечені повним комфортом. Незабаром трестом буде віддано під житло ще 4 житлових будинки, на яких вже закінчуються будівельні роботи. 