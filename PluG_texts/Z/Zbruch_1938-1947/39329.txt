Нова техніка війни

Ті, що орієнтувалися в европейському політичному й військовому положенні вже від початку загострення німецько-анґлійських взаємин впевняли, що рік 1939 це не 1914-ий! Події останніх 9 місяців це твердження підтвердили. Блискавична, 18-дневна війна в Польщі, успішне полювання на бритійську фльоту в її таки матірних пристанях, дальше одинокий в свойому роді й розмірах десант в Норвеґії та вкінці акція в Бельґії й Голяндії, що по 5 днях довела до капітуляції Голяндії та до проломання лінії Мажіно й обсадження одного з найсильніших фортів на світі, Літтіх, все це факти, що творять переломову точку в історії воєн.
Всі ці події є революцією у воєнній техніці. До цих осягів причинилася співпраця летунства з іншими, сухопутніми й морськими частинами. Рішаючу ролю відіграло в них летунство дезорґанізуванням запілля, нападами на летовища, військові бази, похідні батави і транспорти а також висаджуванням летунських спадунів, відповідно узброєних, що захоплювали важніші ворожі бази а то й твердині. Надзвичайно важна роля випала модерно озброєним піонірам, що для них нема ніякої перешкоди. Вони продовж не днів, а прямо годин уможливлюють невпинний похід всім родам навіть найважчої зброї; заважила тут і очайдушність та посвята кожного вояка зокрема.
Між роком 1914 і 1939 істнує велика різниця. В хвилині як карта історії перевертається, партію виграв той, хто держить у своїх руках ініціятиву, і то в усіх ділянках. Врешті спізнена акція до сякого чи такого положення, все дорого коштувала. Нова техніка й новий дух затривожили в першу чергу Льондон. Там приготовляються уже до війни на своїй території, що від 1066 року, від наїзду норманів, таких критичних днів не переживала.
Новий розділ історії воєн промощує собі дорогу, а з ним починається і новий розділ політичної історії, що в ній по волі чи по неволі візьмуть участь усі народи. 