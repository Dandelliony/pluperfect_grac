◦ ◦ ◦ ◦ ◦ ◦ ◦

Премії за ударну роботу. Начальник руху львівської залізниці преміював робітників ударників, які підвищили продуктивність праці. Премії одержали черговий по залізничному вузлу тов. Салецький — 600 крб., чергові по парку Боцен і Чижовський по 400 крб. кожний. За відмінну роботу премійовані також складачі поїздів Козловський і Ягло по 350 крб.
Львівський облтрест кінофікації повідомляє, що 1 лютого буде відкрито у Львові постійний кінотеатр хроніки "Новини дня". Кінотеатр міститиметься в приміщенні театру "Ампір" — вул. Лєгіонів, 5. Кінотеатр хроніки демонструватиме картини з біжучої хроніки та найцікавіші документальні фільми зі всіх галузів життя. Кінотеатр хроніки працюватиме від 12 годин дня до 12 годин ночі та змінюватиме програму що 6 днів. Ціни місць 50 і 75 коп.
Львівський Державний Український Педагогічний Інститут оголошує додатковий набір студентів на перший курс інституту таких факультетів: 1) історичний; 2) мовно-літературний; 3) фізико-математичний.
Для вступу до інституту треба подати такі документи: 1) заяву, на який факультет бажає вступити; 2) свідоцтво про освіту; 3) автобіографію; 4) довідку про стан здоров'я; 5) дві фотокартки. Прийняті до інституту забезпечуються стипендією згідно існуючих положень та гуртожитками. При інституті є їдальня. Початок іспитів для додаткового набору з 28 січня. Всі довідки про вступ до іспиту можна одержати в канцелярії інституту від 11 год. Адреса інституту: Львів, вул. Дверницького 15. № тел. 136-04. 