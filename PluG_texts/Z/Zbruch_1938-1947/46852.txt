◦ ◦ ◦ ◦ ◦ ◦ ◦

Здають державі авансом м'ясо. Більшість сільрад району, не чекаючи одержання планів м'ясопоставки в біжучому році почали авансову здачу м'яса в рахунок 1941 року. Трудящі селяни села Тисова здали вже 30 центнерів м'яса, села Грушатичі — 29 центнерів. По 20 і 30 центнерів здали також селяни сіл Зоротовичі, Негрибка, Пикуличі.
Кінофестиваль для села. Перемишльський районний комітет КП(б)У організовує з 1 до 10 лютого кінофестиваль для селян і колгоспників Перемишльського району. Фестиваль має відвідати 15 тисяч дорослих глядачів і 2 тисячі дітей. На фестивалі будуть демонстровані радянські картини: "Истребители", "День нового мира", "Новое в деревне", "Большая жизнь", "П'ятий океан", "Трактористи", "Кармелюк", "Виборгская сторона", "Волга-Волга", "Освобождение", "Возвращение Максима" і інше. На фестивалю виступатимуть гуртки художньої самодіяльності, Перемишльського району, джаз-оркестри. Будуть також організовані політінформації про найновіші події. 