◦ ◦ ◦ ◦ ◦ ◦ ◦

За спокій душі сл. п. ґенерал-полковника Віктора Зелінського, в девятому дні по Його смерти, в неділю 22. XII. відправлено панахиду в українській православній церкві у Кракові. Панахиду відправив в українській мові місцевий православний Парох, о. прот. Волків, що виголосив поминальне слово, накреслюючи сильветку Покійного. Співав гарно хор української православної церкви.
Традиційний Свят-вечір у Берліні. Загально-український жіночий комітет уладжує у Берліні в понеділок 6. січня 1941 р. традиційний Свят-вечір з метою дати кілька годин повного відпочинку для стомлених наших людей. Святвечір пічнеться молитвами греко-католицького та православного панотців та їх побажаннями до своїх вірних. Сама вечеря складена із традиційних українських страв відбудеться під спів колядок при освітленій ялинці та вертепі. Зголошення на вечерю, ціну якої обчислено на 2 Рм., приймають по телєфону в Берліні; 25 54 84. — Виділ комітету: Марія Томашівська, Ольга Кузелева, Марія МірЧУкова.
Під увагу студентству в Ґен. Ґубернаторстві. У власному інтересі повинен кожний(а) студент(ка) подати письменно до свойого УДК (Референтура Опіки н. Молоддю) найдалі до неділі 29. грудня 1940 р. такі дані: 1) Імя і прізвище, 2) Дата й місце народження (повіт), 3) Родинний стан, 4) Де й коли та якого типу скінчив середню школу, 5) Що і де і коли дотепер студіював, та які іспити поздавав, 6) Чи і що думав студіювати, ) Які документи посідає, 8) Де мешкає і яке заняття виконує. — Одночасно повідомляємо, що всі УДДК (Референти Опіки н. Молоддю) мають ці списки вислати до: УЦК, Краків, Зелена 26, найдалі до 1 січня 1941 р. — Керманич від Опіки н. Молоддю і Родиною. 