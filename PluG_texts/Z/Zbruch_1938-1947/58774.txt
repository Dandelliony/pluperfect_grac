◦ ◦ ◦ ◦ ◦

Перед похороном д-ра К. Левицького. Львів, 15 листопада. Сьогодні, 15 листопада, в год. 2-ій сполудня відбудеться перенос тіла бл. п. През. Д-ра Костя Левицького з домівки Української Національної Ради при вул. Підвалля 7/1 до Архикатедральної церкви св. Юрія. Запрошую всі українські установи й товариства до організованої участи з вінцями в похороні бл. п. През. Д-ра Костя Левицького. По ближчі інформації звертатися до Секретаріату Українського Краєвого Комітету, тел. 204—14 — Д-р Кость Паньківський, голова Українського Краєвого Комітету. У зв'язку з підготовою похорону бл. п. През. Д-ра Костя Левицького просимо усіх пт. співаків Львова прийти на пробу чоловічого хору в суботу 15-го листопада, в год. 18.30. до будинку Народної Творчости, вул Францішканська 7. — Виділ Співочого Т-ва "Сурма". Всі українські ремісники міста Львова з'являться в неділю 16 ц. м. в год. 10 в соборі св. Юра, щоб взяти зорганізовану участь у Богослуженні та похоронах бл. п. Д-ра Костя Левицького.
Нова прем'єра "Варієте". Сьогодні в театрі "Варієте" прем’єра нової ревії в 16 картинах п. н "Жінка на диску". Муз. А. Кроневського, нові, багаті костюми. Декорації М. Радиша. Початок вистави кожного дня в год. 17-ій і 19-ій. В неділю ще одна вистава в год. 15-ій.
Збори українських ремісників. З уваги на похорон бл. п. Президента д-ра Костя Левицького збори українських ремісників Львова, заповіджені на 16 листопада ц. р., де відбудуться. Новий річинець зборів буде поданий до відома.
Скарги в справі харчів. Скарги в справі неправильного видавання харчів та хліба зголошувати письменно або особисто "Ернерунгсамт", Пекарська ч. 1 б, ІІ-ий пов., двері 1.
Дві Шпитальні вулиці у Львові. Крім вулиці Шпитальної, що існує від років у Львові як бічна вул. Казимирівської, є у Львові ще друга вулиця Шпитальна, бічна вул. Віденської та площі Юра (давніше вул. П. Скарги). Першу Шпитальну ще не перейменували.
Нові однострої поштарів. Нові однострої поштарів у Ген. Губернаторстві є голубо-зеленої барви, а штани мають помаранчеві випустки. На правому рукаві носять вони опаски теж помаранчевої барви з написом "Генергувернемау". На лівому рукаві мають дубовий листок, окружений написом "Дойче Пост-остен". На голові мають круглу шапку, а на переді два дубові листки, скомбіновані з поштовою грубкою, символом пошти у цілому світі. Ці однострої введеться ступнево.
Платні у Галичині. До 1 листопада справа платні в Галичині була так наладнана, що висота її виносила 160% совєтської тарифи. З днем 1 листопада ц. р. висота платні у державних установах в Галичині буде така сама як у цілому Ген.-Губернаторстві. Якщо йде про платні у приватних підприємствах, то будуть вони такі, як у Краківському дистрикті через те, що господарська структура Галичини подібна до структури краківської області. Висоту ставки у таких підприємствах, яких нема на краків. терені опрацьовується. 