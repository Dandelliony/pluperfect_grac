◦ ◦ ◦ ◦ ◦ ◦ ◦

Французські повідомлення
ЛОНДОН, 11. (ТАРС). Сьогодні ранком французське командування опублікувало таке повідомлення про воєнні дії: "Підтверджено, що спроби противника перейти через Сену між морським побережжям і Уазою не вдалися. Між Уазою і рікою Урк противник намагався протягом ночі зіткнутись з нашими новими позиціями. Між ріками Ен і Маас не відбулось нічого істотного. На фронті в Альпах наші війська зайняли позиції, але не були атаковані".
Припинення авіапоштового зв'язку між Англією і її колоніями і домініонами
ЛОНДОН, 11 (ТАРС). Як передає агентство Рейтер, англійський міністр пошт оголосив про тимчасове припинення авіапоштового звязку з Мальтою, Єгіптом, Іраком, Індією, Цейлоном, Бірмою, Гонконгом, Австралією, Новою Зеландією, Суданом і південною Африкою.
Англійські втрати на морі
ЛОНДОН, 11. (ТАРС). Як передає агентство Рейтер, англійське адміралтейство (морське міністерство) опублікувало комюніке, в якому говориться, що до цього часу не одержані подробиці відносно морського бою англійського флоту з німецькою ескадрою в зв'язку з евакуацією англійських і французьких військ з Норвегії. Оскільки до цього часу не вдалося встановити зв'язку з деякими кораблями, адміралтейство вважає, що, очевидно, загинули такі судна: авіаносець "Глоріос", транспорт "Орама", танкер "Ойл-Пайонір" і два есмінці — "Акаста" і "Ардент". Ці есмінці супроводжували авіаносець "Глоріос". Ніяких відомостей ні з одного з цих кораблів не одержано.
Водотоннажність авіаносця "Глоріос" — 22.500 тонн, транспорту "Орама" — 19.840 тонн, нафтоналивного судна "Ойл-Пайонір" — 5.660 тонн і есмінців "Акаста" і "Ардент" по 1.350 тонн кожний.
Мобілізація в Туреччині
НЬЮ-ЙОРК, 11. (ТАРС). За повідомленням агентства Юнайтед Пресс з Стамбулу, в Туреччині почалась мобілізація деяких категорій воєнних спеціалістів.
Запровадження карток на хліб у Фінляндії
БЕРЛІН, 11. (ТАРС). Кореспондент газети "Кельніше Цейтунг" передає з Хельсінкі, що у Фінляндії запроваджені картки на хліб.
Заходи італьянського уряду
НЬЮ-ЙОРК, 11. (ТАРС). За повідомленням римського кореспондента агентства Ассошіейтед Пресс, в опублікованому в Римі офіціальному комюніке говориться, що воєнне командування і інші військові власті покинули Рим і переїхали "в невідоме місце". Як вказує кореспондент, Італія таким чином бажає перетворити Рим у відкрите місто. На засіданні кабінету міністрів було схвалене введення нових податків, а також схвалені заходи по конфіскації власності, що належить противникові, і стабілізації цін, ренти і т. д.
Вище командування італьянської армії
ЛОНДОН, 11. (ТАРС). За повідомленням агентства Рейтер, Муссоліні буде верховним головнокомандуючим озброєних сил Італії. Командувати сухопутною армією доручено маршалові Бадоліо.
Командування італьянськоі армії виїхало з Риму
БЕРЛІН, 11. (ТАРС). Німецьке інформаційне бюро передає з Риму, що, згідно з офіціальною заявою, командування італьянської армії, офіцери генерального штабу і військових міністерстр виїхали з столиці.
В якому напрямі передбачає Італія зробити перші удари
НЬЮ-ЙОРК, 11. (ТАРС). За повідомленням агентства Ассошіейтед Пресс з Риму, у військових колах вказують, що Італія насамперед зробить напад на англійські і французські форпости в Середземному морі замість того, щоб виступити проти Франції. На думку агентства, Італія, можливо, почне воєнні дії проти Туніса, Корсіки і Мальти.
Нова Зеландія оголосила війну Італії
ЛОНДОН, 11. (ТАРС). Агентство Рейтер передає повідомлення з Веллінгтона про те, що Нова Зеландія оголосила війну Італії.
Агентство Рейтер про становище на Рів'єрі
ЛОНДОН, 11. (ТАРС). Як передає агентство Рейтер, повідомлення про те, що італьянські війська ніби зайняли французську Рів'єру, були розцінені сьогодні в Парижі як "абсолютно брехливі". Заявляють, що на Рів'єрі "панує повний спокій".
НЬЮ-ЙОРК, 11. (ТАРС). Як повідомляє агентство Юнайтед Пресс з Риму, чекають, що на світанку італьянці вчинять напад на Гібралтар, Мальту і французську Рів'єру. 