◦ ◦ ◦ ◦

З Вашингтону повідомляють, що північно-американський воєнний міністер Стімсон, обговорюючи загальну ситуацію, назвав затоплювання кораблів підводними човнами найчорнішим пунктом.
Велике Національне зібрання в Анкарі прийняло на свому кінцевому засіданні проєкт закону про надзвичайну дотацію для міністерства краєвої оборони в сумі 64 міліони турецьких фунтів.
Вночі на 22-е січня підчас збройної розвідки над Киренайкою, німецькі бойові літаки атакували одно британське летовище біля Дерни. При добрих зорових умовинах, скинені бомби поцілили відставлені на краю летовища літаки, пошкодивши важко численні чотиро-моторові бомбардувальники. Згідно з доповняльними повідомленнями німецькі ловецькі літаки зістрілили 20 січня підчас вільної ловні над власними передовими становищами в Лівії, крім вже зголошених трьох "Спітфайфів", ще два чотиро-моторові бомбардувальники типу "Лібератор". Оба великі бомбардувальники впали горіючи на землю і розбилися. Два аліянтські літаки, які належали до охорони з'єднання бомбардувальників, важко пошкоджено і прогнано.
Хорватський міністр фінансів. Д-р Володимир Ошак, який перебув в останніх днях з цілою делегацією в Берліні, вернувся до Загребу. На залізничному двірці привітав його, між іншим, хорватський міністер закордонних справ, д-р Льоркович і німецький посол Зіґфрід Каше.
Сильні дощі в Портуґалії довели до того, що багато рік розлилося. Позем найбільшої портуґальської ріки Тейо піднісся так високо, що небагато вже недостає до стану, в якому Тейо була у 1886 році. Багато місцевостей в Портуґалії замкнено для комунікаційного руху, бо шляхи стоять під водою. Особливо великі шкоди на полях та в садах. У Лісбоні евакуовано багато помешкань. Рахуються з великими шкодами у портуґальському сільському господарстві.
У зв'язку з повідомленням британської адміраліції про втрату есмінця "Окстріч" лондонський щоденник "Нюз Кроникль" цікавиться взагалі офіційними дними про втрати в есмінцях від початку війни. За тими даними Англія втратила 93 кораблів із фльоти есмінців. У грудні 1939 року Англія мала 173 есмінці. Лондонський щоденник порівнює ті цифри та звертає увагу, що ці велетенські втрати саме в есмінцях доказують велику небезпеку німецької підводної війни, проти якої безпосередньо боряться есмінці.
Як повідомляє американське морське міністерство, біля побережжя голяндської Ґвінеї упав у море чотиро-моторовий транспортний літак, в якому було 26 пасажирів та дев'ять членів залоги, які згинули. Пасажири були головно американські військовики. Літак летів до Південної Африки.
Еспанська пресова аґенція Ефе повідомляє з Ню-Йорку, що уповноважений північного американського уряду для харчових справ у Марокко й в Альжирі, Вілієм Джонзон, згинув підчас льоту до Африки у голяндській Ґуяні.
Як повідомляє англійська інформаційна служба, австралійський міністер постачання Біслей знову остерігає перед легковаженням японців. Австралія, як і раніше, загрожена.
В неділю, 24-го січня, міністер Арезе закінчив свої відвідини в Німеччині, що їх прийняв на запрошення головнокомандувача Гільгенфольдта.
Стамбульська поліція впала на слід одної банди, яка видосконалилася в пачкуванні муніції та зброї. Зареквіровано 2.500 кг. пороху, великі кількості патронів та арештовано 21 осіб.
"Прибережне сторожеве судно "Надгік" — як повідомило міністерство мореплавби ЗДА — пропало. Здогадуються, що його затоплено на Атлянтійському океані. Сторожове судно "Надгік" мало тонаж 225 тон і залогу в 30 моряків. 