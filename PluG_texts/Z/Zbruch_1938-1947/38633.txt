◦ ◦ ◦ ◦ ◦ ◦ ◦

Повідомлення ТАРС
Англійські газети "Дейлі геральд", "Дейлі мейл" і "Дейлі експресс" ширять відомості про "таємничу" радіопередачу, нібито передану 2-го липня ц. р. Московською радіостанцією про звернення румунського населення до Червоної Армії по допомогу проти "великої держави, до якої повернувся румунський уряд".
ТАРС уповноважений заявити, що це повідомлення англійських газет є від початку до кінця провокаційною вигадкою.
Прибуття в Москву грецького посланика п. Діамантопулос
4 липня в Москву прибув новопризначений надзвичайний посланик і повноважний міністр Греції п. Діамантопулос.
На Київському вокзалі п. Діамантопулос був зустрінутий завідуючим Протокольним відділом НКЗС тов. В. Н. Барковим і складом грецької місії на чолі з послаником п. Маркетті.
В центральному Китаї
В провінції Хубей тривають бої в районі Ічана. В цьому секторі японські війська в третій раз намагались переправитися на південний берег ріки Янцзи, але були відкинуті китайцями.
В південному Китаї
Як повідомляє газета "Цзунмейжібао", китайські війська, які діють у південній частині провінції Гуандун, вибили японців з ряду зайнятих ними пунктів на північний схід від Коулунаг.
4 липня три групи японських літаків зробили черговий наліт на провінцію Сичуань. Дві групи японських бомбардувальників бомбардували передмістя Чунціна. Від вибуху бомб спалахнули пожежі на території студентського містечка. Китайська зенітна артилерія відкрила сильний вогонь по японських літаках. Китайська винищувальна авіація, яка піднялася в повітря, атакувала японців. Стався повітряний бій, результати якого покищо не з'ясовані.
Виступ Крофта в Палаті лордів
ЛОНДОН, 4 липня. (ТАРС). Вчора, повідомляє агентство Рейтер, в Палаті лордів в заключенню дебатів про стан національної оборони виступив парламентський секретар воєнного міністерства лорд Пейдж Крофт. "Слід чекати, — сказав Крофт, — що противник намагатиметься зробити напад з моря чи з повітря або одночасно з моря і повітря в ряді пунктів Англії. Не підлягає сумніву, що противник не буде рахуватися з втратами, так, як його мета полягає в тому, щоб знищити Англію. Англійський воєнно-морський флот зуміє зустріти німецький флот на шляху в Англію і завдати йому удару. Так же само наші воєнно-повітряні сили зустрінуть ворога і завдадуть йому великі втрати. Ми вважаємо, що одержимо потрібну інформацію про всі пересування німецьких експедиційних сил. Але не виключене те, що, користуючись темрявою ночі і туманом, противник зуміє непомітно підійти до наших берегів. Ми розраховуємо розбити ворога ще в морі і у всякому випадку до того, як він висадиться. Але коли йому все ж таки вдасться висадитися на нашому побережжі, ми зустрінемо його тут і скинемо в море".
Зведення німецького командування
БЕРЛІН, 5. (ТАРС). Німецьке інформаційне бюро передає таке зведення ставки верховного головнокомандуючого озброєними силами Німеччини: "Німецький підводний флот досяг за останній час ряду нових значних успіхів у боротьбі проти Англії. Один підводний човен під командуванням капітана-лейтенанта Лібе знову потопив ворожі пароплави таннажем в 34.400 регістрових брутто-тонн. Всього цим підводним човном потоплені ворожі торгові пароплави тоннажем в 85.000 регістрових брутто-тонн. Інший підводний човен повідомляє про потоплення суден тоннажем в 21.043 регістрових брутто-тонн. Третім підводним човном потоплені судна тоннажем в 31.100 регістрових брутто-тонн, в тому числі 5 пароплавів, що йшли під сильним конвоєм. Наші торпедні катери, які оперували на південний захід від Портленда, торпедували озброєний англійський пароплав "Хартлпул" (5.500 тонн) і "Брітіш Корпорел" (6.900 тонн). Крім того торпедовані — танкер тоннажем в 12.000 регістрових брутто-тонн і озброєний торговий пароплав тоннажем в 8.000 регістрових брутто-тонн, що йшли під конвоєм.
Флотилія сторожових суден знищила один ворожий підводний човен коло побережжя Норвегії.
4 липня і в ніч на 5 липня німецька авіація бомбардувала в Англії портові споруди, аеродроми і підприємства воєнної промисловості. Ескадриллі пікіруючих бомбардувальників і бойових літаків при нападі на каравани суден коло південного і південно-західного побережжя Англії потопили 4 транспорти водотоннажністю по 5.000 тонн кожний і заподіяли пошкодження одному воєнному кораблю і 9 транспортам. 4 липня англійські літаки, знову використовуючи хмарність, зробили нальоти на Голландію, Бельгію і на північно-західну Німеччину. В ніч на 5 липня вони знову літали над районами північної і західної Німеччини. Нападів на об'єкти воєнного значення не було. Скинутими бомбами пошкоджені жилі будинки і селянські двори. Убито кілька чоловік цивільного населення. Шість ворожих літаків збито в повітряному бою і один — зенітною артилерією. При новому нальоті на Кіль зенітною артилерією військово-морського флоту був збитий ворожий літак. Німецька авіація втратила два літаки".
Чергові завдання латвійського сільського господарства
РИГА, 4 липня. (ТАРС). В розмові з співробітником "Трудової газети" новий міністр землеробства Латвійської республіки Ванагс поділився планами роботи міністерства. "В першу чергу, — заявив Ванагс, — міністерство турбуватиметься про те, щоб врожай і виробництво сільськогосподарських продуктів зросли. Щоб здійснити ці завдання, міністерство землеробства вживе всіх заходів для механізації сільськогосподарських робіт. Механізація буде проведена таким чином, щоб основну користь від неї одержувало трудове селянство. Буде створена сітка пунктів спільного користування сільськогосподарськими машинами. На цих пунктах трудове селянство зможе по загально доступним цінам діставати потрібні для обробітку полів машини".
Рішення французської ради міністрів про розрив дипломатичних відносин з Англією
РИМ, 5. (ТАРС). Як передає агентство Стефані з Базеля, "французький уряд офіціально оголошує, що у Віші відбулося засідання французської ради міністрів під головуванням Лебрена.
Ознайомившись з повідомленням про напад англійської ескадри на французську ескадру в Мерс ель Кебір, рада міністрів прийняла рішення про розрив дипломатичних відносин з Англією".
Відновлення роботи французських радіостанцій
РИМ, 5. (ТАРС). Агентство Стефані повідомляє з Берліна, що комісія по здійсненню договору про перемир'я дозволила "відновити роботу французських радіостанцій в окупованій зоні під відповідальність французських властей без всякої німецької цензури".
Повідомлення французького уряду про атаку англійським флотом французьких кораблів
РИМ, 4. (ТАРС). Агентство Стефані передає, що французський уряд в Клермон-Феррані опублікував повідомлення, в якому говориться, що "ранком 3 липня значні англійські воєнні сили, які складаються з трьох лінійних кораблів, що прибули з Північного Моря, появились в бухті Мерс ель Кебір, яка є морською базою Орана, і де згідно з угодою про перемир'я знаходяться деякі кораблі французського флоту, а саме — лінкори "Дюнкерк" і "Страсбург", що стоять на рейді. Англійський адмірал запропонував командуючому ескадрою французському віце-адміралові Денсуль здатись або потопити французські кораблі. Англійський адмірал дав 6 годин для відповіді. Але, не чекаючи закінчення цього строку, англійські воєнні гідролітаки мінірували рейд Мере ель Кебір магнітними мінами. Через те, що французський адмірал відмовився підкоритись, англійський флот о 17 г. 40 хв. відкрив вогонь по французських воєнних кораблях".
Французський уряд, повідомляє агентство, видав розпорядження частинам морського флоту, які стоять поблизу від англійських кораблів в Александрійському порту, негайно знятись з якоря і, якщо необхідно буде, застосувати силу. Крім того, французське адміралтейство видало наказ усім французьким воєнним кораблям, що знаходяться у відкритому морі, відповідати огнем на нові атаки. 