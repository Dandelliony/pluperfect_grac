◦ ◦ ◦ ◦

Львів у зелені. На проголошений Міським Старостою фотографічний конкурс "Львів у зелені", прислано 306 авторів 530 знимок. І-шу нагороду за "Волоську церкву" в квоті 500 зол. одержав ст.-стрілець Андреас Баєрляйн, ІІ-гу признано інж. Евгенові Дорощукові за "Корняктівську вежу". Лавреат конкурсу "Львів у снігу" Весоловський одержав за "Церкву св. Юра" третю нагороду.
Денник Розпорядків для Ґ. Ґ. ч. 70. Денник Розпорядків для Ґенерал-Ґубернаторства з 3. IX ц. р., містить: Розпорядок про господарку збіжжям І пашею у господарському році 1942/43. — Розпорядок про устійнення цін на збіжжя, стручкові рослини, олійні рослини і пашу в господарському році 1942/43.
Фабрика паперу в Дятківцях. Коломия, 15 вересня. В с. Дятківці, коломийського повіту, є фабрика паперу, яка виробляє переплетний картон і пакунковий папір, хоч останніми місяцями продукує і дещо тонший папір, що його вживають уряди, хоч для друку він мало підходящий, бо має в собі забагато піску, від якого скоро псуються друкарські черенки. За часів большевицької окупації фабрику зруйновано, а решту докінчила війна. Вже за німецької влади, з великим накладом праці і капіталу, фабрику розбудовано; тепер вона знову працює. Дирекція фабрики робить заходи засобити її у нові машини, щоб можна було виготовляти навіть газетний папір, а може і канцелярійний папір нижчого гатунку. 