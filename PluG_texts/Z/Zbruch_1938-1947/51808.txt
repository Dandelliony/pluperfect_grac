◦ ◦ ◦ ◦ ◦ ◦ ◦

Погром анґлійської фльоти на Середземному морі
БЕРЛІН, 22. 5. — Головне Командування Німецьких Збройних Сил подає:
Минулої ночі німецькі боєві літаки збомбардували багато летовищ у південно-західній Анґлії. Внаслідок влучних поділів бомб повстали великі пожежі й знищення в ганґарах і сховах. Німецькі боєві літаки заатакували успішно летовища на Мальті, знищили 2 анґлійські літаки на землі та зістрілили один ловецький літак типу Геринкен.
В Північній Африці діяльність стеж. Німецькі боєві літаки обстрілювали успішно анґлійські батави вантажних самоходів під Солюм та Сіді ель Барані.
Ворог ні вдень, ні вночі не налітав на терени Великонімеччини.
У східній частині Середземного моря ескадри німецьких боєвих літаків завдали важкі удари анґлійській воєнній фльоті. Влучно поцілено бомбами один дреднавт, пять кружляків і один нищильник. Чотири з поцілених великих воєнних кораблів загорілися. Один кружляк перехилився набік.
Над побережжям каналу зістрілено вчора пополудні в повітряних боях 6 анґлійських ловецьких літаків та один боєвий літак типу Брістоль-Бленгайм без ніяких власних втрат.
Ісляндія є самостійною республикою
КОПЕНГАҐА, 22. 5. — Ісляндський альтінґ (парлямент) вирішив не відновляти договору про союз між Ісляндією й Данією з 1918 р. та проголосити Ісляндію самостійною республикою, бо формально перервано її звязок з Данією. Головою держави вибрано Бєрисона, колишнього ісляндського посла в Копенгазі.
Дня 10. 5. 1940 р. Анґлія зайняла Ісляндію, під покривкою, що їй загрожують німецькі війська. Під загрозою бльокади анґлійці примусили ісляндців бути послушними їхній волі.
Бої в Іраку
ДАМАСК, 22. 5. — Як подає іракське воєнне звідомлення з вівтірка, на західньому фронті зустрілися передні іракські стежі з околиці Габбанії з ворогом і завдали йому поважні втрати. Бій іде далі. На південному фронті іракські частини, скріплені місцевими племенами, обстрілювали з гармат місцевості Бассоре й Альхуїба. Іракські літаки успішно бомбардували летовище в Сенальдоббані, при чому повстали значні матеріяльні шкоди. Всі літаки вернулися неушкоджені до своїх баз. Ворожі літаки переводили розвідку та збомбардували Мосуль, де обстріляли скорострілами цивільне населення. Погибло значне число цивільних осіб.
Завзяті бої в Абісинії.
БЕРЛІН, 22. 5. — На кількох відтинках Абісинії йдуть далі завзяті бої. В районі Ґондару анґлійці вдарили переважаючими силами, при сильній підтримці артилєрії й летунства на італійські становища. Не зважаючи на сильний натиск анґл. військ — нечисленні італійські частини відбили цей наступ і самі перейшли до протинаступу. Італійці перервали анґлійські лінії та зайняли важні становища. Дальші анґлійські атаки відперто з великими втратами дли анґлійців, при чому італійці забрали багато полонених, здобули гармати, скоростріли й муніцію.
Телєґрама короля Віктора Емануїла ІІІ. до кн. Аости
РИМ, 22. 5. — Король і цісар Віктор Емануїл вислав телєґраму до кн. Аости. В ній висловлює признання за його геройство, як вожда й вояка та признає йому золоту медалю за хоробрість, найвище італійське військове відзначення. Це торкається теж вояків, що боролися під командою князя Аости.
Мадярсько-хорватська границя
БУДАПЕШТ, 22. 5. — Мадярсько-хорватські переговори у справі устійнення границь між обома краями та вияснення багатьох інших питань мають згідно з вістками з Будапешту відбутися вже в найближчих днях. У Будапешті говорять уже, що Мадярщина не тільки зрезиґнувала зі своїх історичних претенсій до деяких частин сьогоднішньої Хорватії, але навіть запропонує Хорватії великий острів між Мурою і Дравою, величини майже 1000 кв. км., замешкалий у більшості хорватами.
Тим хоче Мадярщина причинитися до зміцнення сьогоднішнього нового порядку й ладу в Европі й зазначити правдиву приязнь для Хорватії. Т. зв. Острів Мур відзначається великою плодовитістю. Він лежить між Дравою і Мурою на західньому відтинку дотеперішньої мадярсько-югославянської границі. 