◦ ◦ ◦ ◦ ◦

Ціле Борнео в японських руках
ТОКІО, 4 лютого. — Як подало радіо Токіо, майже ціле Борнео є вже в японських руках. Всі летовища є вже під японським наглядом.
34 літаки зістрілили над Сінгапуром
ТОКІО, 4 лютого. — Як повідомляє головна японська кватира, в суботу пополудні заатакували сильні формації летунський майдан у Сінгапурі та збили при тому 13 ворожих машин. Підчас другого налету дійшло до завзятих повітряних боїв, при цьому ворог втратив 19 машин типу Гарікейн та 2 машини типу Буфело. Одна японська машина розбилася при безпосередній атаці на ціль.
Бої в Африці
РИМ, 4 лютого. — Італійське воєнне звідомлення подає, що в районі Кіренайки продовжувано успішні бойові дії проти британських військ. Німецькі та італійські бронетанкові частини відкинули ворожі сили далі на північний схід від Бенгазі. Авіяція далі успішно бомбардувала колони авт і скупчення військ. Скинені британськими літаками в районі Тріполі бомби не спричинили серйозних шкод. Острів Мальту бомбардовано далі вдень і вночі.
Німецькі штурмові літаки бомбардували в Північній Африці Аполонію, Дерну і Ель Газаля, де знищено велику кількість авт і багато військового матеріялу.
Бомби на Кавказ
БЕРЛІН, 4 лютого. — На північному відтинку східного фронту німецькі бомбардувальники скинули велику кількість бомб важкого і найважчого калібру на залізничі шляхи і вантажні поїзди. Підчас цієї акції знищено 30 вантажних вагонів в декількох місцях перервано залізничі шляхи. На півдні німецькі літаки бомбардували порт Анапу, на кавказькому побережжі, спричинюючи там пожежі і значні шкоди. На інших відтинках східного фронту німецькі та союзні війська успішно відперли усі ворожі атаки.
Румунське міністерство хліборобства доручило вести далі підготову під управу рижу в одній громаді округи Йольоміца на полі величини 22 га. Кошти цих підготовних робіт доходять до 150—200.000 леїв від гектара і замортизуються до кількох років.
Нові вибори до японського парляменту відбудуться 30-го квітня. Вибори будуть розписані під кличем "тісна єдність фронту батьківщини". Виборчі лісти будуть на всякий випадок зложені у співпраці уряду з окремою виборчою комісією парляменту тому, що дотеперішній виборчий план стратив після розв'язання партії свою силу.
У Букарешті відбулося під проводом марш. Антонеску засідання ради міністрів, яке займалося загальними справами постачання. М. ін. вирішено видавати в майбутньому харчеві карти тільки тим, хто докаже, що виконує якусь працю або що є до праці неспосібний.
В Ріо, мали поладнати дефінітивно 125-ий конфлікт між Еквадором і Перу. За цією вісткою мають перуанські війська сейчас відступити.
Управа міста Анкари подала до відома, що від 17 січня заведено у ній раціоналізацію хліба. Водночас припинено випікання та продажу білого хліба, яке видавали особам, що мали лікарські посвідки.
Голова французького уряду, адмірал Дарлян, наказав щоб усім французам з неокупованої полоси та з Півн. Африки, які вступають добровольцями до французького антибольшевицького легіону, була забезпечена безплатна подорож усіми засобами транспорту місця і осідку до збірної станиці у Версаю.
Шведські рекрути, що виконують свою службу у війську в роках 1940—41, мусять на основі обіжника нач. вожда збройної сили Швеції залишитися в службі на чергових 6 місяців. Уряд вирішив ці нові засоби з огляду на закон про поготівля на засідання ради міністрів і уповажнив нач. вожда перевести їх у життя.
У Тирасполі відбулося у приявності численних представників румунського населення Трансністрії, святочне відкриття румунського наукового інституту.
Постійні поразки, яких зазнає Англія на Далекому Сході, дуже негативно відбиваються також на господарському житті. Про це свідчить сильний спадок акцій англійських підприємств гумової промисловості.
Згідно з підписаною Аргентиною і Еспанією умовою, Аргентина постачатиме Еспанії нафту.
Одна з багатьох совєтських мін, які плавають по Чорному морю, викинена водою на турецьке побережжя в Анатолії експльодувала.
Підчас нальоту англійської авіяції на окуповані території збито 4 англійські бомбардувальники. Ще один бомбардувальник упав у море.
Всю Індію заливає тепер нова хвиля англійського терору, який виявляє себе в багатьох арештуваннях. Подібно, як у Калькутті, тепер британська влада масово проводить арешти також у Бомбею та в інших індійських великих містах. Тільки в самому Бомбею в останньому тижні — як повідомляють з Анкари — заарештовано понад 320 осіб.
Єгипетський уряд уступив наслідком студентських маніфестацій, які були спрямовані проти нього.
В Чіле вибрано президентом держави демократичного кандидата Жуана Ріоса. 