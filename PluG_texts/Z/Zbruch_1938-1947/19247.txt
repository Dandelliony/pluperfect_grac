Львівська хроніка. — Арештували 22 особи. — Число населення в Анґлії зменшується. — Сирійські студенти не впускають жінок до кіна.

Львівська хроніка. Вчора післяполудня невідомий злочинець пробив ножем у пасажу Міколяша Маріяна Дзекана (св. Софії 30). — 18-літню Антоніну Ґольдштавб переїхало вчора на вул. Казимир в Великого авто. — Власникові ресторану Станиславові Матрашевському (св. Мартина 1) один з підмогоричених гостей украв 80 зол. в часі бійки. — Трьох напасників прийшло до ресторану Шмуля Розенбліта (Пілсудського 17) і перевели у нього ревізію. Поліція притримала авантурників та посадила їх до арештів.
Арештували 22 особи у звязку з бандитським нападом. Слідство у справі вбивства купця Прайса у Стрию виявило багато цікавих подробиць. Замордований Прайс переховував 1000 долярів, які дістав від знайомих у часовий депозит. Справді бандитського нападу мусіли знати про цей факт. Поліція арештувала досі 22 особи, яких підозріває, що могли брати участь у грабунку та вбивстві.
Число населення в Анґлії зменшується. "Таймс" містить трівожну статтю про зменшення приросту населення в Анґлії. Денник підкреслює, що коли теперішнє демоґрафічне положення не поправиться, то за 60 років населення Анґлії та Валії виноситиме 20 міліонів.
Сирійські студенти не впускають жінок до кіна. Частина сирійської преси повела гостру пропаґанду проти того, щоб жіноцтво ходило до кін, які під плащиком культури поширюють деморалізацію та згіршення і загрожують через те добрим звичаям і обичаям мусулманського родинного життя. Та частина преси домогається, щоб уряд видав заборону ходити сирійським жінкам до кінотеатрів. Перед кінотеатрами стоять пікети сирійської молоді, головно студентів, які не пускають жінок на кінові вистави. Союз "пробуджених жінок" у Дамаску звернувся до президента сирійської республики, до уряду і парляменту із закликом, щоб жінкам запевнити безпеку й усунути перешкоди, що бють в особисту свободу, забезпечену конституцією. 