Оповістка

Український Вільний Університет у Празі складається з двох факультетів: Фільософічного і факультету Права і Суспільних Наук. Фільософічний факультет має деякі катедри відділу природописного.
Звичайним слухачем університету може бути лише той, хто має ґімназійне свідоцтво зрілости з відповідним іспитом з латинської мови. Усі інші можуть бути вписані на університет, як надзвичайні слухачі.
Шкільний 1940/41 рік на Українському Вільному Університеті починається днем 1. жовтня 1940 р. і кінчиться 30. червня 1941 року.
Вписи на оба факультети У. В. У. приймають секретарі деканатів відповідних факультетів в урядових годинах від 23. вересня до 7. жовтня ц. р. в помешканні канцелярії У. В. У. Прага II, Сметшкаґассе 27. Після 7. жовтня ц. р. буде дано додатковий термін для вписів. При вписах слухачі мусять предложити копію свого матурального свідоцтва і виказатися, що мають право на перебування в Празі підчас студій.
В справі інформацій про студії на У.В.У. треба звертатися безпосередньо до деканатів відповідних факультетів У.В.У. на вказану адресу. 