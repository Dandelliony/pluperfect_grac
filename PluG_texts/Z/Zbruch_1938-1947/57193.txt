◦ ◦ ◦ ◦ ◦

Справа інвалідів. До німецько-польської війни Українське Товариство Допомоги Інвалідам налічувало понад 2.000 зареєстрованих інвалідів, із яких 600 було зовсім нездібних до праці та користало з допомог товариства. Допомоги були невеликі, бо невеликі були фонди товариства, а польський уряд не хотів зачислити інвалідів Української Армії на рівні права з іншими. Щойно в останньому році свого існування дорогою ласки наділив він щось навіть не п’ятдесят українських інвалідів рентами. Тепер УКТОДІ проводить перереєстрацію інвалідів Української Армії (членів УГА, Січових Стрільців, вояків Армії УНР і ін.). Не реєструє товариство українців — інвалідів інших армій, як німецької, австрійської, російської чи других. Ці останні могтимуть зареєструватись разом із іншими інвалідами, що одержували за Польщі ренти, в Обласному Відділі Праці (Абтайлюнг Арбайт) у Львові, при вул. Мохнацького 16. Як нас інформують у бюрі УКТОДІ, реєстрація інвалідів, що одержували ренти за Польщі, відбудеться ще цього місяця та про це буде спеціяльна оповістка.
Кожний інвалід Української Армії повинен усно чи поштою подати свою адресу в бюрі УКТОДІ, що приміщене при вул. Зеленій 21. Зареєстрованим інвалідам видає товариство допомоги з фондів, отримуваних від Українского Краєвого Комітету та Управи м. Львова. Дотепер Управа м. Львова приділяла для УКТОДІ 30.000 крб. Товариство має доручення німецьких властей зорганізувати інвалідів Української Армії та старається домогтись для них найкращого виміру рент. В УКТОДІ повинні зголошуватись теж вдови та сироти по вояках Української Армії.
Ціна черевиків. В нововідкритій у Львові крамниці обуви "Батя" можна набути мужеські черевики в ціні 24.50 зл. за пару, мужеські півчеревики в ціні 22.50. Хлоп'ячі черевики коштують 21.50 зл., а дитячі від 12.50 зл. до 19.90 зл. Вчора подали ми помилково середню ціну черевиків на 100 зл. замість на 20 зл. (100 крб.). На купно черевиків треба спеціяльного дозволу.
Поштові скриньки. У Львові появились нові поштові скриньки. Поштова скринька є призначена на місцеву кореспонденцію в Генерад-Губернаторстві і в Німеччині. Є вона помальована на червоно і має написи в трьох мовах: німецькій, українській і польській. Пригадуємо, що треба перестерігати ваги листів, тому, що закупно відповідних поштових значків залежить від ваги листа. Лист до 20 г. коштує 24 грошів, від 20—250 г. — 48 гр., 250—500 г. коштує 80 гр., 500—1.000 г. коштує 1.20 зл. Крім цього можна пересилати всюди кореспондентки в ціні 12 грошів. Листи вибирають із поштової скриньки в годинах 6-ій і 14-ій. 