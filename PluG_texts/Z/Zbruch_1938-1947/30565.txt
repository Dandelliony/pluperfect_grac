◦ ◦ ◦ ◦ ◦ ◦ ◦

Оперативні зведення штабу Ленінградського військового округу
Протягом 12 грудня наші війська на всіх напрямах продовжували просування вперед.
На Ухтинському напрямі нами зайнято містечко Маюкяярві — 92 кілометри на захід від держкордону.
На Петрозаводському напрямі наші війська зайняли с. Хуньттіяа на березі Ладожського озера і ст. Канпіноя по залізниці від Підкаяраінта на Сердоболь.
У наслідок туману і низької хмарності бойових дій авіації не було.
***
За 13 грудня
На Ухтинському напрямі наші війська просунулись на 105 кілометрів від держкордону.
На Петрозаводському напрямі нами зайняті містечко і станція Кітеля, на залізниці Піткяранта—Сердоболь.
Через погану погоду бойових дій авіації не було.
Відповідь Радянського Уряду на телеграму голови комітету Ліги Націй
12 грудня Наркомзаксправ одержав з м. Женеви (Швейцарія) таку телеграму від п. де Матта, голови комітету асамблеї Ліги Націй у
фінляндському питанні:
"Комітет, створений асамблеєю, скликаний згідно з статтею 15 статуту, звертається терміново до уряду СРСР і до фінляндського уряду, закликаючи їх припинити воєнні дії і почати з допомогою асамблеї негайні переговори для відновлення миру. Фінляндія приймає це. Буду вдячний за повідомлення до завтра, вівторка, чи готовий уряд СРСР прийняти цей заклик і негайно зупинити воєнні дії.     
Хозе Цеіро де Матта, голова комітету".
У той же день — 12 грудня тов. В. М. Молотов, від імені Радянського уряду, відповів де Матта такою телеграмою:
"Уряд СРСР дякує Вам, пане голова, за люб'язне запрошення взяти участь в обговоренні фінляндського питання. Уряд СРСР разом з цим доводить до Вашого відома, що він не вважає можливим прийняти це запрошення з мотивів, викладених у телеграмі Наркомзаксправ від 4 грудня і надісланій у відповідь на запит пана Авеноля.
Молотов".
Асамблея Ліги націй
ЖЕНЕВА, 13. (Спецкор ТАРС). 11 грудня об 11 годині 30 хвилин відкрилась 20 сесія асамблеї Ліги націй. Делегації, присутні на сесії, дуже нечисленні, в наслідок чого більше половини місць в залі засідань порожні. Публіка на засідання зовсім недопущена. Після обрання мандатної комісії засідання було перерване для перевірки повноважень делегатів.
Засідання відновилось о 12 годині 35 хвилин. Головою асамблеї обраний представник Норвегії Гамбро.
Ще до засідання в журналістських колах настійно пророкували, що під натиском країн, які грають в Ліги націй "першу скрипку" з порядку дня асамблеї будуть зняті звернення Китая і Албанії з приведу агресії проти них. Як відомо, ці звернення направлені в Лігу націй багато місяців тому. Наведені пророкування цілком виправдались зразу ж при відкритті асамблеї. Асамблея постановила відкласти розгляд звернень Китая і Албанії з приводу агресії проти них... до наступної сесії. Затверджений такий порядок дня: 1. Звернення фінляндського уряду; 2. доповідь бюджетної комісії; 3. доповідь про розвиток міжнародного співробітництва в економічних і соціальних питаннях; 4. перевибори непостійних членів ради Ліги націй.
Холсті, якій виступив потім з приводу звернення Фінляндії, виголосив промову, повну злобних вихваток і наклепних заяв по адресу Радянського Союзу і закликав західні держави допомогти Фінляндії у війні проти СРСР.
Після промови Холсті асамблея обрала комітет у фінляндському питанні в складі 13 членів. До складу комітету ввійшли: представники Англії, Франції, Швеції, Норвегії, Ірландії, Єгіпта, Індії, Канади, Уругвая, Болівії, Венецуели, Португалії і Сіама. Оголошення складу комітету викликало найжвавіші розмови в журналістських колах і в кулуарах Ліги націй, бо всім впадає в очі маневр Англії і Франції, які прикрилися в цій комісії спеціально підібраним складом антирадянських "представників", з числа країн, цілком залежних від англійського і французського капіталу, а також представниками Швеції і Норвегії, які тепер посиленно займаються посилкою "добровільців" з своїх білогвардійських поддонків на допомогу збанкрутілим таннерам, маннергеймам. Посилено звертають увагу на той факт, що з 13 держав, представлених у комітеті, — 9 держав... не мають нормальних дипломатичних відносин з Радянським Союзом і, отже, заздалегідь забезпечене їх специфічне ставлення до ворожих у відношенні СРСР проектів. Більше того, підкреслюється та обставина, що нібито спеціально зроблено так, щоб у число цих 9 держав ввійшли саме такі, представники яких протягом довгого часу особливо старалися щодо всяких наклепних вихваток по адресу Радянського Союзу.
Закриваючи вечірне засідання асамблеї 11 грудня, голова Гаморо повідомив, що делегати можуть бути скликані на наступне засідання в усякий час.
12 грудня засідання асамблеї не було. 