Крок до „аншлюсу“ — Націонал-соціалісти в новому австрійському уряді. Велика політична амнестія в Австрії — „Підемо до наступу, якого Словаччина ще не бачила“— Політична хроніка

Крок до „аншлюсу“
Несподівана й таємнича конференція Гітлєра з Шушніґом на Оберзальцберґу дня 12. ц. м. дала світовій пресі до цілої повені чуток, толків та здогадів. Над Віднем — столицею солодкого вальса, цитаделею непохитних ц. к. радників, закружляли хмарами ґазетні качки. Були між ними лише два протилежно відмінні ґатунки:
1) Гітлєр капітулював перед Шушніґом;
2) Шушніґ капітулював перед Гітлєром.
У перших днях після цеї важливої, мабуть, також історичної зустрічі двох великих австрійців переважав перший комплекс здогадів. Та ось показується, що оба комплекси зродилися у буйній уяві або тенденційному наставленні дотичних журналістів. Остання реконструкція уряду у Австрії виказує недвозначно, що на Оберзальцберґу ні Гітлєр ні Шушніґ не вивішували білого прапору. Кількагодинна і, як пишуть, оживлена розмова закінчилася компромісом. Його головною точкою стала реконструкція австрійського , уряду, при чому в склад нового кабінету увійшли три »підкреслено національні» — фактично помірковані націонал-соціалісти, а саме два як міністри і один як держ. секретар (віце міністр).
Кілька годин перед цею реконструкцією у Відні й Берліні проголошено спільний офіціяльний комунікат того змісту:
Канцлєр Гітлер і канцлер Шушніґ обговорили всі проблеми, що торкаються взаємин Німеччини з Австрією. Розмова мала на меті зліквідувати труднощі при реалізації умови з 11. липня 1936 р. Підчас розмови устійнено однозгідно, що Австрія й Німеччина постановляють держатися засад тої умови: вважати її вихідною точкою мирного розвитку взаємин між обома, державами. В тому дусі Австрія й Німеччина по розмовах дня 12. лютня вирішили негайно ввести в життя постанови, що запевнили б такі близькі й приязні звязки між обома державами, як це відповідає історії й загальним інтересам німецького народу.
Розмови на Оберзальцберґу були ведені в площині австрійсько-німецької угоди з 1936, угоди, якою Німеччина визнала незалежність і ненарушність Австрії як окремої суверенної держави. Проте, як бачимо, Шушніґ зробив чималий крок до німецької соборности. виразно й без обиняків стаючи на становищі «спільних інтересів мецького народу» в обох державах і з цього огляді погоджуючися на співпрацю з поміркованими австрійськими націонал-соціялістами. Річ зрозуміла, що до повної злуки Австрії з Німеччиною, до вимріяного німецькими патріотами обабіч австро-баварської границі «аншлюсу», ще доволі далекий шлях.
Ці самі пресові органи — здебільшого «не арійські» — які ще два дні тому ликували з приводу «капітуляції Гітлєра перед Шушнігом» нині з черги піддалися повній паніці, мовляв, »Гітлєр пожирає Австрію». Паніка не зовсім безосновна. Це потверджують м. ін. приїзджі з Відня, які оповідають, що відтіля цілими поїздами втікають жиди в напрямку на Румунію...
Але масова утеча таки заскора. Шушніґ буде до останнього держатися «Дольфусового завіщання», що незалежність Австрії треба всіми силами зберігти. На Оберзальйберґу він пішов Гітлєрові на уступку лише так .далеко, як далеко мусів піти: Значна більшість населення Австрії, виснаженого злиднями й пригнобленого незавидимим економічним положенням отверто домагається злуки з Німеччиною. Цей натиск знизу мусить мати й у Римі свою вагу, коли Мусоліні не рішився спротивлятися черговій австро-німецькій угоді, а навіть, як пишуть, сам її дорадив Шушніґові.
Угода на Оберзальцберґу є, як, кажемо, чималим кроком до «аншлюсу». Це не значить, що чергові кроки будуть, напевно зроблені. Воно залежатиме і від дальшої політики обох держав і від міжнародньої констеляції і, що найважніше, від політики австрійських націонал-соціялістів. Покликання трьох поміркованих нац.-соціялістів до австр. кабінету важить багато, та не треба його перецінювати. Нема сумніву, що вони будуть так сильно «обставлені» австрійськими «самостійниками» чи радше сепаратистами, в уряді й підлеглих органах, що вони не матимуть надзвичайної свободи рухів. Зрештою один з них — Ґлярзе-Горстенав — вже був після угоди з 11. VII. 1936 членом кабінету та при найближчій зміні курсу мусів уступити.
Правда, можливости »аншлюсу» тепер більші, як були колинебудь досі від 1918 р. Головний оборонець австрійської «незалежносте» Мусоліні не мігби собі тепер позволити на погрози дивізіями на Бреннері. Що ще важніше, це те, що після подій з 4 ц. м. у Берліні тепер «аншлюс» виглядавби радше на прилучення Німеччини до Австрії. Це виглядає на калямбур у роді анекдоти про малого грузина, який обожає Сталіна — Джугашвілія за те, що він «прилучив Росію до. Грузії». Але факт, що націонал-соціялізм, ідея й рух зроджені у південній Німеччині, під проводом родовитого австрійця Гітлєр так легко затріюмфував недавно над старопруським консерватизмом, своїм суперником у репрезентації великонімецької державницької місії — цей факт має величезне, символічне й історичне значіння. І.В. Націонал-соціалісти в новому австрійському уряді
Велика політична амнестія в Австрії
Відень, 17. II. По довготривалих нарадах створено вночі з вівтірка на середу новий австрійський .уряд у такому складі:
Др. Шушніґ — канцлер; Людвіґ Гульґерт — віцеканцлер; др. Гвідо Шмідт — міністр закорд. справ; др. Рудольф Ноймаєр — міністр фінансів; інж. Юлій Раб — міністр торгівлі; др. Йосиф Реш — міністр сусп. опіки; др. Артур Сейс Інґверт — міністр внутр. справ і безпеки; Петро Мандорфер — міністр рільництва;; др. Ганс Перитер — міністр освіти; др. Людвиґ Адамовіч — міністр справедливости; Гвідо Пернато, др. Гляйзе Горстеназ і Ганс Рот — міністри безпеки.
Державі підсекретарі: ген. Вільгельм Ценер — охорони держави; др. Мих. Скубль — справ безпеки і Адольф Вацек — справ робітничих і урядничих; пполк. Людніґ Степскі-Доліва — промислових справ.
Уся англійська преса коментує австрійські зміни як, скріплення націонал. - соціаліСТИЧНИХ впливів, що в майбутньому може довести до далеко йдучих політичних консеквенцій, якщо йде про зміну устрою в Австрії.
В новому австрійському уряді є два націонал.-соціялісти, а саме Сейс Інґверт і Ґляйде Ґорстенав, а пполк. Степсві-Доліва є уміркований націоналіст.
Держ. підсекретаря Скубля іменували водночас генеральним інспектором поліції і жандармерії.
Німецьке Інфор. Бюро повідомляє, що за найважнішу зміну в австрійському уряді слід вважати іменування на міністра внутр. справ Сейса Інґверта та доручення йому водночас справ безпеки, які досі були узалежнені безпосередньо від Шушніґа.
Др Сейс Інґверт є адвокатом у Відні.
По реконструкції відбулося негайно в ночі засідання нового уряДУ, на якому ухвалено широку ам­: нестію для політичних злочинів зроблених перед 15. лютня ц. р.
З цієї амнестії скористають м. ін. б. міністр Рінтелєн, теротист Войче, поліціянти, що робили службу підчас замаху на Дольфуса та інж. Тавс, арештований останніми днями по опечатанні домівки націонал-соціялістів. З амнестії скористають теж представники скрайної лівиці. Німецькі часописи висловлюють велике вдоволення з приводу останніх змін в австрійсьму уряді.
„Підемо до наступу, якого Словаччина ще не бачила“
Братіслава, 17. 2. В Ружомберку відбулося повітове засідання народньоі партії о. Глінки, який говорив про підготову до 20-ої річниці Пітсбурзького договору. Глінка між ін. сказав, що зпочатком червня ц. р. приїдуть з Америки делегації словацьких союзів, і вони привезуть зі собою оригінал і пітсбурзького договору. З цим ориґіналом договору піду до президента держави і запитаюся його, чи узнає він підпис президента Масарика за правдивий, який видніє на цьому договорі. Пітсбурзький договір є програмою, з якою підемо, цього року до наступу, що його Словаччина ще не бачила».
Політична хроніка
Мусоліні прийняв делеґацію фашистівської партії, яка відїхала кораблем до Японії.
Арабські партизани відкрутили залізничі шини на шляху до Єгипту. Подібний випадок був також дід Гайфою.
Бразильська влада сконфіскувала в січні ц. р. 23.149 примірників різних комуністичних газеї, що походили зі Швайцарії, Мексику, Еспанії, СССР, Франції та Зєдинених Держав.
Чеський премієр Годжа почав переговорювати з представниками різних партій в цілі зміни деяких міністеріяльних тек в уряді.
Рим заперечує офіційно вістки про те, наче б італійський уряд вислав на границю Боенеру 2 дивізії війська.  