◦ ◦ ◦ ◦

252-ома голосами проти 84 в американській палаті послів прийнято законопроект сенатора П. Гетща про усунення перепон, що їх мали в деяких державах негри щодо їхньої участи у виборах. Проти нового законопроекту виступають сильно південні держави Північної Америки.
Аргентинський уряд дозволив, щоб у великих пропамятних днях 28-го жовтня, 4-го та 11-го листопада італійці виставляли свої прапори у всіх місцевостях Аргентини.
З Танджеру повідомляють, що в британській західно-африканській колонії Сєрра Лєоне, був знову летунський сполох. Кілька літаків перелетіло там на великій висоті. Англійські літаки піднялися в повітря, щоб боронити британські прибережні бази.
В Англії — як повідомляє часопис "Дейлі Геральд" — сильно обмежено змогу подорожчати в неділю приватним особам. Тільки у визначених годинах дозволено приватним особам користуватися в неділю залізницею.
Під охотою спеціяльно зіставленої прибічної ґвардії англійський головнокомандуючий Індії ґенерал Вайвел відбув інспекційну подорож вздовж індійського східного кордону, де оглянув англійські оборонні споруди.
Апеляційний суд скасував через формальні недомагання рішення в справі процесу проти учасників бомбового атентату та амбасадора Фон Папена та завернув процес до першої інстанції. Незабаром відбудеться новий процес.
Куба навязала оце дипльоматичні взаємини з Совєтським Союзом. Подробиці про це устійнено виміною нот між амбасадором Куби у Вашингтоні та совєтським амбасадором у Вашингтоні Літвіновим.
Острів Фаяль, що належить до групи Азорів, зазнав в останніх днях різних менших потрясень землі, як про це повідомляє часопис "Діяріо Популяр". Населення дуже затривожене, бо воно пригадує собі великий землетрус 1936 року, який знищив велику частину острова. Коли 14 і 15 жовтня багато потрясень струснуло острів, населення вийшло на вулиці і поля. Пошкоджень від землетрусу не було ніяких.
Керівник північно-американської цивільної оборони, Лянґес завізвав як подає одна аґенція з Чікаґо, американських жінок, щоб вони "з більшою свідомістю ставились до війни", та на майбутнє брали участь у збиранні відпадків товщів, старого заліза ганчірок, відпадків гуми та порожніх консервних пушок.
Бій за Амброзиту на Мадагаскарі все ще триває, як подає державний секретар для колоній Ріятс. Запеклі бої ідуть на півдні міста та в найближчій околиці. Англійці з участю артилєрії та летунства повели масовий наступ на французькі позиції. Наступ відбито. Хоч англійці вживали танків, їх примушено завернути та віддати здобуті становища.
Мадридській поліції вдалося арештувати большевицького службовця з часів еспанської визвольної боротьби. Йому доказали багато вбивств еспанських націоналістів. Як провідник однієї червоної банди він примушував молодих еспанців, що були правих переконань боротися в рядах червоних, а коли вони противилися цьому, без суду стріляв їх. 