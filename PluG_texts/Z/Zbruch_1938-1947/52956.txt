Кожний на свойому місці

Куди не кинути оком, всюди бачиться, що вже сама природа має докладно розділені свої функції. Це буває і в кожного народу по цілому світі: адже ж кожний нарід має свої окремі функції — політичні, економічні, культурні. Ми бачили в історії давно, й бачимо сьогодні, що є народи, котрі володіють світом і підпорядковують собі інші, менші чи слабші народи. Бачимо, що є народи, яких господарство спирається на промислі, на торгівлі, інших на хліборобстві, тощо. Бачимо народи, що мають післанництво відігравати свою ролю головно в культурній ділянці. А все це разом у всежитті світа творить гармонійну цілість. Коли ж оцю гармонію функцій хтось хоче припинити, на інші рейки пустити, тоді приходить зудар потрясення, яке переживаємо й у цій війні. Бо демоплютократичні сили хотіли припинити природний розвиток Німеччини та Італії — і прийшло до зудару. Таке буває й з устроєм у державі. Де нема справедливого ладу, де бються з собою багатств і нужда, там рівновага суспільн. устрою захитана і привернути її можна тільки революційним шляхом.
Ще простіше: пригляньмося людині з фізичн. боку. Все, що внутрі, чи ззовні кожна комірка, кожний мязень має свій природний обовязок-функцію. Як хтось ходить догори ногами, говорить животом, їсть ногою, а не рукою — то називаємо його фокусником, кумедіянтом.
І це саме діється з орґанізмом кожного народу, кожної спільноти. Тільки тоді цей орґанізм діє природно і докладно, коли в усіх його ділянках щоденного істнування — кожному членові даної спільноти призначена функція, котра відповідає його характерові, його моральним здатностям і природі. Або ще інакше: кожний на свому місці. Економіст займається економією, лікар лікує, маляр малює, словом — кожний знає своє ремесло... Інакше, гальмується життя спільноти.
Та бувають і виїмки. Бувають люди, що називаємо їх ґеніями, бо вони своєю ґеніяльністю охоплюють аж декілька ділянок, вони творять нові концепції, переводять з життя, великі, ними кинені, гасла, люди розмаху, люди творчі, люди чину. Та ґенії родяться, їх створити, чи виплекати ніхто не всилі.
Саме завдяки таким ґеніям-творцям стає великий і їхній народ. І навпаки, — народ, що довіряє свою долю людям мірноти — кінчить самогубством, що найкраще потверджує хоча би сучасна війна. Ґенії у проводі знаються також на людях. Вони розуміють, що це таке селекція, добір в орґанізмі спільноти. Що тільки тоді цей орґанізм точно працює, коли кожна людина, одиниця, — як колісце в машині — на свому місці. Вони добирають їх, вміють підшукати цих людей і ставлять їх там, де треба. Тоді все йде справно, все функціонує, тоді і з малого творяться великі діла, бо є кому і з ким їх творити.
М. О. 