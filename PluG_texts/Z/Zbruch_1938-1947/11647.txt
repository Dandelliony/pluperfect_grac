— Відгомін белзецького вбивства. — Нова радіостанція на Литві. — Прогулька чеських учителів у СССР. — Сотки тон овочів гниє. —  Туристичний рух у Бельґії завмер.

— Відгомін белзецького вбивства. Засуджені на кару смерти за участь у вбивстві в Белзці Ілярій Кук і Володимир Качор, після відкинення касації, звернулися з просьбою до президента держави, щоб їх помилував. Канцелярія окружного карного суду в Золочеві вислала всі акти в тій справі до міністерства справедливости для предложения їх президентові держави.
— Нова радіостанція на Литві. Литовська делєґація кінчить переговори в Льондоні з відомою радіотехнічною фірмою „Марконі" у справі будови нової висильної радіостанції на Литві. Нова радіостанція надаватиме теж авдиції для литовців в Америці та матиме телєвізійну стацію.
— Прогулька чеських учителів у СССР. До Лєнінґраду приїхала на днях прогулька з 25-ти учителів з Чехословаччини. Метою прогульковців познайомитися зі станом совітського шкільництва.
— Сотки тон овочів гниє. „Вєчерная Москва" гостро виступає проти господарки в московських елєваторах, призначених до маґазинування овочів. Усі ці елєватори нездатні до вжитку. Хоч до Москви щоденно тепер привозять понад 13 тон овочів, їх нема на ринку, бо вони лежать на залізничній стації, або гниють в елєваторах.
— Туристичний рух у Бельґії завмер. Ще ніколи Бельгія не мала по війні такого препоганого туристичного сезону, як цього року. Велитенські гостинниці в Остенді, Спа і т. д. світять пустками. Звичайно до Бельґії приїздили масово туристи з Анґлії і Голяндії, але цього року виїхали до Франції користуючи з низького курсу франка. Таксамо француські туристи, які раніше відвідували Остенду, залишилися у Франції. Одначе найбільше крови напсували самі бельґійські туристи, які виїхали на відпочинок до Франції, користуючи там з низького курсу франка. 