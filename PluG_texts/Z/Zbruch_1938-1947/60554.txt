◦ ◦ ◦ ◦ ◦

На середньому відтинку фронту. В північну годину німецького Свят-Вечора атакували большевики на середущому відтинку східного фронту багато разів лівий фланг одної німецької дивізії. Ці атаки заломилися перед опором німецьких військ, які, не зважаючи на відбуті труди під час оборонних боїв, перейшли в протиатаку і відкинули ворога. Одна атака большевиків, проведена в іншому місці тієї самої дивізії в дополудневих годинах, заломилася під діянням артилєрійського огню та іншої тяжкої зброї так, що наша піхота не потребувала вже більше йти в наступ. Такі атаки большевиків відбуваються раз-у-раз, але завжди тільки з втратами для ворога. Ворог виявляє тут повну розгубленість.
Імператор нагородив 10 японських генералів і чотирьох адміралів високими відзнаками за визначні подвиги.
За англійськими повідомленнями, англійська поліція провела в Індії дальші арештування індійських провідників. Між заарештованими провідниками, яких число є тепер 320 чоловік, є також міністр фінансів британсько-індійської провінції Бенгалі.
Президент національного китайського уряду Вангтшінгвей з нагоди зайняття Гонгконгу передав побажання верховно-командуючим японської армії в Китаю. Крім цього заповів Вантшінгвей масові зібрання у великих містах Китаю. На цих зібраннях мається обговорити вивчення здобуття Гонгконгу, бо воно привело народи Східної Азії до звільнення від плутократичного панування.
В японській вищій палаті прем'єр-міністр Тойо, як міністр війни, зайняв становище до злочинів військ СДА на Філіппінському острові Мінданао. Йде тут про смерть 40-их японських цивільних людей, яких замучили на Мінданао вояки Рузвельта. За замордування цих японців і за інше брутальне поступування Мінданао, японські війська, як заявив прем'єр-міністр Тойо, відміряли свою справедливу відплату. Японці, супроти негідних людського достоїнства злочинів, які поповнили вояки СДА, пощадили всіх цивільних ворожих націй, які знаходилися в районі японського володіння. Кругло 18 тисяч японських громадян, яких заарештували американці перед вибухом війни на Мінданао, змогли врятувати з тюрм японські війська.
Японці наладнали на Борнео 20 джерел, де за дуже короткий час направлено всі пошкоджені споруди — так заявив прем'єр-міністр Тойо перед японським парламентом в одному звідомленні про воєнне положення. Наладнання цих 20-ти джерел, які зараз заспокоюють нафтові потреби японців, за обчисленнями має дати кругло 500 тисяч тон. Англійці, як заявив далі Тойо, вже три місяці перед початком війни розпочали руйнувати нафтові споруди. 9-го листопада підпалили вони багато джерел пального. Назагал знищили американці кругло 160 копальняних веж.
Аргентинські дрібні торговці задумують на майбутній конференції в Ріо де Жанейро запротестувати проти чорних списків Рузвельта. Між іншим мається звернути увагу на тяжкі пошкодження наслідком господарського терору Рузвельта. 