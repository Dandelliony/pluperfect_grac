Телєґрами.

В Ґалаці виключили 60 жидів з адвокатської палати.
ЧЕРНІВЦІ. ПАТ. Адвокатська палата в Талаці виключила 68 жидів. 30-ох зпоміж них зголосило відклик до дисциплінарної комісії, одначе комісія відкинула скаргу.
Ще один член югословянського уряду.
БІЛГОРОД. ПАТ. Реґент Павло заіменував міністром без теки радикала Чверкліча, що до 21. грудня мав теку пошт в уряді Стоядіновича.
Влада міжнародньої концесії в Шангаю помагає китайській армії?
ТОКІО. ПАТ. Нанкінський (японофільський) уряд оголосив комунікат, в якім гостро виступав проти влади міжнародньої концесії в Шангаю та проти бритійських і французьких кораблів на Янтсекіяні, які підтримують уряд Чанкайшека, уживаючи ріки Янтсе як оперативної бази.
Шукали малолітніх контрреволюціонерів.
МОСКВА. ПАТ. В Кузнєцку-Лєнінську (новосибірської округи) відбувається процес проти шефа тамошнього НКВД урядовців та прокуратора, яких обвинувачують, що вони вели процеси проти шкільної молоді у віці 9—12 літ за... контрреволюцію.
В цьому неімовірному й фантастичному злочині обвинувачували 160 дітей. Одного 10-літнього учня обвинувачували в тому, що він стояв на чолі революційної організації.
Тепер організатори жахливих процесів опинилися самі на лаві підсудних і їм усім грозить кара смерти.
Чеські служниці замість німецьких.
ГАҐЕН. ПАТ. Замість відкликаних німецьким урядом із Голяндії 20 тисяч німецьких домашніх помічниць, голяндський уряд у порозумінні з праським дав дозвіл на приїзд відповідного континґенту чеських помічниць до Голяндії. Це будуть здебільша дочки чеських урядовців із тих околиць, які тепер належать до Німеччини.
В Палестині бомби. В Китаю зрубані голови.
Із Шангаю повідомляють, що в західній дільниці міста, яка находиться під японською управою, знайдено три зрубані голови китайців. Влада веде розшуки за вбивниками.
В арабській дільниці Гайфи кинули рано три бомби. Від вибухів згинуло 21 осіб та 44 було ранених. 