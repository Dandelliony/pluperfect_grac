◦ ◦ ◦ ◦ ◦ ◦ ◦

П'ятиденний семінар профактиву відбувся в м. Жовкві. На семінарі було 28 голів і секретарів профорганізацій підприємств і установ міста. Вони прослухали кілька лекцій про роль профспілок у соціалістичному будівництві і їх практичну роботу.
Літній кінотеатр на 500 місць збудовано в парку культури м. Радехова. Тут вже демонструються радянські звукові кінофільми, які користуються великим успіхом. Сеанси проходять при переповненому глядачами залу.
Верстат-бормашину сконструював робітник лісопильного заводу (м. Броди) тов. Вільдер. Застосування цього винаходу на виробництві дає 395 карбованців економії щодня. Зараз він працює над конструкцією нового токарного верстату для обробки дерева.
Львівську картинну галерею щодня відвідують сотні людей. Колективно оглянули її 95 екскурсій школярів, робітників і червоноармійців. За перші дні травня тут побувало понад 8.000 чоловік.
Модельне взуття почала виробляти нещодавно організована у Львові взуттєва фабрика. Фабрика виконує виробниче завдання на 115 процентів.
46 ощадних кас відкрито в області. Трудящі внесли до них на збереження понад 2 міліони карбованців.
Дитячі ясла відкриває міська Рада м. Перемишляни. Для них тут ремонтують великий будинок, навколо якого є хороший сад.
Звукова кінокартина "Всесоюзна сільськогосподарська виставка в Москві" демонструвалась в с. Шнерева, Бродського району. На сеансі були присутні всі селяни.
Конкурс на оформлення нового театру. Як відомо, Раднарком УРСР передав приміщення кіно "Атлантик" для державного драматичного театру ім. Лесі Українки. Тепер тут йде перебудова всього приміщення. Щоб архітектурно і художно оформити новий театр, оголошено конкурс.
Завдання конкурсу — розв'язати відповідно соціалістичній епосі внутрішнє оформлення. Найголовніші об'єкти, над якими повинна попрацювати творча думка архітектора, з'являються вестибюль, фойє і зал. Тут повинна бути в архітектурно-скульптурному оформленні розв'язана тема розвитку українського формою і соціалістичного змістом мистецтва. П'яти авторам найкращих проектів будуть видані премії від 1000 до 3500 карбованців. Строк складання проектів — 17 червня 1940 року. 