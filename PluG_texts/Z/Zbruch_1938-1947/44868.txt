◦ ◦ ◦ ◦ ◦ ◦ ◦

З початком грудня після кислих днів осені випали перші приморозки, предвісник зими. Ще не вкрилась груда снігом та ранками забілів іней, виблискуючись до сонця. Погідно а то й радісно. Люди радіють, що веліли засобитись бульбою на зиму, що минув місяць, в якому обійшлось без топлення в печах, а притому живуть надіями, що цей рік на морози буде ласкавіший, бо так ворожать знавці. Врешті побачимо, що скаже св. Микола, чи "потрясе бородою", як голосить народня пословиця, та чи на Воведення "мороз вікна замурує".
Чергове засідання Наукової Ради при УЦК у Кракові відбудеться в середу 3. грудня в 18. год., в домівці Українського Видавництва, Райхсштрассе 34. — Ред. Лев Лепкий виголосить реферат п. н.: "Стратеґічний терен підчас польсько-української війни 1918/19 р.".
Провід секції українських інвалідів при У.Д.К. в Холмі повідомляє всіх українців інвалідів, що 7. грудня ц. р. в год. 10. відбудуться перші орґанізаційні сходини всіх українських воєнних інвалідів з люблинської области (дистрікту). На ці сходини слід зі собою привезти всі інвалідські документи. Провід секції інвалідів старається здобути допомоги для воєнних інвалідів. Тому просимо прибути на сходини, щоб спільно обиговорити ці справи і приняти потрібні постанови. Одночасно повідомляємо, що в перших днях грудня урядуватиме військово-лікарська комісія. Тому слід, щоб усі інваліди зареєструвалися в Українському Допомоговому Комітеті в Холмі, Секція Українських Інвалідів, вул. Коперніка 19, в годинах урядових від год. 10. 