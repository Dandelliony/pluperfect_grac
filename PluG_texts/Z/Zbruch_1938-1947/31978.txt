Львівська Державна Консерваторія. — Зобов'язання студентів

Львівська Державна Консерваторія
Протягом останнього місяця проведено реорганізацію всіх музичних шкіл міста Львова за учбовими програмами музичних навчальних закладів Радянського Союзу. 15 січня 1940 року почалось навчання у Львівській Державній Консерваторії. Консерваторія стане вогнищем музичної культури в нашій області.
Крім консерваторії у Львові організовано середню музичну школу і чотири музичні семирічки, в яких навчається коло 1.000 учнів. Для виховання талановитої молоді в школах підібрано найкращі педагогічні сили та створено всі умови до нормальної роботи.
Уряд шляхетської Польщі часто робив спроби реорганізувати систему музичного навчання. В зв'язку з цим було створено різні комісії і підкомісії, які засідали у Варшаві, Кракові і Львові та завжди "розглядали" питання про реорганізацію. Але ці спроби не дали ніяких наслідків.
На землях колишньої Західної України існували маленькі приватні школи і "інститути", які ніколи не дали і не могли дати молоді вищої музичної освіти. Для учнів було визначено високу оплату за навчання і в цих школах могли навчатися лише сини польських поміщиків і буржуазії. Одночасної власники "інститутів" наживались на музичній освіті, використовуючи працю найкращих педагогів за мізерну заробітну платню. При такій системі трудяща молодь не мала доступу до музичних шкіл, а багато здібних музикантів-педагогів тинялось без роботи.
Зараз після реорганізації шкіл за програмами радянських музичних шкіл створені всі умови для того, щоб трудяща молодь Західних областей України могла розвивати свої таланти та жила повним творчої радості життям.
Консерваторія має прекрасний будинок, в якому є великий концертовий зал, достатня кількість аудиторій та бібліотека, яку зараз поповнюються новою радянською музичною літературою.
Л. Брескін — заступник директора Львівської Державної Консерваторії Зобов'язання студентів
Студенти новоорганізованого Львівського Державного Інституту радянської торгівлі з великою радістю зустріли початок навчання в нашому Інституті за програмою радянської вищої школи. Раніше в цьому закладі, що іменувався Академією закордонної торгівлі, навчались тільки сини капіталістів і поміщиків. Сини робітників і селян не мали доступу до науки. Тепер в Інституті радянської торгівлі вчаться трудящі, рівноправні громадяни соціалістичної батьківщини. Здійнюючи велике сталінське право на освіту, вони прикладають усіх зусиль, щоб виправдати почесне звання радянського студента і стати справжніми фахівцями радянської торгівлі.
Оточені більшовицьким піклуванням, студенти з гордістю заявляють:
— Будемо вчитися лише на "відмінно" і "добре". Докладемо всіх зусиль, щоб з найкращими успіхами закінчити навчання, і віддано працювати на благо радянської вітчизни.
Щудрак Петро Тимофієвич — голова студентського комітету. 