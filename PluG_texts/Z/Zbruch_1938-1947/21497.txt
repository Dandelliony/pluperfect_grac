◦ ◦ ◦ ◦ ◦ ◦ ◦ ◦ ◦ ◦

На випадок війни Швейцарія не дозволить Лізі Націй залишитися на її території.
У пресі появилася вістка, що швейцарський уряд повідомив Ліґу Націй та Міжнародне Бюро праці, що на випадок війни вони мусять до 24-ох годин покинути швейцарську територію. Приявність тих установ у Женеві могла б уважатися за нарушення нейтральности.
Ґен. секретар Ліґи Націй шукає за новим приміщенням для обох женевських установ; вони перенеслись би на випадок війни мабуть до якогось французького провінціонального міста; Анґлія заявила, що готова їх приняти на свою територію.
Канада будує дві нові летунські фабрики.
МОНТРЕАЛЬ. ПАТ. Летунські фабрики "Канадійське летунське товариство" купило великі терени і в найближчому часі приступають до будови нових двох фабрик літаків. Одну збудують під Монтреалем, другу в Мальтон. Онт. Фабрики будуть виконувати замовлення анґлійського уряду.
Вислід сербсько-хорватських розмов окутаний тайною.
БІЛГОРОД, ПАТ. Прем. Цветковіч виїхав зі Загребу до Білгороду в понеділок в год. 23.15.
Вислід його розмов з д-ром Мачеком окутаний тайною; Цветковіч зложив звіт у цій справі реґентові Павлові.
Перелети понад Берліном заборонені.
БЕРЛІН. Німецьке Інформаційне Бюро повідомляє: На час від 19. квітня до год. 20. 20. всякі перелети над Берліном заборонені. Пасажирські літаки можуть прилітати на летовище Берлін-Темпельгоф лиш від півдня. Заборону перелетів запевнять зброєю.
Поголоски про ліквідацію італійських шкіл у Тунісі.
ТУНІС. ПАТ. Італійський консуль заперечив поголоски про замкнення італійських шкіл уже з днем 21. квітня, підскреслючи, що у школах будуть нормально вчити до кінця червня.
Два смертні присуди за вбивство анґлійського консуля.
БАГДАД. ПАТ. Воєнний суд засудив на кару смерти двох молодих арабів за участь у вбивстві бритійського консуля М. Масона. Тому, що оба засуджені на кару смерти не мають ще по 18 років, замінили їм кару смерти по 15 років важких робіт. Одночасно суд засудив третього підсудного на 10 років вязниці, четвертого шофера на 8 років вязниці. 