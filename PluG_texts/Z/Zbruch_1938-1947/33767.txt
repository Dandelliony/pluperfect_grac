Постанова про незаконне затримання підвід селян. — Про полювання в західних областях України.

Постанова Львівського обласного виконавчого комітету 9 березня 1940 р.
Про незаконне затримання підвід селян, які приїхали до міста Львова на ринки.
Обласний виконавчий комітет постановляє:
1. За незаконне затримання підвід селян, що приїхали на ринки до міста Львова для продажу сільгосппродуктів помічнику начальника 3 відділку Робітничо-Селянської міліції м. Львова тов. Сорокіну Л. В. оголосити догану.
2. Зобов'язати Львівську міську Раду, райради, начальника обласного управління РС Міліції тов. Вєровку і начальників райвідділів РС Міліції м. Львова надавати всебічну допомогу селянам, які приїжджають на львівські ринки для продажу сільгосппродуктів.
Голова Львівського Обласного Виконавчого Комітету М. Козирев
Секретар Обласного Виконавчого Комітету Дриль. Про полювання в західних областях України
До цього часу в полюванні західних областях України не наведено належного порядку. Незважаючи на заборону полювати на всі види звіря і птиці, хто тільки хоче, займається хижацьким знищенням куропаток, зайців та кіз.
У встановлений термін полювати має право тільки той, хто одержав мисливський квиток. Проте полювання досі провадять капканами, петлями, силками і іншими засобами.
Мисливський сезон вже закінчився, а на базарах можна часто зустріти свіжовбитого зайця та інш. Це свідчить про те, що організації, на які покладено догляд за правилами полювання, не звертають уваги на поширене браконьєрство.
Тріфонов військтехнік І-го рангу. 