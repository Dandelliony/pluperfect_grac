◦ ◦ ◦ ◦

В Південній Італії   Завзята опозиція італійських проти англо-американських частин у південній Італії, постійно росте — подають у своїх звідомленнях утікачі з півдня країни. Багато громад дослівно без води. Ґоджія не забезпечена харчами і майже зовсім покинута. Для тих, що лишилися в місті, окупаційна влада дозволила видавати денно один літр води. За останніми повідомленнями з цих обширів багато є випадків холери і тифу.   Виміна японських і американських громадян продовжується   Агенція Домей повідомила, що японський вимінний корабель "Тея Мару" дня 14-го листопада повинен прибути до Йокагами, де відбудеться друга виміна громадян Японії й З'єдинених Держав Америки. На тому кораблі знаходився 1.517 японських громадян із американських країн. Серед них знаходиться також японський посол в Чіле, Ямаоата.   Подяка Німеччини еспанському урядові   Німецький амбасадор д-р Дікгоф вивідав еспанського міністра закордонних справ, Хордану, щоб висловити йому подяку німецького уряду за гладке переведення виміни німецько-англійських ранених вояків, що відбулася заходами еспанських властей в Барселоні.   Японська фльота готова в кожній хвилині почати боротьбу   Колишній амбасадор З'єдинених Держав у Токіо Джозеф Грю заявив у промові на святі фльоти, що японська фльота все ще дуже могуча. Вона може в кожній хвилині розпочати боротьбу. Відворот японців з Алеутського острова Кіска і з деяких островів у південно-західному куті Тихого Океану був наслідком стратегічного пляну, і не значить зовсім, що мораль японців заломилася.   Діяльність німецьких літаків на Егейському морі   Дня 26 жовтня німецькі бойові й стрімкоспадні літаки бомбардували знову аліянтські бази в східній частині Егейського моря. Нищильно поцілено кілька малих воєнних кораблів та деякі прибережні судна.   Совєти критикують Туреччину   Совєтський часопис "Війна й Робітнича Кляса" в свойому останньому письмі критикує Туреччину. Ця держава — сказано там колись замикала Німеччині шлях до близького сходу, сьогодні ж вона цілком звичайно охороняє німецький Балкан. Хоч турецька закордонна політика, це виключно справа самої Туреччини, але не треба дивуватися з приводу того, що в Москві з найбільшою увагою слідкують за тією політикою, маючи на увазі приязні взаємини, що від 25 років існували між обидвома країнами.   Впродовж двох днів знищено 391 танк   Між 23 і 30 жовтня, большевики втратили в боях, переважно на середущому і південному відтинках східного фронту 391 танк.   Альбанія зриває з Італією   Про дотеперішні висліди нарад альбанських національних народних зборів, що відбуваються від 16 жовтня, уряд видав повідомлення, в якому підкреслено однодушну постанову національних зборів, щоб зосереджуючи всі сили, працювати у незалежній Альбанії. Одноголосним рішенням уневажнено об'єднання альбанської корони з італійським королівством в особі Віктора Емануїла і його наслідників.   Натиск Москви на Черчіля   Відозва комуністичної партії Англії   Виконавчий комітет комуністичної партії у Великій Британії оповістив на сторінках часопису "Дейлі Веркер" маніфест під заголовком "прискорюйте боротьбу для кінцевої перемоги". Було б божевіллям думати, сказано в маніфесті, що аліянти мають уже перемогу, так мовити б, у кишені. Тільки другий фронт, поведений рівночасно зі сильною совєтською офензивою, міг би довести до такої перемоги. Комуністична партія перестерігає британський уряд і говорить йому, що він тратить довір'я дальших шарів британської публичної опінії, бо він прогавлює велику нагоду, яка йому оце трапляється. Годі вже приглядатися бездільно ситуації, — бо хто перешкоджає успішному веденні війни, той мусить зникнути з уряду. Гріг, Андерзон, Емері, Саймон і Галіфакс мусять відійти, а на їх місця мусять прийти "справжні антифашисти з-поміж рядів партії лейбуристів". Партія лейбуристів мусить змагати до негайного створення другого фронту.   Сильні дії авіяції японської фльоти   З однієї японської бази в південній частині Тихого океану повідомляють, що одиниці авіяції японської фльоти вилетіли 21-го жовтня вранці проти одного з'єднання, складеного з 42-х бомбардувальників і ловецьких літаків, які намагалися заатакувати японські становища на східному шпилі Вуґенвіль. День після цього, з'єднання японської фльоти при співдіянні наземних з'єднань, зупинили знову на тому самому місці атаку аліянтських літаків, заставили їх до бою і прогнали їх. З усіх 126 важких середньо-важких аліянтських бомбардувальників, що того дня брали участь в акціях, японська наземна оборона збила 3 середньо-важкі машини. Підчас обох атак по японському боці не було ніякої шкоди.   Важка комунікаційна катастрофа трапилася недавно на шляху із Солуня, тобто Сальоніків до Нігріти у Греції. Підчас їзди перевернувся автобус. Дев'ять осіб згинуло, 24 ранені.   Сталін прийняв англійського міністра закордонних справ Ідена. У розмовах приймали участь Молотов, та англійський амбасадор у Москві Клерк Кер.   У провінції Естремадура вода викинула на беріг колеса та інші частини північноамериканського літака-бомбардувальника. Що сталося з залогою літака, не відомо.   Румунська служба праці вислала двома транспортами нову групу кандидатів на провідників на п'ятимісячний вишкіл до Німеччини.   Британська інформаційна служба подає, що всі англійці, які народилися 1893 року, мусять дня 6 листопада зголоситися в місцевої цивільної влади.   Італійська міністеріяльна рада прийняла закон, який касує дійсні досі закони про листу королівської платні та про досмертні ренти для членів династії Савоїв.   Розглядаючи харчеву ситуацію Італії, часопис "Стампа", що виходить в Торіно, стверджує, що збір хлібного збіжжя був дуже добрий, збір кукурудзи середній, а рижу знаменитий.   Болгарські регенти прийняли на урочистій авдієнції в приявності міністра закордонних справ Шішманова, нового еспанського посла в Софії, Рамона Марія де Пухадаі Гастона, який передав їм свої вірчі грамоти.   В місяцях червні, липні й серпні, як подала бритійська інформаційна служба із Бомбею — від холери згинуло більш як 30.000 людей в області Малабай та в провінції Мадрас.   В столиці Болгарії в Софії, відбулося відкриття нарад німецько-болгарської господарської комісії.   У Фінляндії відбулася після зимової війни з большевиками, що закінчилася в 1940 р., збірка золотих речей на оборону держави. Тепер оголосили вислід збірки. Зібрано 315 тисяч перстенів, 2.500 годинників, 1.100 браслет, 8.100 ланцюжків, 1.500 брошок та коло 5.900 інших золотих предметів.   Із Мехіка повідомляють про велику катастрофу. Підчас одного церковного свята завалилися мури одного старого манастиря в місцевості Іцмаль біля Меріди. Згинуло коло 100 осіб, та яких 200 осіб було ранених.   Щедрий дарунок японського уряду. Японський уряд передав через своє посольство 20.000 мішків рижу новому філіппінському урядові з приводу створення філіппінської республіки в день 14 жовтня. Філіппінський уряд одержав ще й інші дарунки, а саме три тони хініни й міліон квадратних стіп бавовняної тканини.   Рідна земля 