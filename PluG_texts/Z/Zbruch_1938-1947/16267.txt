Замах на ректора одного з румунських університетів.

На ректора університету в Клюж (Семигород) Степана Ґоанґу напало двох його колишніх студентів та поранили його смертельно, опісля вбили поліціянта, який їх здоганяв. Ґоанґа у вівторок рано помер.
Мотиви замаху невідомі. Ґоанга був держ.підсекретарем освіти в уряді Татареску і тоді видав низку розпорядків, що обмежили політичну діяльність професорів та студентських орґанізацій. Підозрівають, що замаховці були членами "залізної ґвардії".
Бельґія та Голяндія спільно бороняться перед впливами великих держав.
Хоч офіційні комуністи представили візиту бельґійського короля в Голяндії як виключно куртуазну, у Брюсселі міркують, що вона започаткувала ближчу дипльоматичну співпрацю, яка змагає до оборони обох держав перед впливами великодержав.
Можливо, то Бельґія буде намагатися розтягнути цю співпрацю також на Люксембурґ та Швайцарію.
Француський уряд старається не допустити до страйку у комунікації.
У звязку зі заповідженим на середу (на завтра) вибухом ґенерального страйку ситуація у Франції напружена. Уряд докладає найбільших зусиль у тому напрямі, щоб не допустити до страйку в комунікації. Робітникам париської підземної залізниці, які застрайкувалиб, загрожує втрата праці. Міністр комунікації заповів мілітаризацію залізниць. Взагалі увага француської опінії сконцентрована на справі залізниці. Навіть колиб страйк у середу охопив усі ділянки життя поза залізницями, то це означалоб невдачу страйкарів. 