Декларація норвежського уряду

ОСЛО, 8. (ТАРС). Норвежське телеграфне агентство повідомляє, що норвежський уряд опублікував, за угодою з комісією в закордонних справах, декларацію, яка містить рішучий протест проти порушення Англією і Францією міжнародного права, суверенітету і нейтралітету Норвегії.
В декларації відмічається, що сьогодні вранці англійський і французький уряди прийняли рішення про встановлення мін в трьох районах норвежських територіальних вод з метою припинити вільне судноплавство в середині цих вод, а також рішення про посилку англійських воєнних кораблів для патрулювання цих районів.
В декларації говориться, що Норвегія з самого початку нинішньої війни в Європі найсуворіше додержує всіх встановлених принципів нейтралітету. Коли норвежський уряд дозволив суднам воюючих країн робити рейси в межах норвежських територіальних вод, то він діяв у цьому разі в повній відповідності з цими загальновідомими принципами нейтралітету. В зв'язку з тим, що англійський і французький уряди тепер вжили заходів, які мають своєю метою припинити судноплавство в межах норвежських територіальних вод, норвежський уряд вважає себе зобов'язаним нагадати про угоду, підписану англійським урядом 11 березня цього року. Англійський уряд погодився з тим, що норвежські товари, включаючи навіть товари, які розглядаються, як контрабандні, можуть продаватись і експортуватись з Норвегії в Німеччину. Норвежський уряд не зробив нічого такого, що давало б йому підставу чекати, що англійський і французський уряди можуть втрутитись силою і намагатись припинити рух суден у межах норвежських територіальних вод. Норвежський уряд ні в якому разі не може згодитись з тим, щоб воюючі країни розставляли міни в норвежських територіальних водах. Норвежський уряд вимагає, щоб Англія і Франція негайно зняли всі розставлені міни і відкликали всі свої воєнні кораблі з норвежських територіальних вод. В декларації вказується, що норвежський уряд зберігає за собою право вжити відповідних заходів, яких він визнає потрібними, для захисту нейтралітету Норвегії. 