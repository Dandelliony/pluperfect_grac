Довіря для уряду Далядіє.

При кінці вчорашнього засідання француської палати послів уряд поставив питання довіря при голосуванні над буджетом. Палата послів висловила довіря 366-ма голосами проти 265-ох. Проти уряду голосувало 73-ох комуністів, 155-ох соціялістів, 20-ох членів соціялістично-республ. унії, 12-ох членів лівиці, по 2-ох чи 3-ох сусп. радикалів та диких.
Француська палата послів заапробувала фінансову політику уряду.
Француський парлямент затвердив фінансові декрети уряду 291 голосами проти 184: 34 посли стрималися від голосування. За урядом голосував центр та республиканська федерація.
Другою статтею ухваленого закону парлямент заапробував фінансові декрети міністра Рено — і тим самим зліквідував найдразливіші для уряду питання.
Ґенеральна конфедерація праці тратить впливи.
Невдатний генеральний страйк поважно захитав донедавна ще такою впливовою "ґенеральною конфедерацією праці". Робітники перестають платити вкладки та масово виступають з "Конфедерації", домагаючися, щоб з неї усунути політичні впливи Москви.
Заява нового румунського міністра закордонних справ.
Вістку про іменування редактора Ґафенка міністром закордонних справ потверджено офіційно.
Передаючи урядування свому наслідникові, б. мін. Комнен виголосив промову. У відповіди мін. Гафенко заявив, що Румунія буде вести мирну політику міжнародньої співпраці, згідно з королівськими директивами. 