◦ ◦ ◦ ◦ ◦ ◦ ◦

У Менчестері внаслідок атак німецьких літаків згоріли запаси волоконних товарів, вартости багатьох міліонів фунтів стерлінґів.
Уряд Сіяму відбув своє надзвичайне засідання, щоб нарадитися щодо умовин припинення воєнних дій.
Арґентинський міністр закорд. справ Рока уступив з уваги на внутрішньополітичні різниці.
Ніппонський міністр фльоти, адмірал Кошіро Ойкава, заявив, що "ніппонська фльота ставитиме чоло в кожних умовинах. Вона нічого не занедбає, щоби бути приготованою на найгірше". Це відповідь Америці.
Шведи у Фінляндії домагаються раз на все усунути шведсько-фінські непорозуміння на терені Фінляндії. Вони домагаються ревізії закону про університет, про вибори й права шведської мови.
Папа дав шлюб своїй сестріниці з ґрафом Ріттардієм в одній із каплиць Ватиканського собору.
Рада міністрів СССР ухвалила створити Академію наук для совітської республики Грузії.
С.О.С. Американська радіостація Мекей перейняла сиґнали С.О.С. одного корабля, що мав бути 1.000 миль від Каліфорнії. Його обстрілював невідомий корабель. Вислано рятунковий корабель.
На закінчення 600-літнього ювилею незалежности Портуґалії тамошні католики зорґанізували прощу до відомої іспанської відпустової місцевости Пречистої Діви Марії у Гвадалюпі. Метою цієї прощі є спільна подяка портуґальців та еспанців за перемогу, що її перед 600 роками вибороли війська обох країн.
За прикладом Німеччини в продукції штучної вовни й шовку пішли вже Норвеґія, Фінляндія, Голяндія та Еспанія. Тепер задумує її розбудувати й Франція. У звязку з тим уже розпочала відповідні перебудови давніших фабрик та будову нових.
На границі югославянського міста Зомбор запався терен. Причиною цього стала ґрунтова вода. Завалилося 15 домів.
Ніппон готовий на все. ТОКІО, 28. І. — Адмірал Суістуґу виголосив радіопромову до ніппонців в Америці. Він підкреслив, що Ніппон не бажає війни, одначе він на все готовий, якщо Злучені Держави продовжуватимуть свої погрози. Уряд князя Коноє скріпив становище Hіппону внутрі та назовні. Ніппонська збройна сила стоїть рішуче за своїм урядом.
Чілійсько-арґентинська митна унія. САНТІЯГО ДЕ ЧІЛЄ, 29. І. — Міністр закордонних справ Чілє подав до відома, що Арґентина предложила проєкт митної унії між Чілє й Арґентиною. Він висловив подяку за цей вияв приязни, та заявив, що дасть відповідь після порозуміння з президентом республики.
Померло 2 кардиналів і 60 архиєпископів. ЧИТА ДЕЛЬ BATIKAHO, 29. І. — Представник Ватиканського секретаріяту Монс. Монтіні вручив Папі перший примірник папського калєндаря на 1941 р. На основі даних цього калєндаря, кардинальська колєґія на початку цього року мала 55 членів, на двох менше, як минулого року. Минулого року померли кардинали Вердіє з Парижа, і Тома-і-Ґома з Толєда. В 1940 р. померло 60 архиєпископів. На їхнє місце іменували біля 40 нових. Загальне число єпископств і адміністрацій — 17.730. Крім того є 783 єпископів, що не адмініструють дієцезіями. 