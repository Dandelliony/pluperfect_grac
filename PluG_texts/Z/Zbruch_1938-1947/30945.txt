◦ ◦ ◦ ◦ ◦ ◦ ◦

Оперативне зведення штабу Ленінградського Військового Округу
Протягом 24 грудня на фронті нічого істотного не відбулося, якщо не рахувати серйозних розвідувальних сутичок на Карельському перешийку в наслідок яких фінські війська залишили на полі бою 971 чоловік убитих, при цьому нами захоплено 35 полонених, в тому число 4 офіцери.
Зведення Верховного Командування німецької армії
БЕРЛІН, 25. (ТАРС). Агентство Трансоціан передає слідуюче зведення Верховного Командування німецької армії:
"На Західному фронті день пройшов спокійно. 24 грудня німецька авіація не проявляла ніякої активності. Англійські літаки появлялись над німецьким побережжям".
Іноземні запаси золота в США
НЬЮ-ЙОРК, 25. (ТАРС). За даними Центрального Резервного Управління США, надходження іноземного золота і валюти в країні різко збільшилось. Англія має у США золота і девіз на 4230 міліонів доларів, Франція — на 3580 міліонів, Канада — на 1063 міліони і Німеччина — на 1160 міліонів доларів.
Воюючі країни можуть, таким чином, провадити в США великі закупки озброєнь, обходячи закон про нейтралітет, який забороняє предоставлення позик воюючим країнам. 