◦ ◦ ◦ ◦ ◦ ◦ ◦

Війна в Західній Європі
ПАРИЖ, 28 грудня. (ТАРС). В офіційному комюніке, яке опубліковане вчора, говориться: "В районах між Мотелем і Сааром відмічаються дії патрулів і розвідувальних частин обох сторін. Протягом останніх трьох тижнів наші патрульні кораблі успішно атакували два підводних човни противника.
У комюніке, що опубліковане сьогодні ранком, повідомляється, що протягом ночі на фронті не відбулося нічого істотного.
БЕРЛІН, 28. грудня. (ТАРС). У зведенні верховного командування німецької армії говориться, що на західному фронті — ніяких особливих подій. Англійські літаки безуспішно намагалися вчора проникнути до німецького узбережжя Північного моря. З двох англійських літаків, що досягли берега, один збитий німецьким винищувачем, а другий відігнаний вогнем зенітної артилерії.
Німецьке інформаційне бюро передає повідомлення про воєнні дії за 24—26 грудня. "На фронті панував спокій, який на окремих ділянках порушувався артилерійським вогнем противника. З боку противника у різдвяні дні мали місце неодноразові порушення спокою. Ввечері 24 грудня і в день 25 грудня ворожі літаки зробили нальот на німецькі сторожові судна і змусили останніх відкрити по них кулеметний вогонь. Ворожі бомби впали далеко від сторожових суден у воду. Розвідувальні дії противника змусили німецькі частини вдатися до контрдій".
Чисельність бельгійської армії
ЛОНДОН, 28 грудня. (ТАРС). В інтерв'ю з кореспондентом газети "Дейлі телеграф енд морнінг пост" голова комісії по національній обороні Бельгії Кроккерт повідомив про стан бельгійської армії. Тепер, заявив Кроккерт, в країні мобілізовано 650 тисяч чоловік. Крім того є резервісти третього розряду. Кроккерт відмітив, що бельгійська армія не має важких танків.
Далі Кроккерт вказав, що Бельгія має три послідовні лінії оборони: Кампін — Льєж — Арденни, Антверпен — Намюр, Антверпен — Ніпорт — Остенде.
Воєнні дії в Китаї
У Центральному Китаї.
25 грудня колони китайських військ зустрілись з японським загоном чисельністю в 1000 чол. у 20 кілометрах на північ від Сіньяна, де відбувся бій.
Китайські війська відновили наступ на Іочжоу (у північно-східній частині провінції Хунань). Окремі загони китайських військ підійшли до зовнішньої лінії оборони Іочжоу. Всі шляхи, що йдуть від міста з півдня і заходу, повністю зруйновані.
В Південному Китаї.
На північному сході від Кантона відбуваються жорстокі бої поблизу Цунхуа.
У Північному Китаї.
Відомостей про стан на фронті в Північному Китаї нема.
***
Штаб китайських військ, які діють в провінції Гуандун, опублікував повідомлення, в якому говориться, що за останніх кілька днів в боях на півночі і північному сході від Кантона японці втратили вбитими понад 3000 чол. і пораненими біля 6000. Китайські війська знищили коло 50 японських броневих машин і захопили 17 кулеметів і 4 гармати. 28 грудня. (ТАРС).
Оповідання фінських біженців
СТОКГОЛЬМ, 28 грудня. (ТАРС). Щодня у Швецію прибувають сотні фінських біженців. Серед них — велика кількість робітників і селян, що їх примусово виганяють на територію Швеції. Біженці, що прибувають, розповідають про страждання населення тих районів, які ще перебувають під владою білофінів. Вони кажуть: "У нас нема ніяких підстав боротися за біло-Фінляндію. Ми були впевнені у тому, що з нами нічого не трапиться, коли прийде Червона Армія. Ми не хотіли відїжджати, але білофіни насильно виганяли нас з домів, ми не встигли взяти з собою навіть найпотрібніше. Наші будинки спалили і силою змусили перейти кордон".
"Становище у Фінляндії не покращає, — кажуть біженці, — доки не переможе Народний Уряд. Тоді ми повернемося до нашої Фінляндії. 