Найбільше летовище світу. — Арабський націоналізм. 

Найбільше летовище світу. Заряд міста Токіо випрацював проєкт будови найбільшого в цілому світі летовища коло Токіо. Кошти будови обчислено на 1'2 міліярда єн, а будова потриває три роки. Площа під летовище матиме 957 акрів, т. зн. буде три рази більше від летовища в Темпельгоф, а чотири рази більша від летовища в Лє Бурже к. Парижа. Нове летовище матиме урядження для причалювання гидроплянів.
Кошти будови того велитенського летовища покрив уряд і місто Токіо.
В Палєстині арабський націоналізм обнимає щораз то нові ділянки. М. ін. йде енергійна акція за тим, щоб араби носили на головах традиційні завої, а не фези. Молодь, що завзято агітує за тим, здирає часто на вулицях фези з голов прохожих, В Наблюз арабські націоналісти проголосили, що всі араби мусять вдягатись в національні строї. Ця акція має багато прихильників. Терористична акція не ущухає ні на хвилину. Недалеко місцевости Араг дійшло до регулярного бою між англійським військом і арабськими партизанами. В бою впало 14 арабів, м. ін. славний шейк Тага. На шляху Лідда Гайфа партизани спричинили залізничу катастрофу. Інші залізничні шляхи теж ушкоджені, так що поїзди приходять нераз з багатогодинним опізненням. В окрузі Бейсан араби поважно ушкодили нафтові руротяги. В місцях де витікала ропа підложено вогонь. Недалеко Назарету партизани схопили 5 скарбових урядників, що збирали високі грошеві кари, наложені на арабські села за поміч арабським партизанам. Урядовий комунікат подає, що жертвою терору впало в серпі 226 людей, в тім 193 арабів, 14 жидів і 25 англійських горожан. Мандатова влада завісила в Палестині останній часопис на арабській мові, але всежтаки арабська націоналістична пропаґанда не втратила нічого зі своєї інтензивности, навпаки став щораз то нагальніша. В звязку а напруженою ситуацією в Палестині єгипетський уряд скріпив військові відділи на палестинському кордоні. Означалоб це, що в Палестині готується щось зловіщого. 