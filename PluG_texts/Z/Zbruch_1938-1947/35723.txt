◦ ◦ ◦ ◦ ◦ ◦ ◦

Відкриття картинної галереї. Для широкого огляду відкривається Львівська державна картинна галерея. В ній зібрані найкращі художні роботи колишнього українського національного музею, а також збірки приватних галерей. В галереї виставлена значна кількість творів західно-європейського мистецтва від X до XIX сторіччя.
Бал-маскарад. В палаці залізничників увечері 1 травня відбудеться великий бал-маскарад. В концерті беруть участь ансамбль народної пісні і танцю, хор залізничників і оркестр.
Виступ українського хору. 2 травня в залі Львівської Державної консерваторії відбудеться концерт українського хору під керівництвом Петра Гончарова і Дмитра Котка. Хор виконає твори радянських композиторів і народні українське пісні.
Новий клуб. На заводі "Контакт" відкривається новий клуб. В ньому виступлять гуртки художньої самодіяльності. Хоровий гурток виконає пісню "Контактівці", яка написана робітником-композитором Шпігелем, що працює на цьому заводі.
Вулиця ім. 1 Травня. На відзнаку великого пролетарського свята, яке трудящі Львова вперше вільно святкують, Львівська Міська Рада перейменувала вулицю Легіонів на вулицю ім. 1 Травня. Вулицю Пілсудського переіменовано на вул. Червоноармійську, в честь бійців Робітничо-Селянської Червоної Армії, які визволили трудящих Західної України від шляхетського ярма.
В магазинах і крамницях. П'ять магазинів Львова будуть торгувати круглу добу. В них є широкий вибір товарів. Обласний трест їдалень, кафе і ресторанів організовує на підприємствах, перед початком демонстрації, гарячі сніданки для робітників. В школах відкриті буфети по обслужуванню учнів, які зберуться на шкільні ранки. Кондиторські фабрики випустили спеціальні святкові подарунки для дітей. В парках, садах, в центрі і на околицях міста, будуть працювати 900 кіосків по продажу морозива, води і фруктів. 