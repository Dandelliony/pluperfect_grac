Ювилейне торжество. — Українські балляди в чеськім перекладі. 

Ювилейне торжество з нагоди 950-ліття хрещення України уладжує греко-католицька парохія в Левандівці у Львові в неділю 18 ц. м. В год. 7-ій буде читана Служба Божа, в год. 9-ій співана Архиєрейська Служба Божа, в год. 11.30 водосвятіє і поблагословення пропамятної таблиці в церкві. З черги в год. 12-ій вполудне відбудеться святочна академія в салі читальні "Просвіти" в Левандівці. До масової участи в цих торжествах українське громадянство запрошують: Апостольство Молитви, Батьківський Комітет при школі "Р. Ш.". Брацтво св. Івана Милостивого, кооп. "Єдність", кооп. "Згода", кооп. "Проміння", кружок "Рідної Школи", кружок "Союзу Українок", Старшина Церковного Брацтва, Похоронне Товариство, Українська Захоронка і чнтальня "Просвіти".
Українські балляди в чеськім перекладі. Накладом "Підкарпаторуського Видавництва" вийшла у Братиславі збірка 29-ох українських балляд і Карпатської України, що виявляють багацтво української народньої творчости. На чеську мову переклав ці балляди І. Вондрачек. Чеська критика приняла дуже прихильно збірку згаданих балляд звертаючи увагу на одну з них "Діти", що подібна своїм мотивом до мотиву "Короля Ліра" Шекспіра і до деяких моравських балляд та на балляду про брата, який продав свою сестру татарам. 