◦ ◦ ◦ ◦ ◦ ◦ ◦

Відкриття кінотеатру "Парк". Після зимової перерви знову відкрився кінотеатр "Парк", який міститься в Університетському парку. Зал добре обладнаний, встановлено найкращу кіноапаратуру. Щодня перед початком сеансу тут виступають артисти естради, які користуються успіхом серед глядачів. На екрані демонструються найновіші радянські фільми.
Почалась літня повітряна навігація. Відкрилась літня повітряна навігація в західних областях України. З початком льотної погоди ще більше стали курсувати санітарні літаки. Щодня на адрес Львівської санавіації з різних областей, районів і сіл надходять виклики з просьбою подати швидку медичну допомогу тяжко хворим. Почались також рейси по перевозу пошти на міжобласному кільці. Коло половини районів області тепер будуть одержувати обласні газети в день їх виходу. В цьому році відкрито нові лінії Львів—Луцьк, Львів—Станіслав. Було також організоване авіасполучення з Тарнополем, Ровно і Дрогобичем.
Пам'ятник В. І. Леніну в Рава-Руській. Закінчено будівництво пам'ятника В. І. Леніну в Рава-Руській. Пам'ятник збудовано на майдані біля школи в центрі міста. День відкриття пам'ятника призначено на 20 травня.
Винахід інженера Карпи. Завод срібних виробів (м. Львів) виготовляє речі ширвжитку: ложки, ножі, виделки, пряжки до поясів і ін. Кожний предмет шліфувався і відтовщувався відповідними щітками. Це вимагало багато часу. Новоприбулий на завод інженер Карпа застосував метод швидкісного шліфування і відтовщування з допомогою винайденої ним кислоти. Кислота одночасно шліфує і відтовщує метал. Винахід інженера Карпи дасть 35 тисяч крб. економії за рік. 