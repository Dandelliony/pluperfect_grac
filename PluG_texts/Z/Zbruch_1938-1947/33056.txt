Велика подія в житті селян

Вчора закінчила свою роботу перша обласна сільськогосподарська нарада. В житті селян нашої області це велика подія. Коли це було, щоб селян скликали для обговорення кровних справ селянських, питань, як краще організувати в дальнішому сільське господарство і як найкраще підготуватися і провести весняну посівну кампанію. Не пам'ятає цього ні стародавній Львів, не знає про це і історія колишньої Західної України.
Польські пани, захопивши силою землі народу колишньої Західної України, як звірі накинулись на українські села і як п'явки висмоктували останню кров з бідняків і середняків.
Турбота панів про село зводилась до того, що, — як говорять селяни — нас не забули з податками — і подвірний, і комірний, і за курку, і за гуску, і за табличку до воза і багато, багато інших податків платили селяни.
"Та прийшов час довгожданної волі, — пишуть у своєму листі учасники наради товаришеві Сталіну. — Героїчна Червона Армія, армія великого радянського народу, визволила нас. Радянська влада дала нам волю, дала нам і землю",
Селянин розіпнув свою спину. Він став справжнім господарем. Він став працювати не на поміщика, не на капіталіста, а на себе, на свою соціалістичну державу. Здійснилася віковічна мрія селян про землю. В користування селянських господарств передано 127 221 гектар землі відібраних у поміщиків, монастирів і крупних чиновників. Біднякам і середнякам Львівської області передано 8 290 корови, 4.163 коней, 880 овець і багато збіжжя, що колись належало польській шляхті.
Про це виступали й розповідали десятки промовців. Вони дякували за це радянській владі, комуністичній партії, вони дякували тому, хто веде нас від перемоги до перемоги, товаришеві Сталіну.
Передавши все добро поміщиків селянам комуністична партія і радянський уряд зараз приділяють виключну увагу питанню озброєння сільського господарства західних областей України найновішою технікою. Організація в нашій області в цьому році 35 машинотракторних станцій є яскравим доказом цього. Партія й уряд вживають всіх заходів, щоб полегшити труд селянина, зробити його більш ефективнішим, щоб селянство зажило культурним, заможним життям. Серед бідняцько-середняцьких мас області є вже чимало таких господарств, які бажають будувати своє життя на колективних засадах, бажають піти шляхом старших братів — колгоспників Радянської України і всього Радянського Союзу — бажають організувати і в себе колективні господарства. В цьому була одностайна думка всієї обласної наради. В листі до товариша Сталіна нарада пише: "Запевняємо Вас, дорогий товариш Сталін, що ми бідняки і середняки Львівської області, підемо шляхом наших старших братів — колгоспників Радянської України і всього Радянського Союзу — організуємо і в себе колгоспні господарства".
Непривітно зустріне ці слова всяка нечисть з контрреволюційного табору. Як оси засичать вигадуючи все, що тільки на язик припливе, аби тільки заважати цій роботі.
Треба пам'ятати, що не виключена можливість, коли вороги будуть пробиратися до наших молодих колгоспів, щоб там із середини розкладати, компроментувати соціалістичну систему господарювання. Революційна пильність мусить бути як ніколи підвищена. Почуваючи свою безсилість і нікчемність, вороги будуть старатися перефарбуватися, втертися в довір'я трудящих мас. Бути нещадним до ворогів — це невід’ємна частина якості радянського громадянина.
Не менш важливе питання вирішено нарадою — це підготовка до весняної сівби. Цієї весни наша область повинна посіяти 371.274 гектари ярих культур. Завдання відповідальне. Ми ні в якому разі не можемо відставати ні в темпах сівби, ні в якості від східних областей Радянської України. Треба забезпечити високий врожай зернових, технічних і городніх куль тур. Нарада особливо підкреслила це в своїх рішеннях. Але як вчить нас наш вождь, наш вчитель товариш Сталін, перемога сама не приходить, її здобувають. Отже, щоб вчасно посіяти і високоякісним зерном треба зараз діяльно і готуватись до сівби. До 10 березня треба відремонтувати увесь реманент, вивезти в поле гній, організувати супряги для допомоги в час сівби безкінним господарствам, до 15 березня треба приготувати посівний матеріал.
Перша обласна нарада є великою подією в житті селян ще й тому, що вона є початком переходу роздробленого селянського господарства на колективні, соціалістичні рейки. 