◦ ◦ ◦ ◦ ◦

Книговодство кооператив. У зв'язку з введенням в Галицькій області золотової валюти та закінчення виміни карбованців на золоті, Ревізійний Союз Українських Кооператив у Львові доручив усім кооперативам замкнути всі торговельні книги (головні, побічні, поодинокі рахунки) на день 30. IX. 1941 р. в карбованцях, перемінити суми в карбованцях на суми золотих в реляції 5 карб. — 1 зол. і починаючи від 1. X. 1941 р.. вести ціле книговодство в золотих.
Нова картка на харчі. Бувають випадки, то загубивши картку на харчі, не знаємо, як можна одержати нову. В такому разі треба негайно зголоситися в Міській Управі III. поверх ч. 109, 111, або 113. в залежності від того, в якій дільниці проживаємо.
Харчі для звільнених з полону. Український Червоний Хрест закликав проводи своїх клітин на трасі транспортів, звільнених полонених, українців (особливо в Станиславові, Коломиї, Тернополі і Чернівцях), щоб підготовили забезпечення харчів та різного роду допомогу для транспортованих. На Станиславів відходить транспорт 27 вересня, а на Тернопіль 29 вересня. 