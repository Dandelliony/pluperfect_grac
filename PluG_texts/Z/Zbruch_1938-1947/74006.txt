◦ ◦ ◦ ◦

"Тріюмф прок. Дальського" у Сокалі. У понеділок, 7 грудня, влаштовує спілка Праці Українських Акторів виставу Драми К. Гупала "Тріюмф прокурора Дальського" у залі кіна в Сокалі. Участь беруть артисти Оперного Театру у Львові. Щоб дати змогу довколишнім жителям побачити цю виставу, буде виставлена пополуднева вистава наведеної драми в год. 2.30, а крім того відбудеться вистава тої самої драми в год. 6.30 веч.
Доклад для учителів. Завтра, у неділю, 6-го грудня, в год. 11.30 відбудеться для вчителів об’єднаних в УУОП, у залі світлиці співробітників Відділу Культурної Праці УЦК — Українського Літературно-мистецького Клюбу при вул. 29-го Червня 10, доклад д-ра Шлемкевича на тему "Проблема української педаґоґічної думки".
Іспити до Театральної Студії. Щоб дати ширший доступ до театральної студії кандидатам з далеких місцевостей краю, вступні іспити переноситься на 25-го грудня 1942 р. а початок занять на 10-го січня 1943 р. Заяви зі всіма потрібними документами надсилати поштою, або подавати особисто до Інституту Народної Творчости — Львів, Францішканська ч. 7.
Максимальні ціни для погінного дерева. Вслід за розпорядком про те, щоб вантажні самоходи переставити з бензини на генераторний газ, витворюваний з дерева, появився розпорядок, що управильнює ціни за те дерево. Отже дерево до гонення генераторів на деревний газ (погінне дерево) нормальної якости, що мав в собі не більше, як 25% вогкости за кожні 1/20 м3 при негайній заплаті льоко станиця розподілу буде коштувати у Львові 340 зол., у містах львівського повіту і в Тернополі 2.90, а в інших містах Галичини 2.50 зол. Згаданих цін вільно домагатися лиш при спеціяльно несприятливих умовинах продукції або транспорту, а взагалі при продажу погінного дерева треба обраховувати на основі докладної калькуляції по змозі найнижчої ціни. Допускаєму згідно з вище сказаним ціну продажу треба обнизити, якщо віддається рівночасно бодай 10 м3 одному покупцеві на 5%, бодай 5 м3 одному покупцеві на 2,5%. При продажу поганого дерева гіршої якости, зокрема з більшою, як 25% кількістю вогкости треба допускаємі ціни відповідно обнизити. Не вільно продавати погінного дерева на вагу, зате кожна станиця розподілу повинна мати приготовані міри об'єму місткости 1/20 м3, або його кількакратної. На мірах об'єму місткість мусить бути виразно подана тривалим письмом. Щоб зовсім наповнити міру об'єму, треба її після наповнення погінним деревом сильно потрясти і відповідно доповнити. Кожна станиця розподілу повинна примістити на добре видному місці вивіску виразним письмом бодай 10 цм, з допускаємою для неї ціною продажу за кожний 1/20 м3 і зміст цього розпорядку. При кожному продажу погінного дерева треба виставити рахунок з копією. Копії рахунків, які мусять бути добре читкі, треба зберігати впорядковані у розподільних станицях найменше два роки, рахуючи від дня виставлення. 