◦ ◦ ◦ ◦ ◦ ◦ ◦

Англо-німецька війна
Протягом останніх кількох діб німецька авіація діяла переважно вдень і лише 9 на 10 січня зробила міцний наліт на Британські острови. Об'єктами бомбардування були Лондон, Манчестер, Ліверпуль та інші міста Південної і Центральної Англії.
Англійські літаки 7 і 8 січня не появлялися над Німеччиною. В ніч на 9 січня вони бомбардували воєнно-морські бази на північно-західному побережжі Німеччини, а наступної ночі промисловий район Рура (на північному заході Німеччини), доки в Бресті (Франція) і нафтосховища в Роттердамі (Голландія). (ТАРС)
На фронтах в Албанії
Грецькі війська наступають по всьому албанському фронту, не зважаючи на зростаючий опір італьянців і велику активність італьянської авіації.
Як передає агентство Юнайтед Пресс, ранком 9 січня греки зайняли місто Клісура (в південно-західній частині Албанії).
На північній ділянці фронту обидві воюючі сторони ведуть посилену підготовку до боїв у секторі Поградєц і Едьбасан. (ТАРС)
Війна в Африці
Захопивши Бардію (Лівія), англійські війська просунулися далі на захід і тепер оточують італьянську воєнно-морську базу Тобрук. Кореспондент англійської газети "Ньюс кронікл" вважає маловірним тривалий опір італьянців в Тобруку.
За відомостями агентства Юнайтед Пресс англійські війська численністю понад 100 тисяч чоловік зосереджені в Кенії (Східна Африка) коло абіссінського кордону. Агентство Рейтер повідомляє, що місцеві повстанці в Абіссінії при підтримці англійської авіації примусили італьянський гарнізон залишити пункт Губба. (ТАРС)
Конфлікт між Таї і Французським Індо-Китаєм
Іноземні кореспонденти повідомляють про дальший розвиток конфлікту між Таї і Французським Індокитаєм. Війська Таї проникли на території французької колонії. Майже безперервно діє авіація обох сторін. Як передає агентство Ассошіейтед Пресс, 8 січня 90 літаків Таї бомбардували в Індо-Китаї провінцію Калебожа. Французські війська відступають далеко в глиб країни. (ТАРС) 