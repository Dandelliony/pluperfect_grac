◦ ◦ ◦ ◦ ◦

На сході воєнні дії великого розмаху
Верховне Командування Збройних Сил повідомляє:
На східному фронті продовжуються воєнні діяння великого розмаху. Авіяція затопила в Чорному морі один військовий транспортний корабель в 20 тисяч рбт. та атакувала в минулу ніч важні військові споруди в Москві і в Ленінграді. Були видні численні великі пожежі.
Одиниці німецького воєнно-морського флоту у співдіянні з фінським воєнно-морським флотом продовжували загороджування у Фінському заливі. Підводні човни в Атлантійському океані затопили 4 ворожі торговельні пароплави, між тим один великий танкер, разом в 28.000 рбт. В бою проти Англії штурмові літаки в минулу ніч на схід від Грейт-Ярмут затопили 3 торговельні пароплави, разом в 28.000 рбт. Крім цього в такому районі моря, а також в Каналі св. Юрія пошкодили важко 4 великі торговельні пароплави, так, що можна числитися з втратами по водомісткості. Налети авіяції були спрямовані дальше проти аеродромів у Східній Англії.
В Північній Африці в останню ніч був спрямований успішний налет німецьких штурмових літаків на місто і на гавань Тобрук.
Англійські бомбардувальники зруйнували вніч на 4 жовтня 2 костели в Ротердамі, затопили один голяндський шпитальний корабель та викликали втрати між цивільним населенням.
Воєнних діянь над Німеччиною не було.
Англійська авіяція втратила за час з 24 серпня до 30 вересня 476 літаків; з того збили з'єднання авіяції 418, а одиниці воєнно-морського флоту 58 літаків. У цьому ж самому часі в боях проти Англії пропало загалом 40 власних літаків.
Багатомовна сутичка на сходинах ізоляціоністів
Ню-Йорк, 5 жовтня. Як подає "Ню Йорк Трібюн", під час сходин ізоляціоністів, на яких промовляв посол Фіш, дійшло до характеристичної сутички. Фіш заявив, що він буде до останнього протиставитися вступленню СДА у війну, але коли Конгрес висловиться за війною, він буде накликувати народ допомагати у війні. Оживлена опозиція підкреслила, що вона ніяким робом не хоче війни і що вона відмовиться підпомагати уряд СДА у випадку війни, навіть коли Конгрес заявить війну.
Герст: постачання зброї не має ніякого змислу
Ню-Йорк, 5 жовтня. Герст заявив в одній статті в "Ню-Йорк Журналь Амерікен": Не має ніякого змислу постачати Совєтам зброю. Годі здержати заломання Совєтів. Все в них не здало іспиту. Америка є вправді настільки багата, щоб перевести постачання, коли б ті засоби не були марновані, але тоді американці змарнували б гроші, як п'яні моряки.
Нікарагуа має знищених 4.000 домів
Ню-Йорк, 5 жовтня. Від важкого гурагану, що навістив Нікарагуу, було знищених більш 4.000 домів.
Мадярські війська відбили контратаку большевицьких частин, які пробували перейти в одному місці через Дніпро. Большевицькі війська мали дуже поважні втрати.
В Нікарагуа шаліє страшний буревій, який наніс місцевому населенню дуже багато шкід. Досі завалилося 4.000 домів, а місто Граціас Агіос буревій знищив зовсім.
В північній Англії, в доках одного міста кораблебудівельної промисловості повстав вибух, наслідком чого були вбиті і поранені. Цю вістку передала англійська преса. 