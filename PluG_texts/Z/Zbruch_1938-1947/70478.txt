◦ ◦ ◦ ◦

Верховне Командування Німецьких Збройних Сил повідомляє:
На Таманському півострові здобуто швидким приступом місто і пристань Таманську. На північний схід від Новоросійська поступає наступ німецьких і румунських частин дальше вперед. У пристані Новоросійська пошкоджено поцілом бомб 2 транспортні кораблі.
В укріпленій смузі поля бою під Сталінградом здобули німецькі наступальні групи численні, завзято оборонювані і по-новітньому розбудовані бойові споруди. Ворожі протинаступи відбито. На північ від міста переводив ворог великими силами піхоти і бронемашин відтяжувальні атаки, що їх відбито, знищивши при тому 40 бронемашин. Вдень і вночі продовжувала авіяція своїми атаками нищити комунікацію і летунські споруди на схід від Волги.
На південний захід від Калуги тривають важкі оборонні бої. Большевицькі атаки, поновлені сильними з'єднаннями бронемашин і авіяції, не повелися на північний захід від Медину та на південний схід від Ржева. Вночі бомбардовано з добрим вислідом ворожу летунську випадову базу. Також на південь від Ільменського озера та біля Ленінграду не повелися ворожі атаки. У Фінському заливі пошкоджено поцілом бомби ворожий міноловний човен.
На східному фронті збито в повітряних боях і протилетунською артилерією 3 і 4 вересня 182 ворожі літаки, 5 інших знищено на землі. Пропало 14 власних літаків.
Минулої ночі переводили большевики виснажувальні налети над Ґенерал-Ґубернаторством і над східною Німеччиною. Безплянове бомбардування спричинило деякі втрати серед населення. Повстали при тому невеликі шкоди. Ворог втратив 1 машину.
На південному відтинку єгипетського фронту завели численні британські атаки, що їх переведено при підтримці бронемашин. Ворог мав сильні шкоди, і втратив багато сотень полонених, між якими був також командант 6 новозеландської бриґади.
В східній частині Середземного моря поцілив один німецький підводний човен торпедою британський есмінець.
Далекобійні батерії обстрілювали важким вогнем місто і пристань Дувр.
Британська авіяція переводила в ночі на 5 вересня терористичний налет на житлові дільниці міста Бремену. Скинені з великої висоти розривні і запальні бомби, важко поцілили, між іншим, численні церкви і лікарні. Нічні винищувачі та протилетунська артилерія збили 11 з-поміж атакуючих бомбовиків.
В боротьбі проти Великої Британії атакували німецькі літаки, частинно з бриючого полету промислові й комунікаційні споруди південного та південно-східного побережжя Англії.
Італійське воєнне звідомлення
РИМ, 5 вересня. — Італійське воєнне звідомлення з 4 вересня ц. р. таке: Сутички панцирних одиниць в Єгипті пройшли корисно для італійських військ. Англійці втратили кілька танків. Взято в полон чимало новозеляндців. Летунство держав осі налітало на скупчення британських військ та механічних поїздів. Одну британську розвідувальну частину знищено несподіваною атакою. Підчас завзятих боїв італійські і німецькі ловецькі літаки зістрілили 25 літаків. Ескадра італійських далекохідних літаків бомбардувала район рафінерії в Гайфі, де спричинила пожежі і знищила оди вантажний поїзд. Всі літаки вернулися до своїх баз.
Мін. Функ у Румунії
БУКАРЕШТ, 5 вересня. — Міністр господарства Німеччини Д-р Функ прибув до столиці Румунії. Це ревізита відвідин румунського міністра господарства у Берліні, що була спочатку ц. р. міністра привітав на двірці заступник премієра проф. М. Антонеску. 