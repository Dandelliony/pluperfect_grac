Велика Британія рішена на війну.

Тверда промова прем. Чемберлєна.
ЛЬОНДОН. 24 8. ПАТ. На сьогоднішньому засіданні палати громад прем. Чемберлєн виголосив півгодинну промову. На вступі своєї промови премієр вияснив, чому скликав парлямент. При тому Чемберлєн, згадуючи про свою заяву з 31. липня ц. р., в якій звертав увагу на потребу слідкувати за положенням у Ґданську підкреслює, що від тієї пори міжнародне положення стало куди грізніше та що безпосередньо загрожує війна. Згадав теж про переговори між Польщею та Ґданськом у справі положення польських митних урядовців, уважаючи, що ця справа не мала найбільшого значіння. Коли ці розмови почались минулого тижня — тоді німецька преса повела нагальну нагінку проти Польщі заявляючи, що Ґданськ не може бути темою ніяких конференцій, або якогонебудь компромісу та мусить вернутися до Рейху безумовно і негайно. Німецька преса пішла ще далі. Вона звязала справу Ґданська зі справою Поморя та ставить польському урядові закид за погану поведінку з німцями, які живуть у Польщі. Не маємо ніяких засобів — казав премієр — щоби провірити точність цих вісток, але кидається в очі факт, що ці вістки дуже подібні до такихже закидів з минулого року у судетській справі. Така нагінка дає найбільше запального матеріялу, що дуже легко може викликати світову пожежу.
Хоч провідники польського народу були рішені протиставитися нападові на незалежність держави, проте не займали провокаційного становища. Вони були завжди готові — та я певний, що і тепер готові, обговорити ріжниці з німецьким урядом, якшо вони могли б бути певні, що такі розмови велись би без погроз, сили або насильства та з деяким довірям, що якби прийшло до порозуміння, то його постанови відтак поважали б щодо форми і щодо змісту. Натякаючи на далекойдучі військові розпорядки у Райху, бритійський уряд вирішив, що саме пора звернутися до парляменту за апробатою для чергових оборонних розпорядків. Обговорюючи німецько-совітський пакт Чемберлєн признав, що заповідь того пакту була для бритійського уряду несподіванкою і то дуже неприємною. Совітський уряд не дав ніякої вістки про підготову до такого кроку ні бритійському ні французькому урядові. Розмови між французькою, бритійською та совітською військовою місією справді ведено на основі взаємного довіря, колиж ця бомба вибухла. Ті розмови ведено на основі взаїмного довіря підчас коли Совіти вели переговори потайки з Німеччиною, які оцінюючи з зовнішніх познак, незгідні з цілями їхньої закордонної політики, такої як ми її досі розуміли. В Берліні приняли оголошення цього пакту як велику дипльоматичну перемогу, що усунула небезпеку війни, сподіючись, що В. Британія і Франція не виконають мабуть уже своїх обовязків супроти Польщі. Ми вважати нашим першим обовязком усунути цього роду небезпечні ілюзії. Палата памятає, що ґарантії для Польщі оголошено, заки дійшло до балачок про якенебудь порозуміння з СССР. І ґарантії не узалежнено від цього порозуміння. Чи можемо тепер з честю відступити від зобовязань, що їх так святочно і виразно повторили — заявив з притиском премієр. Тому першим нашим кроком була заява, що наші зобовязання супроти Польщі та інших держав незмінені. Далі підкреслив, що бритійських оборонних розпорядків не можна вважати загроженням, яким не є допомога приятелям, які бороняться самі перед силою. Згадав теж про фінансові розпорядки уряду, а саме підвишки дисконтової стопи анґлійського банку.
Щоб німецький уряд не мав ніякого сумніву, бритійський амбасадор у Берліні передав канцлерові моє письмо, що вияснювало понад усякий сумнів наше становище, як про це згадував учорашній комунікат. Я підкреслив, що бритійський уряд рішений і приготований застосувати негайно всяку силу. Я не раз висловлював переконання, що війна між нашими двома державами була б найбільшою катастрофою. Отже я поінформував канцлєра Німеччини, що на нашу думку нема нічого такого в польсько-німецьких взаєминах, чого не можна або не слід розвязати би без насильства, якщо б лише могло бути привернене довіря. Відповідь канцлєра — підкреслив премієр — обіймала щераз ствердження німецької тези, що Східня Европа є смугою, в якій Німеччина повніша мати вільну руку. Канцлєр Німеччини у своїй відповіді знову порушив положення у Ґданську і в коридорі та згадав про свою оферту з цього року у справі переговорів. Я нераз заперечував, начеб то наша ґарантія супроти Польщі вплинула на рішення польського уряду.
Нашу ґарантію дали ми щойно по передачі польської відмови до Німеччини. З уваги на ситуацію премієр мусить стриматися від коментарів на тему виміни поглядів між обома урядами. До катастрофи ще не прийшло і можна мати надію, що здоровий розум може перемогти. Ми переконані, що заяви, які ми недавно зложили, та мої сьогоднішні слова відзеркалюють погляди французького уряду, з яким ми вдержуємо традиційний, найтісніший звязок.
Премієр загадав ще про становище домініїї та про відозву бельґійського короля. Покликуючися на промову льорда Галіфакса з 27. червня, премієр заявив, що Велика Британія готова обговорювати світові проблєми, якби наміри інших держав були такі самі, як її. Велика Британія хоче, щоб збудувати міжнародній лад, спертий на міжнародньому довірю. Такого ладу не можна будувати, коли він не відповідає деяким умовинам, що вони потрібні до того, щоб збудувати таке довіря, а саме: пошанування міжнародних зобовязань та закинення насилля при розвязці спорів. Ми прийняли на себе великі зобовязяння, бо здавалося, що ті засади загрожені. Якщо не зважаючи на всі заходи не вдасться знайти мирної розвязки, то Велика Британія буде приневолена ввійти на шлях боротьби, яка принесе багато лиха та терпіння для всього населення та якої кінця годі передбачити. Будемо боротися не за політичну будучність чужого міста в далекім краю, але за ті засади, про які я згадував. Знищення тих засад спричинило би знищення миру й безпеки народів світу. Проблєма війни і миру залежать не від Великої Британії, але від тих, що на них ваготить відповідальність. Доля людства залежна від їх акції. Свою промову закінчив премієр Чемберлєн заявою, що Велика Британія як думає, так теж і діятиме. 