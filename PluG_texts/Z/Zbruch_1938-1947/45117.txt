Лист з Америки

Селянин Стецик М. з села Вільшани, Перемишльського району, одержав лист від брата, який кілька років тому виїхав в Америку шукати кращого життя. Ллє й там він не знайшов його.
Ось уривки з його листа:
"Я вже писав тобі про ту радість, яку ми пережили, довідавшись про ваше визволення. В кіно я бачив як та сволота панська тікала від любої Червоної Армії, яка прийшла в Західну Україну і визволила вас від п'явок проклятих...
Тут ходили чутки, що з Вільшан людей вивезли. Але я в це не вірю. Може хто і втікав, то не селяни і робітники, а ті нероби і та сволота, якій добре жилося за Польщі. І тут не бракує таких дармоїдів, які брешуть про Радянську Україну. Але ми, робітники, не дивуємось брехням, бо тутешні капіталісти, націоналісти хотять, щоб знову нас пригнічували польські пани. Та цього ніколи не буде.
Ще як не було війни, то в Америці можна було сяк так жити, а тепер?... Без роботи людей багато, все дороге і вбрання, і їжа, і приміщення. А як захворієш, — то хоч пропадай.
Тут всіх чужинців беруть на облік. Але це нічого. Я знаю, що в мене тепер є батьківщина — Радянська Україна. Як тільки буде можливість приїду додому і почну жити вільно, весело, щасливо, як і ви. Як я їхав, то говорив, що не стане панів і попів. Адже я правду говорив? Попи нас лякали пеклом. Але я втік з одного пекла і потрапив у друге. Я пам'ятаю, як ти жив у хліві з коровою та конем. Оце пекло тобі вже, брате, минуло.
До вас прийшли нові, чесні і вірні вчителі, які принесли з собою Конституцію в якій написано: "хто не працює, той не їсть". Тепер не будуть багатії з вас крові пити. А перше було так, хто робив, той не їв, а хто не робив, той їв. Але цього вже більше не буде у вас.
Я б нічого не хотів, щоб ви тільки там чесно жили і працювали для себе і для держави. Ви тепер можете вільно вчитись і розвиватись, а не так як за Польщі, що не міг своєю мовою вільно говорити. Хочеться мені в край вільний приїхати і зажити щасливим життям.
Будьте здорові
Твій брат Петро".
Сіна, м. Івінгтон, 6. 10. 1940 р." 