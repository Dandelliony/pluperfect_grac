Протиукраїнське число пресового орґану міністра Понятовського і його куліси.

Леґендарне „українофільство" міністра Понятовського і його родини – це фікція, в яку ніхто з українців ніколи не вірив всупереч деяким чуткам, що курсували на цю тему. Власне земельна політика того міністра завдала – як відомо – нашому народові не один удар і більш систематично ніж політика інших ресортів прислужилася справі обмеження його прав, зокрема щодо посідання землі.
Політика мін. Понятовськоґо мала проти себе завжди всі меншини та польські велико-земельницькі, здебільше консервативні кола, що протестували проти неї постійною пресовою кампанією, що переходила часами в сильні ґазетні атаки.
Щоб боронитися перед тими небажаними наступами, найближче оточення міністра хліборобства подбало про свій пресовий орган. На весні цього року появився у Варшаві дбайливо видаваний тижневик „Зеспул", якого редакцію перебрав під свій особистий нагляд директор кабінету міністра п. Юзеф Кржичковський, довірена людина і впливовий, хоча не реклямує себе, політик. Хочемо саме поінформувати наших читачів про зміст антиукраїнського (23) числа того часопису, що саме появилося. Викликало воно навіть у варшавських політичних пресових колах деяке здивування та на щастя поклало остаточно край фальшивій лєґенді „українофільства" родини Понятовських.
Атака на Ексц. Митрополита Шептицького.
Головні свої протиукраїнські завваги присвятив „Зеспул" Ексц. Митрополитові Шептицькому, приставши до невибагливої шовіністнчно-наклепницької кампанії проти нашого Князя Церкви, яку веде більшість польської преси. Тон тієї великої статті п. з. "Душпастирство, чи осередок антидержавної роботи" має в собі всі нотки брукового вереску, але є й місця більш ориґінальні". Оце вони:
„Маємо вичерпні й докладні інформації в цій справі, що їх ми зібрали не лише сьогодні, коли справа стала "актуальна", тобто, коли її обговорюють і вона усім відома, але й перед тим. коли т. зв. "прилюдна опінія" не цікавилася долею „православної" Люблинщини".
Така заява про таку знамениту поінформованість може зацікавити – ясна річ – навіть того, хто добре знає суть згаданої теми, тож читаємо далі:
„Від хвилини, коли Польща здобула незалежність, памятники чужого ярма, що їх поставив московський займанець (себто церкви) стратили характер святинь. Бокувало від них населення, влада не затвердила їх як доми, посвячені релігійному культові. Довгі роки 90 церков, 20 каплиць і 27 домів молитви стояли пусткою".
Перечитавши це навіть обєктивний поляк може розчаруватися: як же це так, мовляв, чей же відомо, що каплиці й доми молитви почали будувати на згаданих землях щойно від 1932 р. і то на домагання населення, як між іншим виказав процес селян Хмілька у Замості.
Але читаймо терпеливо далі:
"1934 р. повіяв новий вітер". Найперше прийшли певні знаки з церковної гори. Тут треба відмітити, що церковна влада у Польщі на тлі православного громадянства творить особливий куріоз. На польских землях живе 1500.000 православних українців, 900 тисяч білорусинів, 25 тисяч православних чехів, 500 тисяч православних поляків (підкреслення ред. "Зесполу") і тільки 100 000 росіян. Тимчасом церковна влада з Діонісієм на чолі – складена з москалів давнього типу, з „білогвардійського елєменту", словом це спадщина по давній царській Росії. Рівночасно на долах церкви дійшли до голосу українські націоналістичні елементи, що заатакували єпископат за повільне переводжування „українізації церкви".
Цікаві інформації! Перший раз з такого авторитетного польського джерела чуємо таку оцінку персонального складу православної єрархії. Далі „Зеспул" „переконує" про таємне порозуміння між „білогвардійськими елєментами" та "українськими сепаратистами", цитує як з мішка „перевіреними, подрібними" інформаціями про православне духовенство і наводить цікаві інформації про відголоси холмської справи:
„Разом з еміграційними осередками „білої" еміґраційної церкви, що їй головує б. русифікатор Холмщини славний Євлогій, відізвалися агенти Комінтерну, отже совітського імперіяліазму, а за ними – зле зорієнтована в наших відносинах частина европейської преси.
„Ми, поляки, часто у щоденнім життю робимо помилки у відношенні до православної церкви в Польщі. Забуваємо про славну традицію Могилянської Академії, що була стійкою польсько–латинської культури на Сході, забуваємо про церкви Острожського, що він їх збудував у память перемоги над Москвою... Треба управильнити низку справ між державою і православним костелом (в цілій статті вжито поза тим термін церква — Гром.). Треба піддати ревізії відношення польського громадянства до тієї проблеми".
Добрі думки, нема що! І булоб все добре, якби не пастирський лист галицького Митрополита. Він напсував редакторам „Зесполу" багато крови; для них його поява це „скандалістика", "гра у піжмурки", „фальшиві жалі в світ під повагою мітри" і т. д. згідно з відомим, тільки може дешо „краснословнішим" репертуаром...
Буде цілий цикль статтей про парцеляцію в Галичині.
Стаття про пастирський лист — викликана актуальними потребами. Постійною спеціальністю органу пп. директорів з міністерства хліборобства є, ясна річ, земельні справи, властиво оборона політики урядуючих керманичів одного з найважливіших ресортів хліборобсько-селянської держави. Переводив її „Зеспул" дотепер зі змінним щастям, можна сказати, з трудом. Боротьба на правому крилі з гострими наступами консервативного “Слова" і „Часу", відбивання злобних, непередбачених ударів таємничої ендеції, невдала офензива на село і сільську ліву молодь, яку з темпераментом і успіхом відбивають "Віці" й усі людовці — це поганий лік на нерви. А за симпатії серед селянства забігає тепер тілько ріжних груп і партій! Треба було шукати інших атракцийних метод. І „Зеспул" їх знайшов за простою рецептою: пригадав собі, з московська кажучи, популярну і „найкращу" максиму: „дайош українцев". Застукотіли машини, заскрипіли пера, задзвеніли телефони. І на протиукраїнському фронті зявився новий „Зеспул" з „новими" набоями. Спрезентував він їхній калібер власне в числі, яке обговорюємо. Є тут велика стаття про „політичні переміни на галицькому селі", а далі пять „прикладів" тобто „скрупулятні" дані про перехід польської землі у „ворожі, українські" руки в Миклашеві, Гаях, Щуровичах, Ляшкові, Росоховатичах і Ягольниці.
Якщо ці „будуючі" приклали — як їх називає орґан міністра хліборобства, дійсно походять з документів міністерства, то нам українцям повинно рости серце, тим більше, що „Зеспул" заявляє, що „таких прикладів польського „землевласницького патріотизму" скомплєтував дуже багато".
„Зеспул" заповідає, що разом з „Газетою Польскою" публікуватиме цикль статтей у цій справі, при чому випадки купна землі українськими селянами називає „суперечними з елєментарною етикою"!!
Антиукраїнський магазин україножерних еляборатів одного числа „Зесполу" замикає алярмістична статейка: „Духовні українізують польські прізвища!". І на цьому покищо кінець.
Чому так, а не інакше?
Чому „Зеспул" взяв саме супроти нас такий курс — легко зрозуміти тому, хто дивиться на нього як на пересічний польський часопис — орган неприхильного нам міністерства. Але хто „знає" організацію й куліси „Зесполу" — вимагатиме докладніших пояснень чи коментарів до наглих „метаморфоз", що властиво не є ніякими несподіваними перемінами.
Над колискою „Зесполу" нахилився свого часу „підмінований" вже тоді воєвода Юзевський, друг п. Понятовського, б. директора кремянецького Ліцею. Звідси – симпатії „Зесполу" до волинського польсько-українського союзу сільської молоді „Молоде Село. Млода Вєсь", звідси випади на „Віці", звідси початкові статті пп. Румлів і Лободовських про Петлюру, Волинь та динамічні ідеї.
Бажаючи поширити свої впливи на Волинь а водночас зєднати для колишньої волинської політики селянсько-урядничі польські кола „Зеспул" вдавав дотепер „українофіла", а коли побачив, що конюнктура не теє – поспішно переставляє фігури на своїй „ідеольоґічній" шахівниці.
Таким робом намагається „Зеспул" наблизитися до ендецькнх суто-україножерних кол, протиставляючись консерватистам і людовцям, що у відношенні до українців не затратили бодай якоїсь льоґіки у поглядах чи бодай тактиці.
Здемаскований „українофілізм" органу Понятовських і Кржичковських та всіх інших осадничих кол перекреслив також усі ілюзії, які леліяли деякі волинські українські кола, особливо гурти дурманеної молоді, про лєґендарне? — як ми сказали на початку — „українофільство" можних кремянецько-варшавських "протекторів". Не поможе тут те, що донька п. міністра Барбара читає Шевченка та присвятилася політичним студіям, не поможуть статті про Київ і „братерство".
Все, що повстало з мотивів виключно конюктурних швидко гине.
Отак вмерла не народившися голосна "Кадра Млодих", так вивітріло „українофільство" пресової агенції „Кабелю", нічого не доконав і нікого не зловив хитро загнутий гачок "Зесполу".
Воєвода Юзевський не має щастя до зручних виконавців своєї програми.
Гром. 