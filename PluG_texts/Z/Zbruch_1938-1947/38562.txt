Ріст покупної спроможності населення Львова

Державні і кооперативні торговельні організації міста у II кварталі продали населенню товарів на 172 міліони карбованців. Ця сума свідчить про великий ріст покупної спроможності. Якщо зрівняти її з І кварталом, то вона збільшена в кілька разів. Приміром: товарообіг промторгу за перші три місяці 1940 року становив 10 міліонів карбованців, то за 2½ місяця II кварталу він вже досяг 52 міліони крб.
Достатній завіз продуктів і промислових товарів у Львів і швидке їх доведення до покупців вимагало значного збільшення торгової мережі. Відкриття нових магазинів, кіосків тощо відбувалось майже щодня. Тепер у місті налічується 2.118 торговельних одиниць. Набагато збільшився асортимент товарів. Зараз тільки один трест хлібопечення виробляє понад 70 сортів хлібобулочних виробів.
Вперше у Львові створюється нова торговельна мережа по продажу овочів, фруктів, палива і гасу. За ухвалою міської Ради торговельні організації повинні в найближчий час відкрити 760 крамниць. 