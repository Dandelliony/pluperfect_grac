◦ ◦ ◦ ◦

У висліді того, що за браком тонажу довіз закордонного вугілля, ропи та інших погінних матеріялів майже зовсім припинився, аргентинський уряд приневолений був ще більш обмежити зуживання електричного струму. В оголошенні міністерства господарства вказують, що дефіцит у погінннх матеріялах дійшов уже тепер до 20 відсотків. Запаси кінчаться і до кінця року їх не стане. Тим то — каже це оголошення, — конечна якнайбільша ощадність. З днем 1 листопада промислові заведення, яким електрівні постачають струм, не діставатимуть струму від 19½ до 21½ години.
Колишній заступник Президента Аргентини, Юлій Рока помер, проживши 70 років. Два роки тому був він деякий час на становищі міністра закордонних справ в уряді Кастіля.
З японських військових кол повідомляють, що внаслідок успішної прочищувальної акції японських військ збільшився двократно покорений простір північного Китаю в порівнанні з минулою весною.
Барон Альберт Фассіні, національний радник і містоголова корпорації для ресторанного промислу, одна з найбільш відомих осіб італійського господарського життя, помер несподівано у віці 67 років.
Як повідомляють з Анкари, турецький міністр закордонних справ Менеменджоглю уже зовсім виздоровів і почав знову урядувати.
Другий фронт, якого большевики так настирливо домагаються, і далі є темою дискусії в аліянтському таборі. Спікер парляменту північно-американського стейту Ню Джерсі виголосив промову, в якій заявив, що було би злочином висилати американських вояків на так званий другий фронт, ще поки вони до цього якслід не підготовані.
Японський ґенеральний консуль у Владивостоці, Ота, прибув через Манджулі до Харбіна. Ота є в дорозі до Токіо, куди він їде, щоб відбути переговори з японськими урядовими установами.
У зв'язку з летунською катастрофою, в якій згинув князь Кенту, міністр летунства, cip Арчібальд Сінклєр, заявив, що вина в цьому летуна: він не придержувався дорученого йому при старті курсу та крім цього летів так низька, що не зміг уже обминути збіччя гори, об яку розбився літак.
Дотеперішнього арґентинського амбасадора в Анкарі, Карлоса Бребія перенесено до Берну, а бернського амбасадора Арґентини, Алберто Палаціо Косту призначено на становище амбасадора в Мадриді.
Процес власника готелю Пера-Паласт проти колишнього анґлійського амбасадора в Софії розпочався цими днями в Анкарі у зв'язку з вибухом його подорожних клунків в готелю. Власник готелю зажадав відшкодування у висоті 500.000 турецьких фунтів.
Американська інформаційна служба повідомила, що з бюра північно-американського уряду націоналізації у Вашингтоні украв хтось поверх 50.000 карток на бензину. З цими картками можна закупити 40 міліонів літрів бензини. Поліційні власті ствердили, що вже почався розпродаж тих карток у потайній торгівлі за нечувані ціни.
У зв'язку з нападом анґлійських літаків на санітарні вози одної італійської дивізії, римський часопис "Трібуна" пише: Анґлійські збройні сили, які такими діями опоганюють свої прапори, будуть колись розбиті так, як вони собі це заслужили.
Анґлія переговорює з Арґентиною про постачання харчових засобів з Арґентини на анґлійські острови. Найважнішою трудністю у тій справі є питання транспорту. Анґлійці хотіли вже купити відповідні кораблі в південно-американських державах або піднаймити їх, але це надзвичайно важко.
З Ню-Йорку повідомляють, що того тижня відбулася конференція Тихо-океанської воєнної ради. Обговорено передусім становище на Соломонських островах, на Новій Гвінеї та на Алевтських островах. 