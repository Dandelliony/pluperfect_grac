◦ ◦ ◦ ◦ ◦ ◦ ◦ ◦ ◦ ◦

Ювілейний концерт Василя Барвінського в Станиславові. Музичні та співочі товариства Станиславова влаштовують 14. травня ц. р. в 20-ій год. у салі "Сокола" святочний концерт для вшанування 30-ліття композиторської праці Василя Барвінського. На концерт прибуде Шановний Ювілят. Співучасть у концерті приймають солісти: Ліда Каратницька (сопран) і Роман Савицькнй (фортепіян), обоє зі Львова, відтак тріо Муз. Інституту ім. Лисенка, мішаний хор "Станиславівського Бояна" і мужеський хор "Думка". По концерті відбудеться комерс.
У львівському воєвідстві закупили позички на 21 міліонів золотих. У передостанньому дні субскрипції позички протилетунської оборони закуплено позичку на суму 1,926.674 зол. До 5-го травня включно у львівському воєвідстві закуплене позичку на суму 20.782.000 золотих.
Знаменний поклик. На мурах м. Львова появилися відозви "Братнєй Помоци Медикуф" з покликом до поляків жінок і мужчин від 20 до 50 р. життя, щоби згодилися жертвувати свою кров на випадок війни. Всі "кроводавці", які згодяться на трансфузію своєї крови важко раненим підчас війни, є звільнені від військової служби й обовязані зголоситися до реєстрації. Відозва підкреслює, що життю "кроводавців" не загрожує ніяка небезпека.
Львівська хроніка. Минулої неділі 7. ц. м. пополудні скінчив трагічною смертю 52-літній Гершон Ґольдберґ при вул. Тарнавського ч. 8., який пішов до кухні, щоби приготовити собі чай на газовій кухонці. Недужий на серце Ґольдберґ, відкрутивши газ, дістав атаку астми і впав на землю. Тимчасом ґаз почав швидко заповнювати кухню і Ґольдберґ затроївся, заки вернулася його жінка з міста. — В ночі зі суботи на неділю помер нагло на удар серця в лазничці у свому помешканні при вул. Фредра ч. 7. Вацлав Шелєр. — При вул. Жовківській напав на К. Опатовича і К. Льорфінґера авантурник Ст. Колодій і поранив ножем Льорфінґера. Раненого відвезли до шпиталю.
Новий міський будівничий у Яворові. Три роки виконував у Яворові функції міського будівничого наш громадянин Микола Дусько. Але недавно маґістрат його усунув і прийняв будівничого зі Львова. Чи новий будівничий більше фаховий від п. Дуська невідомо, але всі знають, що він вчетверо дорожчий.
Знайшли скарб з XVI. віку. Робітники, які працювали при направі гостинця між Сущином, пов. Теребовля і Скоморохами, пов. Тернопіль знайшли на полі фондації ґр. Баворовського 16-літровий глиняний горщик зі срібними монетами з 1600. р. і косу з того часу. — Селянин зі села Слобода на Виленщині викопав на своїм полі 250 срібних монет з XVI. і XVII. вв. Скарб здепоновано в музею у Ґлембокім. 