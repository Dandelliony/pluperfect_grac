◦ ◦ ◦ ◦ ◦ ◦ ◦

Повідомлення ТАРС. Американське агентство Юнайтед Пресс повідомляє, що за твердженням німецької газети "Гамбургер фремденблатт" приєднання Угорщини до пакту трьох держав відбувалось, наче б то, при співробітництві і повному схваленні Радянського Союзу. ТАРС уповноважений заявити, що це повідомлення ні в якій мірі не відповідає дійсності.
Устаткування і матеріали для Палацу рад. Машинобудівні і металургійні заводи і інші підприємства Донбаса виконують замовлення для будівництва грандіозного пам'ятника В. І Леніну — Палацу Рад в Москві. Макіївський труболиварний завод ім. Куйбишева приступив до відливки для будівництва Палацу Рад 100 тонн труб з хромонікельового чавуну. Костянтинівський завод "Автоскло" виготовляє для Палацу Рад 100 кв. метрів різнокольорового марблітового скла і 500 кв. метрів полірованого скла різних розмірів. Краматорському заводові важкого машинобудування імені Сталіна доручено виготовлення сцени великого залу Палацу Рад. 