◦ ◦ ◦ ◦

Панахида у перші роковини смерти д-ра Костя Левицького, першого Голови Уряду З. У. Н. Р., відправиться в четвер, 12 листопада 1942 р., в год. 18. в Архикатедральному Храмі св. Юра. Панахида, на яку запрошує все українське громадянство Український Центральний Комітет.
Вечір Миколи Куліша. Світлиця Співробітників Культурної Праці УЦК — Літературно-мистецький Клюб — улаштовує в суботу, 14 листопада, в год. 17-ій (п’ятій) у власній залі при вул. 29-го Червня ч. 10 — літературний вечір, присвячений українському драматургові Миколі Кулішеві. В програму входять: реферат Д-ра Гр. Лужницького: "Місце М. Куліша в українській драматургії" та "Особисті спогади" реж. Й. Гірняка. Уривки з п’єс читатиме артист Київського Оперного Театру Дубровський.
Відчит. В середу, 11 листопада, в год. 18-ій, відбудеться в домівці Об'єднання Праці Українських Інженерів і Техніків при УЦК, Агорнштрассе 9. II пов. (Зіморовича), відчит п. інж. Осипа Дакури: "Серійна направа самоходів".
Жертвенність українського громадянства. Відчуваючи долю українських полонених, українське громадянство при кожній нагоді жертвує для облегшення їх долі. В останніх днях ОО Василіяни в Станиславові зібрали з нагоди Листопадових Роковин 510 — зл. Знову ж селяни с. Викторів підчас весілля п. Михайла Остаповича зложили на ту саму ціль 160.— зол. Приклади гідні наслідування.
Помер поет. У Криниці помер польський поет Генрик Збєржховський. 