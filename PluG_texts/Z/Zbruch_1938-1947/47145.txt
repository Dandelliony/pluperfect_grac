◦ ◦ ◦ ◦ ◦ ◦ ◦

Свято 22. січня в Празі. Через те, що цьогорічне 22. січня припало на будень, коли більшість українців празької громади зайнята працею, святкування, звязані з цією історичною датою з 1918 і 1919 pp. були перенесені на неділю 26. ц. м. В неділю рано в греко-кат. церкві відбулася торжественна Служба Божа та молебен у наміренні українського народу. Співав добре знаний із своїх попередніх успішних виступів, церковний хор під проводом директора Буркацького. Милою несподіванкою з боку хору було те, що він не тільки переплітав Службу Божу колядками, але й ще на закінчення подав у мистецькому виконанні цілий ряд колядок і щедрівок. В 3-ій год. тої самої днини в салі "Унітарія" влаштувала празька філія УНО "Свято Державности". Програма свята складалася з доповіді У. Самчука: "22-го січня 1919", деклямацій та виступів хору під управою проф. О. Приходька. Національним гимном, що його спільно відспівали зібрані, закінчилося свято.
"Українські мельодії в радіо". Під таким наголовком помістила п. Ута Ульмер у "Кракавер Цайтунґ" ч. 22 дуже прихильну рецензію про радіоконцерт українських колядок, що його уладив у Щедрий Вечір український краківський хор "Сурма" під проводом проф. Б. Пюрка. В ній читаємо м. і.: "Аматорський хор "Сурма", що вже виступав з різними концертами перед німецькою публикою, виявив знаменитий голосовий матеріял. Це безперечно заслуга проф. Б. Пюрка, що довів цей хор до такого високо-мистецького рівня. У проґраму концерту входило 8 пісень з різних українських земель, що сильно вражали своїм то святочно-веселим, то сумовитим настроєм. Особливо подобався сольовий виступ відомого баритона, Осипа Стецури".
Артистам під увагу. Початок діяльности української трупи в Празі пересунено з незалежних від нас причин на середину лютня 1941 р. Просимо терпеливо підождати на наше урядове повідомлення, що розішлемо анґажованим з початком лютня. Тоді також звернемо світлини тим, що їх не заанґажовано. Їх ведемо дальше в евіденції. — Юрій Грім. 