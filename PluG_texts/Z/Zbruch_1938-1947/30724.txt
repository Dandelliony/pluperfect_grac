◦ ◦ ◦ ◦ ◦ ◦ ◦

Повернення радянської господарської делегації з Німеччини
Радянська господарська делегація на чолі з Народним Комісаром тов. Тевос’яном і комдивом тов. Савченком, яка декілька тижнів тому поїхала до Німеччини, щоб установити безпосередній контакт з різними галуззями німецької індустрії і відвідати цілий ряд заводів, що зв'язані з поставкою промислової продукції до Радянського Союзу, по виконанню своїх завдань 16 грудня повернулась в Москву. (ТАРС).
За кордоном
НЬЮ-ЙОРК, 16. За повідомленням "Нью-Йорк Таймс" Франція має намір в найближчі три місяці закупити у США на 1,5 міліонів доларів танків.
ЧУНЦІН, 16. Влади провінції Гуйчжоу дозволили племені Мяо організувати корпус добровільців для відправки його на фронт. У повіті Фінду (на північному сході від Чунціна) утворений добровільний загін у 600 чоловік.
ПРАГА, 16. Газета "Народні Лісти" повідомляє, що в Югославії згоріли два заводи по переробці конопель. Втрати оцінюють в 2 міліони динарів.
ЛОНДОН, 16. Агентство "Ексчейндж Телеграф" передає, що в Сабанзі (Голандія) секвестровані німецькі пасажирські пароплави "Верденфельс" водомісткістю в 6318 тонн, "Лінденфельс" водомісткістю в 8457 тонн і "Васхенвальд" водомісткістю в 4490 тонн. (ТАРС).
Війна на морі
ЛОНДОН, 16. (ТАРС). Газети на видному місці вміщують заяву англійського морського міністерства про те, що англійські крейсери одержали нове підкріплення і при першій спробі лінкору "Адмірал граф Шпеє" вийти у відкрите море, негайно потоплять його. П'ять англійських кораблів чекають, коли "Адмірал граф Шпеє" залишить Монтевідео.
Кореспондент газети "Дейлі Мейл" повідомляє із Монтевідео, що німецьким владам навряд чи удасться забезпечити небезпечність лінкорів. У Монтевідео є лише три сухих доки, з яких два належать англійцям, а третій знаходиться під контролем французів. У Лондоні вчора оголошено про те, що "Адмірал граф Шпеє" потопив англійські пароходи "Стреонсхелл" водомісткістю у 3895 тонн і "Тайроа" — 7983 тонн.
НЬЮ-ЙОРК, 16. (ТАРС). Англійський посланник в Урагваї передав другу ноту міністру закордонних справ Урагваю з приводу перебування німецького лінкору "Адмірал граф Шпеє" в Монтевідео. У першій ноті англійський уряд вимагав інтернування німецького лінкору. Уряд Урагвая віддав розпорядження про інтернування лінкору "Адмірал граф Шпеє" на ввесь час війни, якщо він не залишить 17 грудня Монтевідео.
БЕРЛІН, 16. (ТАРС). Кореспондент агентства Трансоцеан передає, що питання про тривалість перебування в Монтевідео лінкору "Адмірал граф Шпеє" ще до цього часу не вирішено. Англійці намагаються якнайшвидше зосередити в районі гирла Рио-де-ла-Плата великі військові морські сили. В цьому районі помічено слідуючі англійські воєнні кораблі: авіаносець, лінійний крейсер "Реноун", першокласний лінкор "Бархем", першокласний важкий крейсер, 2 летних крейсери, 3 есмінці.
ЛОНДОН, 16. (ТАРС). Як повідомляє агентство Рейтер, два англійських танкери "Етельте пар" водомісткістю 8939 тонн і "Інверлани", водомісткістю у 8900 тонн наскочили на міни у Північному морі. Танкер "Етельте пар" був прибоксований до берега. 38 чоловік з екіпажу цього танкера врятовані, 2 чоловіки загинули. На танкері "Інверлани" виник пожар. Із всього екіпажу живими остались лише 7 чоловік. 