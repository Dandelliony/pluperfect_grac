◦ ◦ ◦ ◦

175 процентів плану. Готуючи гідну зустріч 27 роковинам Червоної Армії, колектив Збаражського пивзаводу січневий виробничий план виконав на 175 процентів. В лютому завод працює ще краще. Це досягнуто завдяки працьовитості невеличкого заводського колективу, широкому сумісництву професій і робіт. Ініціатор сумісництва професій на заводі — комірник М.М. Макух. Він оволодів роботою солодовника і сушника. Виконуючи обов'язки трьох робітників, т. Макух подає молоді приклад соціалістичного ставлення до праці, захоплює її своєю енергією і любовним ставленням до виробництва. Наслідуючи приклад т. Макух, його сестра стахановка О.М. Іванишина також зразково справляється з обов'язками старшої бродильниці та варильниці. Так сполучають суміжні роботи і професії майже усі робітники заводу.   Хліб Червоній Армії. Селяни Підволочиського району, у відповідь на блискучі перемоги фронтовиків, продовжують здавати лишки хліба до фонду Червоної Армії. Вони здали його вже 33.000 пудів.   Подарунки фронтовикам. Готуючи гідну зустріч 27-ій річниці Червоної Армії, комсомольська організація Копичинської середньої школи, де комсоргом ЦК ВЛКСМ працює т. С'єдіна, організували серед шкільної молоді збір подарунків для бійців і офіцерів Червоної Армії. За перші дні зібрано багато подарунків: вишивані кисети, конверти, носові хусточки, олівці, папір, 10 кілограмів тютюну та інше.   Вільне життя 