◦ ◦ ◦ ◦ ◦ ◦ ◦

"Україніка" в німецькій пресі. "Кракавер Цайтунґ" ч. 46 помістив власну кореспонденцію з Ярослава д-ра К. п. з. "Мальовнича велич красок українських одягів". Д-р К. пригадав, що українські освітні товариства тепер відновлюють давне народне мистецтво. В Ярославі відбувся вишивкарський курс. На його закінчення уладжено виставу українських одягів, давніх і сучасних. Особливо гарні були одяги з сіл Святе й Сосниця. Були також одяги з Лемківщини та інших земель, заселених українцями. Вистава виявила велике багатство українського народнього мистецтва. Німці дуже численно відвідували цю незвичайно вдатну виставу.
УДК Краків взиває всіх українців міста Кракова, хворих на недуги, що вимагають доживлювання, зголоситись з лікарськими свідоцтвами в нім. мові, що стверджували б факт недуги та рішучу конечність доживлювання, в канцелярії Сусп. Опіки при УДК Краків, в цілі пороблення в тому напрямі заходів.
Провід секції інжинірів при УЦК у Кракові просить українське громадянство взяти участь у першій неофіційній частині Ширших Сходин Секції, що відбудуться дня 1. березня ц. р. в домівці УОТ-Просвіти, Адольф Гітлєр-Пляц 12/ІІ, з рефератом інж. Л. Маслова: "Церковна архітектура старокняжої доби в Україні". 