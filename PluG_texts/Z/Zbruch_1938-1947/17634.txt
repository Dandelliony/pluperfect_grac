Серце архиєп. Теодоровича. — Сім нових польських памятників у Львові. — Успіх української фільми у Львові.

Серце архиєп. Теодоровича у вірменській катедрі. Підчас бальсамуваиня тіла вірменського архиєписхопа Теодоровича лікарі винили серце на домагання вірменської капітули, законсервували його і склали у вірменській катедрі. На замовлення вірменської капітули виконано вже золоту урну на серце, на якій поміщено напис: "Серце архиєп. Й. Теодоровича, який так гарячо любив Бога і Батьківщину". В найближчих днях комісія консерваторів устійнить місце у вірменській катедрі, де буде зложена урна зі серцем. ("Всхуд").
Сім нових польських памятників у Львові. В четвер 12. ц. м. відбулося засідання міської ради, на якім інж. Бернацький підкреслив в свому рефераті, що в найближчому часі Львів матиме сім нових памятників: Словацького, Костюшка, Бандурського, Конопніцької, Пілсудського, Розвадовського і Мончинського. Референт згадав, що варшавський різьбар проф. Віттіґ підготовив уже модель памятника Словацького, під який артистична комісія вибрала місце в горішній частині парку Костюшка. По бурхливих нарадах міська рада затвердила вибране місце під памятник Словацького.
Успіх української фільми у Львові. Хоч передпродаж білєтів на показ української фільми "До добра і краси" в дні 14. ц. м. не був оголошений, всі білєти вже два дні наперед розкуплено. Ревізійний Союз Українських Кооператив висвітлює цю фільму ще раз у четвер 19. ц. м. у великій салі Муз. Т-ва ім. Лисенка. Початок точно в год. 12. вполудне. Передпродаж білєтів у крамниці "Народньої Торговлі" в Ринку. 