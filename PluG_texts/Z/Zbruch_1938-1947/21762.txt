◦ ◦ ◦ ◦ ◦ ◦ ◦ ◦ ◦ ◦

Першотравневі походи заборонені цього року. Заборона не становитиме прецеденсу на майбутнє. ВАРШАВА, ПАТ. 26. ц. м. прем. Славой-Складковський приняв Т. Арцішевського, К. Пузака та В. Топінка як представників виконавчого комітету ППС і центральної комісії клясових професійних спілок та заявив, що з огляду на ситуацію не дозволить цього року на 1-травневі походи ані збори під голим небом. Це обмеження не становитиме прецеденсу на майбутнє.
Стрілив до товариша. Учень Роман Хробак у Станиславові бавився у свого товариша М. Вишковського набитою пістолею, яку лишила Ервіна Вишковська. В одному моменті впав стріл, при чому куля прошила М. Вишковському ніс і спинилася у підставі черепа.
Краєва хроніка. В Медурі, станиславівського повіту, 17-літній В. Вульковецький маніпулюючи коло знайдених у лісі 4-ох гранат спричинив вибух. Від ран Бульковецький умер. — У державному лісі Іванівка, станиславівського повіту, знайшли тіло Маєра Цайґера з Пістиня, що вже давніше пропав. Цайґера вбив хтось тупим предметом, мабуть із метою грабунку. — В часі розбірки глиняної стодоли у Івана Ткача, в Курниках Шляхетських, тернопільського повіту, завалилася стіна і на місці вбила Владислава Каноса, що працював при розбірці.
Засуд за зловживання. Перед окружним судом у Вильні відбулася розправа проти б. віцедиректора Комунальної Каси Ощадности з Ошмяні Г. Сальмоновича за присвоєння 100.000 зол. Суд засудив Сальмоновича на 10 роки вязниці і відобрав громадянські та публичні права на 10 років. 