Без оман

Краків, 27. червня 1942 р.
Шведська газета "Ґетеборґс Морґенпост" з 23. червня подала подробиці тайного договору, який Черчіль підписав з Молотовом у Лондоні. — "Англія кинула Европу на поталу большевизмові" і це була єдина правильна оцінка постанов цього нового англійсько-большевицького договору. Він признає большевицькі вимоги у справі границь супроти Фінляндії, колишніх прибалтійських держав цебто Литви, Латвії і Естонії, колишньої Польщі і Румунії. Розмежування з Іраном мають устійнити окремим договором. Про Україну нема ні згадки. Для англійців це внутрішня справа совітів. Отже новий лондонський англійсько-большевицький договір освячує і зміцнює поневолення України червоною Москвою. Україна — це тільки складова частина поширеного СССР у границях з осени 1939 р. і літа 1940 р.
Одночасно на підставі того самого договору більшість територій, що або межують або лежать близько совітських кордонів мають стати смугами большевицьких інтересів. Така доля мала би зустрінути, — згідно з волею лондонських і московських верховодів — Фінляндію, деякі частини Скандинавії, Чехословаччину, Румунію і Болгарію. Для забезпеки своїх інтересів на території тих держав большевики мають право засновувати бази і втримувати військові ґарнізони, що фактично означає підпорядкування їх совітам. Майже те саме торкається також і північної частини Европи, зокрема Швеції, Норвеґії і Данії, бо совіти мають дістати право свобідного переїзду з Балтійського на Північне море. Тому що кожне право мусить мати якусь забезпеку, большевицьке право свобідно користуватися відомими балтійськими проливами: Малим і Великим Белтом, Сундом, Катеґатом і Скаґераком, — було би однозначне з большевицькими морськими і летунськими базами на Балтійському морі і на його побережжях. Такі самі права мають мати большевики також у відношенні до переїзду з Чорного на Середземне море, що знову однозначне з нарушенням територіяльних прав Туреччини до Дарданелів. Додаткові постанови про те, що большевики мають право політичної і військової контролі над Фінляндією, Німеччиною, Мадярщиною, Румунією та Болгарією — це тільки поширення одної з попередніх точок договору. Вкінці Англія та большевики обіцяли собі в тому договорі дбати за те, щоб в усій Европі зліквідувати націонал-соціялістичний, фашистський і всякі подібні до них режими, що загрожує однаково сучасній Франції і Еспанії та Портуґалії. Тому нічого дивного, що зараз після того, як постанови цього таємного договору стали відомі, французьке міністерство інформації заявило коротко, але ясно: "Сьогодні англійсько-совітська перемога означала б ось що: Наша кольоніяльна імперія англійцям, Франція совітам".
По суті всі ті права, які Англія признала большевикам у лондонському договорі — це справжня диктатура червоної Москви над усією Европою.
Один з провідних органів німецької преси назвав цей англійсько-совітський договір союзом нахабности і глупоти з манією експанзії. Вислів дуже добрий. Тільки західно-европейські ліберали і демократи, позбавлені всякого глибшого знання большевицької Москви можуть думати в своїй наївности, що вони встоялися би над Темзою, коли би совітські комісари виконували "політичну і військову контролю" над... Німеччиною і взагалі над середньою і західною Европою. Таксамо, тільки манією експанзії можна собі пояснити гін большевиків завойовувати щораз то нові простори, щоби всю Европу перемінити в таке цвинтарище як СССР. Хіба ж це не найкращий прояв двох основних рис московської психіки — максималізму і нігілізму? Максималізму, як нічим необмеженої жадоби поширюватися і проявляти свої гони. Нігілізму не тільки як змагання нищити все чуже і старе, але також як одного з підставових гонів московської душі розплистися в необмеженому поширюванні. Є в тому щось з віталізму примітивної степової стихії — пожежі степових трав або сніжної степової бурі.
Історія вічно повтаряється. Дуже часто повтаряються ті самі явища у змінених зовнішних формах. Щось такого є також і з найновішим англо-совітським лондонським договором. Зрештою подібний договір був уже. Ще підчас першої світової війни — 6. вересня 1914 р. Франція, Англія і Росія підписали договір, в якому забезпечували за імперією російських царів Галичину з північною Буковиною і Закарпаттям, Дарданелі, турецьку Вірменію і північну Персію. Але коли порівняти постанови обох тих договорів, то яка ж між ними різниця! Тоді навіть англійці були настільки серіозні і мали настільки почуття відповідальности, що не віддавали царській Росії ні всієї середньої, південної і південно-східної та західної і північної Европи як тепер. Та між колишньою Росією і СССР при великій тотожності суттєвих явищ московського збірного життя є також своєрідні різниці. Першусього стара Росія завсіди намагалася відігравати ролю "також европейської держави". Це могло різно виходити, але все ж таки мало свої корисні наслідки, так що навіть у Росії з-перед 1914 р. можна було европейцеві "добре і спокійно жити". У протилежність до того большевики репрезентували і далі репрезентують найглибшу погорду московської маси до "всякої заграниці", Европи і Заходу. Звідсіля їх гін нищити всі ті установи політично-громадянського життя, що колись завдяки моді наслідувати Захід примандрували до Росії. Образово колишня Росія — це Зимова Палата у Петербурзі з великими венецькими дзеркалами, з блискучим паркетом, з кришталевими жирандолями і образами старих голяндських та фляманських мистців на стінах. Зате СССР — це мокрий і темний підвал у московській Лубянці: плями крови розстріляних і замучених на стінах, кров на підлозі, відприски мозків, що не хотіли думати згідно "з генеральною лінією" комуністичної партії...
Лондонський договір з 6. вересня 1914 р. був для нас, українців, однозначний з тим, щоб розплистися у московському морі при збереженні фізичного існування народу та його деяких етнографічних питоменностей. За ціну відречення від мазепинства всім "благонадьожним із маларосов" стелився шлях до найвищих почестей і становищ. Лондонський договір з травня 1942 р. — це перспектива, що нас українців большевики вжиють "на макулятуру" в процесі творення одного великого московсько-совітського народу. Тепер зустріч большевиків зі західними українцями виглядала б куди інакше, ніж це було осінню 1939 р.! Поголовне винищення української інтеліґенції і взагалі всіх провідних елементів народу, необмежене панування жидів і так зв. пролетаріяту, кривава дурійка "всесовітського патріотизму" — ось поодинокі картини того, як би могло виглядати нове большевнцьке панування на західноукраїнських землях.
Корінням нашого існування ми звязані зі західно-европейським способом життя. Всі наші дотеперішні національно-політичні надбання виросли на західно-европейських підставах. З хвилиною як вони падали, щезали також і ті всі наші довгими роками плекані ціннощі. Про те міг кожний переховатися після 22. вересня 1939 р. Тоді большевики за неповних 22 місяці зуміли знищити все, що ми собі вибороли і створили в довшому періоді історії аж до приходу большевиків у вересні 1939 р. Після 22. червня 1941 р. без огляду на воєнні умовини на наших землях знову стало відроджуватися українське національне життя на старих традиційних основах, що нас вязали і вяжуть з тим світом, який називають европейським. Памятаймо про те в тих переломових для нас хвилинах. Женім від себе всякий пасивний неґативізм, не втікаймо перед труднощами буднів, але навпаки в активній боротьбі з ними стараймося оправдати свою приналежність до молодих, цебто сильних і життєздатних европейських народів.
мк. 