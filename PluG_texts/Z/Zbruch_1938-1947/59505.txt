◦ ◦ ◦ ◦ ◦

Віднова "Роя". Довідуємося, що ще одна наша установа, що перед війною корисно працювала, оживила свою діяльність — це кооп. "Рій". Вона включена відділом Виживлення і Хліборобської Господарки при Генерал-губернаторстві у сітку заготівельних установ. Згідно зі статутом оживить вона свою працю в цілім Галицькім Дистрикті. Діяльність кооперативи оперта на тісній співпраці з Хліборобською Палатою у Львові. "Рій" буде заспокоювати всі потреби пасічника продуцента а саме: постачанням його пасічничим приладдям, штучною вощиною, вуликами, посудою на мід та цукром для підгодівлі бджіл, як також скуповуванням від нього пасічничих продуктів (меду, воску).
Про переселення. Губернатор Галичини д-р Лящ видав додаткове зарядження до своєї постанови з дня 8 листопада в справі жидівської дільниці у Львові. На основі цього зарядження всі жиди, що мешкають у VI-ому районі (між вулицями Віденською, Казимира та Поліції) мусять покинути цей район до 14 грудня ц. р. Жиди з інших районів (крім IV-го) мусять переселитись до жидівської дільниці до 28 лютого 1942 р. У справі IV-го району (між Стрілецькою площею та вулицями Жовківською, Татарською та Замковою) видасть спеціяльний розпорядок львівський Штадтгавптман. Штадтгавптман вирішить теж справу підприємств, то є в жидівській дільниці.
Провірка працездатності. Уряд Праці почав сьогодні провірку працездатності чоловіків, народжених у роках 1920—1925. Вона відбувається в будинку при вул. Дверніцького 15, партер — 89 кімната. Мужчини, народжені в роках 1916—1919, що дотепер не зареєструвались, можуть це зробити тепер із молодшими річниками. Хто не зголоситься до провірки, буде згідно з постановою Генерал-Губернатора покараний.
Нові назви вулиць. В дальшому перейменуванні львівських вулиць: вул. Бурлярда названо Гандельштр., вул. Вроновських — Мондштр., вул. Кресову — Дунклєштр. та алею Фоша — Бангофштр.
Оплати в професійних і фахових школах. Львів, 2 грудня. Розпорядком шкільної влади встановлено з важністю від 1 вересня 1941 р. в державних, німецьких, професійних і фахових школах та на курсах такі оплати а) оплати за вступний іспит від учня — 5 зол. б) оплати за іспит для екстерністів — 60 зол., в) оплати за останній іспит від шкільних учнів і курсантів — 10 зол., г) оплати від новоприйнятих учнів до школи й на курси — 10 зол. д) адміністраційна такса: 1) для учнів фахових шкіл, мистецького промислу, торговельних фахових шкіл — 300 зол. річно від особи 2) для учнів професійних торговельних, ремісничих, городничих і молочарських шкіл і підготовних курсів 200 зол. від особи 3) для учениць шкіл домашнього господарства 100 зол. від особи, 4) для учнів або учениць однорічних шкіл сільського господарства та зимових шкіл — річно 50 зол. від особи, місячно 5 зол. б) для учнів, учасників курсів місячно 10 зол. від особи. Всі ці оплати треба складати перед іспитом оплати за впис до тижня від хвилини прийняття Адміністраційну таксу треба вплатити найпізніше 30 кожного місяця.
Помер із перевтоми. 72-літній Олекса Грубиш, несучи мішок дров, упав на Старому Ринку та більше не піднявся. Лікар ствердив смерть із перевтоми.
Бійка в ресторані. У ресторані при вул. 29 Юні 11а після доброго випитку почалась у гурті "дібраних" осіб бійка, в якій сильно потурбували 26-літнього Якова Шиткіна (Павликовського 18). Його відвезли в лікарню. 