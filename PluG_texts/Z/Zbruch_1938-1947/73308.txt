◦ ◦ ◦ ◦

Українські радіопередачі. Сьогодні, у п’ятницю, 20 листопада, від 10.30 до 11-ої год. концерт української  народної музики. У програмі: народні пісні і обробки народних пісень на фортепіян. Виконавці: Марія Роговська (фортепіян) і Дометій Йоха (баритон).
Пресові конференції кореспондентів "Телеекспресу" у Львові. З почину Шефа Преси ґенерального ґубернатора, п. Ґаснера, відбудеться в дні 27. ц. м. у Львові Пресова Конференція усіх краєвих кореспондентів Пресової Аґенції "Телеекспрес". Ціль конференції — пожвавити роботу українських провінційних кореспондентів та причинитись до покращення стану інформацій з Галицької области.
Лікувальні оселі УЦК в Моршині. Крім відпочинково-лікувальних  осель у Криниці, наладнує УЦК з 1-им грудня ц. р. подібні оселі у живці Моршині біля Стрия. З побуту в них можуть користати в першу чергу ті українські громадини, що потребують лікування купелями. Про умови прийняття та всі ближчі пояснення звертатися до найближчого УЦК (УОК) і Делегатури.
Приділ молока для дітей. Згідно з розпорядком Окружного Старости у Станиславові, посадник міста видав оголошення, на підставі якого буде видаватися щоденно чверть літри повного молока для дітей, народжених не пізніше 1-го листопада 1939 р.
Денники Розпорядків для Ґ.-Ґ. Денник Розпорядків для Ґенерал-Ґубернаторства ч. 95, виданий 4-го листопада 1942 р., містить: Розпорядок з метою упрошення карного судівництва в Ґ.-Ґ. з дати 23. X. 1942 р. — Розпорядок про введення розпорядку про держання голубів в Ґ.-Ґ. з 9-го квітня 1941 р. в області Галичина — з дати 24. X. 1942 р. — Третю виконну постанову до розпорядку з 8-го березня 1940 р. про культурну діяльність у Ґ.-Ґ. — з дати 29. IX. 1942 р. — Розпорядок у справі заборони потаємної торгівлі посвідками на перевіз — з дати 21. Х. 1942 р. — Денник Розпорядків для Ґ.-Ґ. ч. 96, виданий 5-го листопада 1942 р., містить: сьому виконну постанову до розпорядку про лотерійний монополь з 31-го серпня 1940 р. — з дати 19. X. 1942 р. 