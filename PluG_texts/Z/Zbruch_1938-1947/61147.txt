◦ ◦ ◦ ◦ ◦

Бої з большевиками
Берлін, 17 січня. Большевики продовжували також передучора на північному відтинку східного фронту свої наступи на німецькі лінії. Не вважаючи на великий мороз, німецькі війська в тяжких відпірних боях здержали ворожі атаки, які мали на цілі проломити німецькі лінії. В одному місці відкинено переважаючі чисельно сили ворога у протинаступі. Під час бою знищено 14 большевицьких бронемашин. Бої закінчилися, а випадні німецькі позиції залишилися в німецьких руках. На сусідньому відтинку дивізії проводили большевики атаки, але рішучим протинаступом були відбиті. Большевики потерпіли криваві втрати. Також німецькі штурмові літаки атакували ворожі лінії і позафронтові большевицькі райони. В багатьох місцях обкидано бомбами скупчення большевицьких військ. Машеруючим з'єднанням, а також з'єднанням, які мали на меті скупитися, завдано численними цільними попаданнями тяжких втрат. Німецькі винищувачі в північному відтинку східного фронту атакували залізниці шляхи ворога і в бриючому полеті знищили паровози, які стояли під парою.
Берлін, 17 січня. Сильні з'єднання большевиків заатакували передучора на середущому відтинку східного фронту німецькі лінії. Під час тих атак наступив протиудар одної німецької дивізії з флангу. Хоча був сильний мороз, наші піхотинці при допомозі бронемашин і штурмових гармат вдерлися в гущу ворожої наступальної сили і відбили в ворога, не зважаючи на його опір, багато місцевостей. Під ударом наших наступаючих частин, відступила решта ворожих атакуючих частин.
Малякка поза лінією фронту
Токіо, 17 січня. Японська Головна Кватира повідомляє, що японські війська, переслідуючи тікаючого ворога до міста Малякка, на західному побережжі Маляйського півострова. Дальші повідомлення кажуть, що Малякка поза лінією фронту.
Мін. Чіяно у Будапешті
Рим, 17 січня. Вчора до столиці Мадярщини прибув італійський міністр закордонних справ, граф Чіяно. На залізничій стації його привітали всі члени мадярського уряду, під проводом прем'єр-міністра Бардоші. Були присутні також німецький посол фон Ягов і японський посол. По дорозі до готелю графа Чіяно оваційно вітало населення Будапешту.
Бій за Сінгапур почався
Токіо, 17 січня. Просування японських військ на Сінгапур, відбувається нестримно далі. Війська імператора наступають двома колонами на південь. Від часу здобуття Куаля Люмпур, японці в боях і маршах пройшли пересічно 60 кілометрів денно. На західному побережжі Маляйського півострова, одна японська колона перейшла рівнину Селянгора і зайняла місцевість Тампін біля кордону Малякки. Намагання англійців творити новий фронт невдалося, бо японські війська проломлювали собі шляхи в швидкому наступі. Збройним силам імперії не вдалося відірватися від японців. Одна часть англійських військ втікає поспішно на південь. Інші частини відтяті японцями й оточені. Провінції Малякка і Джогор після розгрому британських позицій, стоять вже перед японськими атаками без опору.
Токіо, 17 січня. Вже тепер відчувається силу японських операцій на Британському Борнео. Англія одержувала давніше понад 60 відсотків пального з Британського Борнео. Ця достава пального тепер уже відпадає, бо терени пального на британському Борнео є вже в японських руках.
Токіо, 17 січня. Лондонське агентство глядить з журбою на положення Сінгапуру. Воно каже, що справжній бій за Сінгапур вже розпочався тепер, бо відстань між японцями і британською фортецею є вже тільки 200 кілометрів. Лондонське агентство приневолене вже признатися до того, що японці одержали також перевагу в повітрі над Сінгапуром. Говорило воно теж і про те, що на початку цього тижня відбулися над Сінгапуром найзапекліші бої в повітрі, при чому японці мали дуже незначні втрати. Щоб бодай в деякій мірі протиставитись цій японській перевазі в повітрі, британське агентство пропонує збудувати нові аеродроми в джунглях, які творять оборонний район Сінгапуру.
Токіо, 17 січня. Після двох тижнів від того часу, коли японці вмашерували до Гонгконгу, зачалося там знов нормальне суспільне життя. Почали свою роботу фабрики. Наладнано вуличний рух. Найважчою справою вважають японські кола розв'язку питання, яке відноситься до втікачів. До Гонгконгу прибуло 1,6 міліона китайських втікачів. Тепер вимандрувало з Гонгконгу 300 тисяч втікачів. Наслідком цього положення дещо покращало.
Токіо, 17 січня. Японська морська авіяція атакувала район Мулюкських островів, на схід від Целебеса. Серед інших, атаковано також острови Амбон і Бабо. Амбон від початку 17 століття належить Голяндії. Острів має коло 40 тисяч мешканців. 