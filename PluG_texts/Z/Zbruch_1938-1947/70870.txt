◦ ◦ ◦ ◦

Українська радіопередачі. Сьогодні, у п'ятницю, 18 вересня, в часі від год. 10.30 до 11-ої ранку Львівська Радіовисильня передає концерт уривків із опер Миколи Лисенка у виконанні Марії Сабат-Свірської (сопран) і хору Євгена Козака. При фортепіяні: Євгенія Курилович-Чапельська.
Імпрези у Клюбі. Український Літературно-мистецький Клюб у Львові, вул. 29-го Червня (3-го Травня ч. 10), влаштовує завтра, в суботу, 19 вересня та післязавтра, в неділю, 20 вересня три цікаві імпрези. В суботу, в 6-ій год. вечором — реж. Іван Іваницький прочитає доповідь на театральну тему п. н. "На межі між актором і глядачем". В неділю, в 11-ій год. перед полуднем улаштовує Правління. Клюбу ранок для дітей. Діти почують кілька казок у виконанні артистки Львівського Театру, Лесі Кривіцької та пісні у виконанні солістки Марії Сабат-Свірської. Після концерту діти матимуть змогу відвідати солодкий буфет. Цього ж дня, в 6-ій год. вечором відбудеться концерт молодих виконавців. У цьому концерті виступлять многонадійні солісти: Марта Колтунюк (фортепіян), Ніна Шевченко (сопран) і Іван Вересюк (баритон). При фортепіяні: Катерина Гвоздецька. Правління Клюбу запрошує не всі ці імпрези членів і прихильників мистецтва.
Сходини фармацевтів. Дня 20 вересня 1942 р., в год. 10-ій рано (точно) при вул. Парковій 10. партер, кім. ч. 8. відбудуться ширші сходини магістрів фармації, зорганізованих в Об'єднанню Праці Медично-санітарних працівників при УЦК. Присутність обов'язкова.
Студія Танку ІНТ. Відділ Культурної Праці УЦК оголошує набір до Студії Танку на перший і другий рік навчання. До Студії приймається дітей віком від 8 до 16 років. Речинець навчання: 3 та 4 роки. У програмі Студії: клясичні танці, українські народні танці, танці інших народів і характерні танці, музична культура, пантоміма, характеризація, мистецтво актора, історія театру та балету. Подання можна складати до 20 вересня ц. р. в Інституті Народної Творчости у Львові, вул. Францішканська ч. 7.
Уневажнення. Концертне Бюро ІНТ Відділу Культурної Праці УЦК оцим уневажнює документи, виставлені п. Ярославові Климовському для організування концертів на провінції.
Заклик. Концертне Бюро ІНТ Відділу Культурної Праці УЦК закликає оцією дорогою п. Ярослава Климовського негайно зложити в канцелярії ІНТ всі документи, виставлені йому для організування концертів на провінції, а в бухгалтерії ІНТ видані йому білети вступу на концерти.
Не засмічуймо вулиць! Не кидаймо білетів і недокурків! Львів. Воєнний стан, вправді, виправдує багато занедбань людини в ділянці культурної поведінки, а проте є речі, яких виправдати не можна; до таких належить незугарне засмічування вулиць міста прохожими. Ось вистачить поглянути на міські хідники біля трамвайних зупинок, так і видно, скільки зужитих трамвайних білєтів порозкидано на вулиці, дарма що в тому самому місці прикріплений до стовпа залізний кіш на ці відпадки. Таких картин, що є у Львові на денному порядку, в жодному місті Західної Европи не побачимо. Там у трамваях є спеціяльні скриньки на зужиті білєти і ніхто не сміє занечищувати ними вулиці. Таксамо ніхто не посміє там кидати на хідники недокурків папіросів чи зужиті сірники, як це бачимо у нашому місті. Очевидна річ, що така поведінка львов'ян у великій мірі утруднює працю. Заведення Чищення Міста, яке має право вимагати від культурних прохожих чи трамвайних пасажирів більше вважливости для чистоти. 