Ілярій Кук згинув.

В четвер 25. ц. м. в год. 4-ій вранці виконано присуд смерти на особі Ілярія Кука на подвірю Бриґідок при вул. Казимира Великого. Кука засудив на кару смерти у березні ц. р. трибунал у відомому золочівському процесі. Найвищий Суд затвердив присуд. Тому, що президент Мосціцький не скористав з права ласки щодо І.Кука, віцепрок. д-р Еплєр повідомив про це І.Кука в середу 24. ц.м. пополудні. Крім того прокуратор повідомив про виконання присуду смерти оборонця засудженого адв. д-ра Степана Шухевича. І.Кука висповідав вязничний капелян о. д-р Липський. І.Кук попрощався вчора пополудні з матірю, а в четвер вранці перед самою екзекуцією з двома молодшими братами і сестрою. І.Кук зберіг рівновагу духа до останніх хвилин свого життя. При виконанні смерти були присутні, крім урядових осіб, теж о.д-р Липський та оборонець д-р Ст. Шухевич. І.Кука похоронили на Янівському цвинтарі, де над його могилою відправив панахиду о. д-р Липський у присутности його родини. 