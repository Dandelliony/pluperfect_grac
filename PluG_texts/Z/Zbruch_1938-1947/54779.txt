◦ ◦ ◦ ◦

Розпучливі спроби ворога вирватись з окруження — відбито
З Головної Кватири Фірера, 5. VIII. Верховне Командування Збройних Сил повідомляє: Спроби випаду згущених в тісному місці ворожих сил в Україні відперто. Відділи ворога були при цьому знищені.
При поширенні лінії пролому 100 кілометрів на південний схід від Смоленська нова ворожа бойова група була наглим наступом або знищена, або оточена. В Естонії здобуто місто Тапс. Штурмові літаки останньої ночі у налетах хвилями збомбардували з успіхом воєнні і оборонно-господарчі споруди в Москві розривними і запальними бомбами. В налетах на англійське харчове мореплавство затопила авіяція далеко на захід від Ірляндії і в каналі Сант-Георг затопила авіяція два торговельні пароплави, разом в 10.000 рбт. В північній Африці біля Тобрука відбито наступ сильніших англійських з'єднань з тяжкими втратами для ворога.
Німецькі штурмові літаки зробили налети також останньої ночі на англійські бази в Суецькому каналі. Вночі з 4 серпня знищили вони в гавані Суецу два британські торговельні пароплави, разом 18.000 рбт. І тяжко пошкодили великий пасажирський пароплав. Ні вдень, ні вночі не робив ворог налетів на Німеччину. В бою проти англійського торговельного мореплавства затопили воєнна фльота і авіяція в місяці липні ворожі торговельні пароплави в 407.600 рбт. Крім цього пошкоджено велику кількість ворожих торговельних пароплавів так тяжко, що вони не можуть бути на довший час вжиті для засоблювання Англії. Втрати, які потерпів ворог в діянні мінами, не подано в тих числах.
Бої в Африці
РИМ, 6. VIII. Італійське звідомлення Збройних Сил з вівтірка є такого змісту: Головна Кватира Збройних Сил повідомляє: В північній Африці на фронті Тобрука наступав ворог дуже завзято на наші позиції. Німецькі відділи відбили його в протинаступі з тяжкими для нього тратами. Було багато поранених. На полі бою залишилося біля 100 вбитих англійців. В тій дії брали участь німецькі літаки і вони успішно збомбардували ворожі артилерійські позиції.
На фронті Соллюма діяння висунених постів. Ворожі літаки збомбардували Део, сільську місцевість в Сицілії, але не було ні жертв, ні шкід.
В Середземному морі один з наших підводних човнів під приказами капітан-лейтенанта Людовіка Гріна затопив ворожий танкер в 600 рбт, який мав їхати до Тобрука.
Також у Середземному морі один з наших підводних човнів збив кулеметним вогнем літак типу "Сундерлянд". Ворожий екіпаж взято в полон.
"Менчестер" прибув до Гібральтару з 64-ма вбитими на покладі
БЕРЛІН, 4. VII. Тяжко пошкоджений під час успішного нападу італійської авіяції на англійські військові кораблі в Середземному морі, британський крейсер "Менчестер" прибув на днях до Гібральтару.
Крім багатьох поранених, "Менчестер" мав на покладі також 64-ох убитих, яких командування корабля похоронило не в морі, як убитих з інших пошкоджених військових кораблів, тільки на суходолі.
Новий налет на військові підприємства в Москві. Багато великих пожеж
БЕРЛІН, 3. VIII. Німецька авіяція вніч на 3. серпня при безхмарній погоді знов атакувала Москву. Бомбардовано підприємства воєнного промислу на північ від закруту Москви-ріки, де спалахнуло багато великих пожеж. Дальші великі пожежі можна було спостерігати по всьому місту. 