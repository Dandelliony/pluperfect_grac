Велика пожежа нового головного двірця у Варшаві.

В головній галі нового будинку головного двірця у Варшаві при Алєї Єрозолімській вибухла у вівторок 6. ц. м. в год. 6.30 рано велика пожежа, що охопила швидко цілий будинок. Негайно заалярмовано пожежну сторожу. Наслідком сильного вітру пожежа перекинулась на деревляні руштування нового будинку головного двірця, що його будову мали скінчити у грудні ц. р. і тоді віддати до публичного вжитку. На місце пожежі приїхало 5 відділів пожежної сторожі, 2 відділи з осередка пожежного вишколу і залізнича пожежна сторожа так, що в рятунковій акції брало участь понад 500 осіб пожежної сторожі. Одночасно поліція замкнула сильним кордоном велитенський будинок двірця від вул. Познанської, Новоґродської, Маршалковської і Хмєльної. Припинили теж трамваєву комунікацію в Алєї Єрозолімській. До домів при вул. Маршалковській та Емілії Плятер пускали лише замешкалі там особи і робітників, які спішились до праці. Всі підміські поїзди, що надходили до Варшави, спрямували на західній і східній двірець. Далекобіжні поїзди спрямували на ґданський двірець. Підміська комунікація відбувається лише від західнього до східнього двірця. Ввесь пасажирський рух у підземних коридорах двірця теж припинили. Подорожніх з поїздів перевозили залізничі автобуси.
Завзята боротьба зі стихією вогню.
Рятункова акція стрічалась з велитенськими труднощами з огляду на великі розміри нового репрезентаційного будинку головного двірця, при якій працювали робітники вдень і вночі. Крім того будинок окутали чорні непроглядні клуби диму та утруднювали рятункову акцію, а "полумяні язики" охопили дуже швидко дах, бо вогонь стрічав легкопальний матеріял: деревляні руйнування і верстви корку, що мали охоронити дах і стіни перед вогнем. Саме вони виявились поганим ізоляційним матеріялом і причинились до нагального поширення пожежі. Сильний вогонь розігрів залізні конструкції галі до тієї міри, що стеля, поверхнею 2.000 кв. м., завалилась. Стеля спадаючи ушкодила підлогу над четвертим шляхом у підземнім тунелю двірця. Пожежна сторожа під проводом головного коменданта Ґейштора приступила до рятункової акції з трьох боки. Від Алєї Єрозолімської члени пожежної сторожі заливали водою з високих драбин ліву горішню частину галі, далі від вул. Хмєльної і передню частину двірця. По завзятій боротьбі зі стихією вогню вдалося пожежу вгасити щойно в год. 10. рано. Підчас рятункової акції було важко ранених 7-ох членів пожежної сторожі, один згинув під звалищами; крім того важко ранені два залізничники і легко ранені два старшини пожежної сторожі. З цивільних осіб ранений інж. Бохенек та урядовець Копчинський. Перед двірцем дижурувало 6 кареток рятункового поготівля з 5-ма лікарями і 12 санітетами.
Яка причина страшної пожежі?
Яка була причині страшної пожежі головного двірця — покищо невідомо. На місце пожежі приїхав прем. Славой-Складковський, який кермував рятунковою акцією та помагав лікарям перевязувати ранених. Премієр доручив президентові міста зголосити до відзначення найвідважніших членів пожежної сторожі. Два золоті, 10 срібних і 50 бронзових хрестів дістануть передовсім ті члени пожежної сторожі, які рятували з нараженням свого життя своїх товаришів. Крім того на місце пожежі приїхали міністри: справедливости Ґрабовський і комунікації. 