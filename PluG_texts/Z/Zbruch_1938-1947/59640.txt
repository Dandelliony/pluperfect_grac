◦ ◦ ◦ ◦ ◦

На кінець цього тижня в Бейруті сподіваються повороту головнокомандуючого австралійськими військами на Близькому Сході, генерала Блемся. Його новим завданням буде перекинути з Близького Сходу останки австралійських військ на Далекий Схід, бо австралійський уряд, з уваги на щораз більше напруження на Далекому Сході, вважає необхідним, щоб австралійські війська були саме там.
Як повідомляє велика афганська газета "Ахрам", англійський та совєтський уряди в найближчих днях поставлять урядові Афганістану нові вимоги, які відносяться до вможливлення транспорту військового матеріялу для СССР через територію Афганістану.
Англійська палата громад відкинула вчора проект закону націоналізації підприємств військової промисловості. Внесення було поставлене 30-ма депутатами партії праці.
З міст на острові Кіпр повідомляють про щораз більші харчові труднощі. У Фамагусті та в Нікозії брак хліба. Так виглядають благодаті британської окупації.
Встановлений англійцями де-голлівський комісар видав розпорядок, яким наказує арештувати в Сірії всіх арабів, яких підозрівають у ворожості до Англії, або які не відносяться прихильно до сторонників зрадника де Голля.
Японський міністр закордонних справ Того заявив, що Японія, Манджу-Го і Китай мусять створити новий лад у Східній Азії на базі однакових життєвих умов.
Повстанчий рух у Палестіні посилюється. Араби щодня нападають на британські військові транспорти.
Щоб звільнити залізницю для військових транспортів і для вояків, що їдуть на відпустку, на час від 19-го до 24 грудня і від 30-го до 31-го грудня ц. р., цивільні особи могтимуть їхати деякими поїздами в Німеччині тільки за окремим дозволом.
Згідно з новим розпорядком у майбутньому буде карана вже навіть спроба зловживання нарядами.
Німецькі громадяни і правні особи можуть за постановою ради румунських міністрів розпоряджати своїм майном і своїми справами в Румунії свобідно.
Збір рижу в Італії від 1931 до 1941 року збільшився з 6,5 на 9,3 міліони центнерів.
В Японії видав імператор закон про уформування національного корпусу Служби Праці. Всі мужчини від 14-го до 40-го року життя і незаміжні жінки між 14-им і 25-им роком життя можуть бути влучені в корпус національної служби праці.
Тяжке положення Совєтського Союзу приневолило англійського амбасадора в Москві до того, що він зажадав від Англії швидкої допомоги.
Пошта щезла наслідком ворожої акції. З Лондону повідомили, що пошта, вислана з Англії до Сполучених Держав Америки в часі від 23-го до 26-го жовтня, загинула наслідком ворожої акції.
Мексік і СССР. Один мексіканський депутат Вера Круз на засіданні парламенту поставив внесення, що Мексік нав'язав дипломатичні зв'язки з Італією та Німеччиною і порвав свої зв'язки з СССР та з урядом генерала де Голля. Цю пропозицію мексіканський сенат відкинув тому, що вона була суперечна з політикою уряду Мексіка.
Цікава вистава у столиці Мадярщини. В столиці Мадярщини вчора прем'єр-міністр Бардоші відкрив протибольшевицьку виставу. У своїй промові Бардоші назвав цю виставу тільки малим вирізком з усієї нужди і жаху, які приніс большевизм. 