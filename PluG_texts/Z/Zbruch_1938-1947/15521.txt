Париський "Тан" про полк. Мельника. — Нині входить у життя анґлійсько-італійське порозуміння.

Париський "Тан" про полк. Мельника.
Як подає "Слово Народове", париський "Тан" містить телєґраму з Хусту п. н. "Українські справа", в якій повідомляє, що ОУН назначить полк. Мельника, шефа штабу армії Петлюри, наслідником замордованого в червні ц. р. Коновальця.
Полк. Мельник перебував до вересня у Львові як адміністратор дібр митрополита Шептицького. Останніми часами покинув нагло Польщу і поїхав у подорож по столицях держав Середущої Европи, щоб навязати контакт з українськими еміґрантськими осередками.
Нині входить у життя анґлійсько-італійське порозуміння.
У середу 16-го ц. м. входить у життя анґлійсько-італійське порозуміння з квітня ц. р., про яке ми вже нераз писали.
Слід пригадати умовини цього порозуміння, які тепер обовязуватимуть обі держави:
1) потвердження деклярацій з 2-го січня 1937 р. у справі Середземного Моря та нот, якими обмінялись оба уряди у справі "статус кво" на Середземному Морі та в Еспанії;
2) порозумінню яке передбачує виміну військових інформацій;
3) порозуміння, яке торкається деяких смуг на т. зв. Середущім Сході, на Червонім Морі та в арабських краях;
4) деклярация про припинення неприязної пропаґанди;
5) деклярація у справі озера Тана (Італія зобовязалася не замкнути його вод, які спливають до Синього Нілю);
6) деклярация у справі військової служби тубильців у східній Африці;
7) деклярація у справі реліґійної свободи та прав бритійських товариств у Східній Африці;
8) деклярація, яка торкається свободи транзиту через Суеський Канал. 