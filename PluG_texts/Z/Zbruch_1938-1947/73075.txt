◦ ◦ ◦ ◦

Американські летуни, які літають між Чункіном і Індією є тої самої думки, що цей повітряний шлях найгірший у світі, як про це повідомляє кореспондент "Юнайтед Прес" з Чункінґу. Американські летуни підкреслюють, що не тільки погана погода, але й постійні японські повітряні атаки, творять найбільші труднощі цьому повітряному транспортному рухові.
Бюро японської амбасади в Шангаю повідомляє, що японські концерни перейняли 10 листопада управління багатьох англійських і американських торговельних домів і будинків аліянтів, а також "Шангайський Банк" і "Шартерд Банк". В Шангаю є чутки, що в складі нанкінського уряду зайшли правдоподібно деякі персональні зміни.
Англійський генерал сер Клайв Ліддел подався до димісії. Цей дотеперішний комендант гібралтарської твердині дістав після одної летунської атаки на Гібральтар атаку нервів і настільки недужий, що не може сповняти своїх чинностей. На його місце іменовано лорда Горта.
Процес проти виконавців бомбового замаху на німецького амбасадора в Туреччині, фон Папена, почався наново. На лаві підсудних засіли обвинувачені, Павлов та Корнілов оба совєтські горожани.
Премієр французького уряду, Ляваль покинув Париж та подався до Віші.
Часопис "Юнайтед Прес" повідомляє, що 50 американських високих шкіл найшлося у фінансових труднощах: вони мусіли припинити навчання. В такому ж самому положенню є і інші американські високі школи.
Агенція Стефані повідомляє з Ля Лінеа, що з Середземного моря прибув до гібральтарської пристані британський есмінець, на якому були британські ранені.
Представникам мадярського часопису, що тими днями перебували в Софії, заявив болгарський міністер війни Мішоф, що болгарська армія є свідома своїх завдань і тепер і в майбутньому. Вона стоїть на поготівлі і знає, що мусить зробити. В загалному — так зазначує мадярський часопис — в Болгарії громадянство дивиться ясно та з вірою в майбутнє.
Англійська пресова служба повідомляє з Капштадту, що на цілому південно-африканському побережжі заведено примусове затемнення.
Дотепер у Франції існував закон, на підставі якого замужні французькі жінки не мали права працювати на державних становищах. Цей розпорядок видано у зв'язку зі загальним безробіттям, а саме, щоб жінки, яких мужі працюють, не займали місць мужчинам. Тепер цей розпорядок скасували. Таким чином у зв'язку з мобілізацією усіх робочих сил Франції жінки теж мусять стати до державної служби. В найближчому часі будуть могти францужанки виконувати навіть ті адміністративні чинності, які дотепер виконували тільки мужчини.
Португальський міністер справедливости промовляв в португальській радіовисильні. В своїй промові він підкреслив що комунізм не дасться ніяк погодити з державною організацією Португалії.
Аргентинська управа пошт заборонила ввозити північно-американський часопис "Таймс". Причина заборони — це кілька статтей, звернених проти Арґентини.
З Чункіну подано офіційно до відома, що шефа британської військової місії в Чункін-Китаю. ґенерала-майора Брюс відкликано. Він вернувся вже 30-го жовтня до Британської Індії. Його заступником іменовано ґенерал-ляйтнанта Грінсдайля, який задержує й далі свою функцію військового аташе при британській амбасаді в Чункіні. 