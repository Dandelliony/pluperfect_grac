◦ ◦ ◦ ◦ ◦

На східному фронті частини німецької армії підтримані сильними з'єднаннями авіяції, підчас відбивання ворожих атак і в успішних контратаках завдали знов ворогові тяжких утрат людьми і матеріялом. Підчас одної місцевої контратаки в районі на північний схід від Курська, проведеної не зважаючи на морозні снігові бурі, ворог у кількаденному бою втратив 294 полонених, у тому числі одного командира дивізії, 1.450 убитих, 6 танків, 25 гармат, багато тяжкої і легкої піхотної зброї та іншого військового матеріялу.
В боротьбі проти совєтських повітряних сил, у якій взяли участь також з'єднання італійської авіяції, вчора збито або знищено на землі 38 ворожих літаків. Штурмові літаки вніч на 5 лютого запалили споруди одної виробні літаків у Воронежі і осягнули цільні попадання бомб у виробню авт у місті Горький.
На водах довкола Англії авіяція укиненими бомбами пошкодила 3 великі торговельні кораблі, з яких один загорівся і дав крен. Нищівні нічні атаки були далі скеровані проти залізничих об'єктів на шляху Ню-Касль—Едінбург...
У Північній Африці продовжувано переслідування ворога у східній частині Кіренайки. З'єднання німецької авіяції бомбардували британські шатрові табори, скупчення авт і аеродроми довкола Тобрука. Підчас успішних денних нальотів німецької штурмової авіяції на ворожі кораблі і військові споруди гавані Ля Валєтта на острові Мальта пошкоджено два британські підводні човни. Встановлені для супровідної охорони ескадрилії винищувачів збили без власних утрат три британські літаки.
Перекинення промисловості з України на Сибір
ХАРБІН, 7 лютого. (тп) — Вздовж центрально-сибірської залізної дороги лежать накопичені велетенські маси важких машин, що їх Совєти стягнули сюди з українських промислових округ. Вони не мали досі часу уставити та змонтувати ці машини. Машини виставлені на діяння атмосферичних опадів. Вони загрузли в болоті і позамерзали.
Провірка законів Словаччини
БРАТИСЛАВА, 7 лютого. — У середу прийняв словацький парлямент на свому 80-му засіданню проєкт закону про створення конституційного сенату. Він матиме завдання перевіряти словацьке законодавство щодо його згоди з конституцією. Перевірка може відбуватися на пропозицію президента держави, уряду, парляменту або державної ради.
Японці під Рангуном
Голяндські бази на острові Ява були далі атаковані японськими літаками. Голяндське командування признається до втрати 88 своїх літаків. Наслідком успішно-проведеної офензиви авіяції в цьому районі, японські повітряні збройні сили володіють сьогодні повністю над районами південно-китайського моря, Маляйської протоки і на водах Голяндської Індії.
Сильні загони японської авіяції скинули знов велику кількість бомб на Сінгапур і на Бірму та спричинили великі руйнування. На терені Бірми зайняли японці на захід від Мульмейну міста Паанг, а крім цього один острів на річні Сальвін.
Зміна уряду в Англії
БЕРЛІН, 7 лютого. — П'ять разів змінив Черчіль свій кабінет — пише англійська газета "Дейлі Мейль" — виявляючи тим, що за кулісами англійського політичного проводу не все в порядку. Якщо йде про назначення лорда Бівербрука міністром військової промисловості, то, на думку цієї газети, ледве чи вдасться Бівербрукові двигнути цю продукцію з її теперішнього занепаду. На думку газети "Дейлі Мейль" є дуже характеристичним те, що до зміненого Черчілем уряду не увійшов колишній англійський амбасадор у Москві, Кріпс.
На фронті Севастополя, Керчі і Донця
БЕРЛІН, 7 лютого. — На оточувальному фронті Севастополя армійська артилерія та інша важка зброя продовжувала успішне атакування большевицьких позицій, сховищ, та скупчення військ. Наслідком німецького артилерійського вогню потерпів ворог нові втрати. Цільні попадання бомб знищили численні розбудовані позиції ворога. Перед відтинком одної тут діючої німецької піхотної дивізії відмічено підготову ворога до наступу. Артилерія дивізії взяла його під успішний вогонь, так, що він не міг розвинути наступальних акцій. Далі німецькі вояки відбили у східній частині Криму 1 лютого успішно наступи двох большевицьких сотень. Один дальший наступ, який проводив ворог на одному сусідньому відтинку силою одного баталіону, заломився в вогні німецької артилерії. Німецькі гармати відкрили такий сильний замкнений вогонь перед німецькими лініями, що ворог наслідком великих власних втрат мусів перервати атаку і відтягнути останки своїх з'єднань. Після відпертя цього наступу німецькі батерії взяли під успішний вогонь відновлені поготівні позиції і скупчення військ ворога, а також артилерійські ворожі позиції.
Сильні загони німецької авіяції на цілому східному фронті атакували з дуже добрим успіхом ворожі війська. На півдні, в районі Керчі і Донця німецькі бомбардувальники атакували похідні колони і концентрацію ворожих військ, а зокрема в районі Керчі знищено або тяжко пошкоджено багато механічних возів. Над Донцем німецькі літаки бомбардували ворожі польові та артилерійські позиції, а в повітряних боях збили 15 большевицьких літаків, не маючи жодних власних втрат. На іншому аеродромі знищено дальших 5 літаків на землі. На середущому відтинку фронту німецька піхота мала нові великі успіхи, здобувши нові місцевості. В цьому районі німецькі літаки знищили 200 механічних возів, а далі 15 літаків на землі, а 14 збили в повітряних боях.
На півночі німецька авіяція атакувала успішно ворожі колони, збиваючи при тому 6 ворожих літаків. Крім того бомбардовано далі Мурманський залізничий шлях, який попереривано знову в багатьох місцях.
В районі Севастополя німецькі бомбардувальники атакували залізничі і промислові споруди.
Один з найбільш відомих англійських літунів винищувальної авіяції, командир Роберт Роллянд Стемфорд. Так підчас одної спроби нальоту на побережжя занятих західних районів був цими днями збитий з літаком. 24-літній літун вийшов ціло і попав у полон.
Поглавнік підписав законний розпорядок про віднову хорватського державного парляменту.
Відозви поміщені цими днями у французьких часописях, закликають вступати у французьку колоніяльну армію до повітряної зброї. Зобов'язання приймається найменше на 3/4 року. 