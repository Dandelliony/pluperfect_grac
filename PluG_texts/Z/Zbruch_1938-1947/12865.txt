По широкому світі. — Початок дискусії у раді Ліґи Націй.

По широкому світі.
Болгарія святкувала день св. Симеона, покровителя Болгарії,  іменика престолонаслідника та свято рільничих товариств. У Софії зібралося 12.000 селян.
Італійське міністерство освіти стянуло всі шкільні підручники, яких авторами є жиди.
Початок дискусії у раді Ліґи Націй.
Швеція та Голяндія не визнають ліґових санкцій.
На вівтірковому засіданні ради Ліґи Націй почалась пополудні дискусія над діяльністю Ліґи в минулому році.
Перший промовляв шведський міністр закордонних справ Сандлер, який ствердив, що Ліґа Націй не могла довести до розброєння ні запобігти війнам; всі важніші події виривалися зпід впливів Ліґи. Тому шведський уряд уважає, що санкційна система не має для нього обовязуючого характеру і домагається дефінітивного висвітлення справи 16. статті та ревізії пакту Ліґи.
Опісля голяндський міністр закорд. справ Патійн заявив, що продовж останніх десяти років виявилося, що успішне стосування санкцій неможливе. Голяндський уряд повідомляє, що санкції не мають для нього обовязуючого характеру.
У бюрі Зорів Ліґи розвинулася дискусія над тим, яка комісія має занятися дискусією над реформою 16. (санкційної) статті пакту. Справу передано політичній комісії. 