◦ ◦ ◦ ◦ ◦ ◦ ◦

Німецький наступ у Югославії
БЕРЛІН, 9. IV. — Не зважаючи на теренові труднощі та знищення шляхів, насип німецьких військ на сербському й грецькому фронті відбувається успішно, хоч зустрічає завзятий спротив ворога.
Німецьке летунство серед несприятливих атмосферичних умовин вчора також заатакувало в масових атаках військові обєкти білгородської твердині. Розривні і запальні бомби спричинили вибух нових грізних пожеж у маґазинах та обєктах головного залізничого двірця. Ескадри спадних літаків і ловецьких машин атакували ворожі летовища в Сербії. При тій нагоді нищили на землі 32 літаки. 2 літаки поважно ушкодили. В районі ріки Сави німецькі літаки знищили залізничі мости, двірці й шляхи та обкинули бомбами поїзди з транспортами й засобами погінних матеріялів.
В районі Ускіб летунські ескадри атакували бомбами та обстрілювали скорострілами кольони піхоти й вантажників.
Німецькі ловецькі літаки зістрілили вчора у південному просторі 20 ворожих літаків. У східній частині Стирії примусили осісти один ворожий літак типу Бристоль-Бленгейм.
7. IV. німецьке летунство атакувало сильнішими відділами Британію та бритійські кораблі. На морі довкола бритійських островів затопили вчора 2 ворожі торговельні кораблі містоти 3.000 тон. Три більші ворожі кораблі поважно ушкоджені.
Упродовж останньої ночі кількасот німецьких боєвих літаків перевело могутні атаки на багато військових обєктів на терені Вел. Британії. Біля гирла ріки Клайд к. Ґлезґова німецькі літаки успішно обкинули розривними та запальними бомбами два портові міста з чисельними уладженнями для вивантажування та корабельними майстернями. Крім того німецькі літаки атакували порти Бристоль, Ливерпуль, Айпсвич і Гервич. У відважному налеті один німецький літак заатакував розривними та запальними бомбами важні заведення бритійського воєнного летунського промислу в середній Анґлії. Коли німецький літак вже відлітав, можна було завважити пожежу монтажевої галі.
Ворог обмежився впродовж дня до поодиноких налетів на зайняті простори. Останньої ночі ворожі літаки скинули розривні й запальні бомби на кілька місцевостей прибережного простору північної Німеччини. Пожежі, що там спалахнули, скоро погасили. В одній місцевості на побережжі ворожі розривні бомби ушкодили мешкальні доми. Між цивільним населенням були вбиті та ранені.
Підчас тих атак ворог втратив 8 літаків; 5 ворожих машин зістрілили німецькі нічні ловецькі літаки, 1 зістрілила протилетунська артилєрія, 2 — артилєрія воєнної фльоти.
Загалом ворог втратив учора 63 літаки. Згинули 4 власні літаки.
Перші югославянські полонені
СОФІЯ, 9. IV. — Вже приїхали до Софії перші сербські полонені. Болгарський часопис "Дума" пише, що їх вигляд жалюгідний. Вони прибиті, їх лиця бліді з виснаження. Багато з них ще живе під вражінням жахливих атак спадних літаків і переможних німецьких панцирних дивізій. Всі ті сербські полонені ще не очуняли з нервового переляку. Болгарський часопис пише, що німецькі вояки, після того, як відібрали зброю сербам, дали їм першу лікарську поміч, дали їм їсти й опісля відіслали їх у запілля.
Хорвати проти Білгороду
РИМ, 9. IV. — По останнім вісткам заклики хорватських провідників до повстання хорватів проти Білгороду найшли в цілій Хорватії незвичайний відгомін. Заклики про допомогу до Німеччини хорватських націоналістів, що втекли перед сербським терором, телєґрама хорватських націоналістів до Фірера з проханням визволити зпід сербського ярма, як також заклик Павліча — характеризують положення в Хорватії. В Загребі тужать за звільненням від сербського ярма. Через ці хорватські заклики світ довідався про версайську будову югославянської держави з її брутальним сербським централізмом і гнетом інших національних ґруп. Білгород сподівався, що через участь Мачека в уряді хорватська проблєма буде зліквідована. Хорватський нарід уже відповів Білгородові на сербський терор, домагаючись вільної хорватської держави.
Матсуока залишається ще в Москві
ТОКІО, 9. IV. — Японський міністр закордонних справ Матсуока заявив московському представникові японської аґенції Домеї, що коли би це могло довести до покращання японсько-совітських взаємин, він залишився би ще кілька днів довше в Москві, хоч первісно того не передбачував. Мін. Матсуока ще не сказав, коли остаточно відїзджає.
Зближений до японського міністерства закордонних справ "Джепен Таймс енд Едвертайсер" пише: "Підчас нової европейської війни на Балкані Японія якнайбільше співчуває своїм союзникам Німеччині та Італії. Тому Японія дасть великодержавам оси вичерпну практичну допомогу. На думку японського щоденника Німеччина була би воліла мирне управильнення взаємин з Югославією замість війни. Та просто незрозуміла поведінка Югославії не залишила Німеччині ніякого іншого виходу".
Анґлія зірвала з Мадярщиною
БУДАПЕШТ, 9. IV. — Анґлійський посол у Будапешті Овен Ст. Клер Мелей повідомив мадярського премієра й міністра закордонних справ Бардошія, що Анґлія зриває дипльоматичні взаємини з Мадярщиною. Анґлійський посол просив можливо скоро видати йому пашпорти.
Розмова між Матсуокою й Молотовом
МОСКВА, 9. IV. — З приводу розмови японського міністра закордонних справ Матсуоки з головою сов. уряду й комісарем закорд. справ Молотовом — видано такий урядовий комунікат:
"Дня 7. квітня голова ради народніх комісарів і народній комісар закордонних справ Молотов прийняв японського міністра закордонних справ Матсуоку, якому товаришив японський амбасадор у Москві Татекава". 