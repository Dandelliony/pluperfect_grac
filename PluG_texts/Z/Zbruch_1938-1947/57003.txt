◦ ◦ ◦ ◦ ◦

"Мужчина з минулим". Комедію на 3 дії під цим наголовком Арнольда і Баха у перекладі В. Блавацького, в постанові Б. Паздрія виставить Львівський Оперний Театр у неділю, 5 жовтня і у вівторок, 7 жовтня, оба рази в 6-ій год. вечером.
Число населення м. Львова. По даним Торговельного Відділу Управи м. Львова, на основі виданих харчевих карт на день 4 жовтня було у Львові 321.647 мешканців. З того числа 60.554 українців, 2.441 німців (441 Райхсдойчерів і 2.000 Фольхсдойчерів), 145.446 поляків і 111.471 жидів. Найбільш багатою в населення є IV. дільниця, в якій живе 89.928 мешканців, з того 14,194 українців і 51.751 жидів. Найбільше українців живе в ІІ. дільниці, бо 17.000 чоловік, найменше в І-ій: 12.750.
Реєстрація мистецьких творів. До дня 5 ц. м. треба зголосити в ратуші, кімната ч. 23 всі твори мистецтва. Реєстрації підлягають образн, різьби, дереворити, гобелени, купферштихи, порцеляна, навіть філятелістичні збори, та тільки ті, які мають високу мистецьку вартість. Споміж наших малярів останнього часу реєструвати треба м. і. деякі дуже вартісні образи Новаківського.
Хворі одержують молоко. Хворі, які представлять лікарське свідоцтво, що не можуть їсти чорного хліба, одержать білий хліб і молоко. В тій цілі треба внести прохання до сектору приділу товарів Управи м. Львова, залучуючи лікарське свідоцтво. Такі лікарські свідоцтва видаються для І. дільниці при вул. Рутовського 10, для II. дільниці при вул. Браєрівській 16, для III. дільниці при вул. Яблонівській 3, а для IV. дільниці при пл. Місіонарській 2.
"Українське Народне Мистецтво". Ще в 1922 р. повстала кооперативна установа "Українське Народне Мистецтво", яка мала завдання плекати пам'ятки українського ми стецтва, зберігати його оригінальність та відповідно популяризувати його серед мас. Кооператива обіймала відділи: керамічний, килимарський, декоративний, деревні різьби. Кожний з цих відділів мав свої по цілій Галичині розкинені верстати, які займались продукцією мистецьких виробів. Від 1925 р. кооператива видавала ілюстрований двотижневик "Нова Хата", в якому обговорювано мистецькі і культурні справи та пропаговано ідею розбудови  українського національного мистецтва.
"Рідна Земля". Український популярний ілюстрований тижневик для українського громадянства области (дистрикту) Галичини появиться вже 12 жовтня 1941 р. Тижневик "Рідна Земля" міститиме: Статті, вісті й дописи про українське життя Области Галичини; Цікаві відомості з воєнних фронтів; Статті про міжнародне політичне положення; Відомості з життя Придніпрянської України; Статті й відомості з життя Великої Німеччини та інших країв: Статті, практичні і правні поради для хліборобів; Статті, оповідання і замітки з української історії і письменства; Урядові розпорядки й оголошення; Новинки, куток сміху і розваги; Платні оголошення і реклями. Передплату прийматимуть поштові уряди, про що окремо оповістимо. Поодиноке число 30 грошів. Адреса Редакції: Львів, вул. Зіморовича 15, тел. 222—72. Адреса Адміністрації: Львів, вул. Сокола 4, тел. 200—06. 