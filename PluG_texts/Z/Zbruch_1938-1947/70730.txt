◦ ◦ ◦ ◦

Американці про "другий фронт"
МАДРИД, 12 вересня. — Один звітодавець в Ню-Йорку пише, що американські щоденники заходяться виясняти Сталінові, що Англія й Америка у ніякому розі не можуть тепер створити другого фронту. Пишуть щоденники, що Сталін зденервувася тим, що підчас американсько-англійських розмов на тему спільних воєнних плянів, що відбувалися в липні в Лондоні, не було совєтських представників. Хоч Сталін не є моряк, одначе мусить він зрозуміти, що аліянти мають перевести на морю величезну битву, яка робить неможливою ту справу, щоб прийти Совєтам із поміччю.
Америка проти комунізму?
СТОКГОЛЬМ, 12 вересня. — На нарадах конгресу англійських професійних союзів жалівся британський голова професійних союзів, cip Вольтер Сітрін, що його змагання довести у Злучених Державах до створення англо-американсько-совєтського союзу професійних союзів закінчилися повною невдачею. Уже з його приїздом преса поставилася до нього негативно і згори асторпедувала всі його змагання. Англійський голова професійних союзів зазначив, що причиною його невдачі є традиційна ворожість Америки у відношенні до комунізму, яку можна стрінути і в різних професійних союзах та яка тимто утруднювала безпосередній контакт і переговори з товаришами з англійських професійних союзів. Цього останнього Сітрін найбільше жалів.
Загроза інфляції в Злучених Державах Північної Америки
ЛІСБОНА, 11 вересня. — У четвер північно-американський сенат розглядатиме проєкт Рузвельта, що має на меті запобігти інфляції. Спеціяльна комісія сенату буде нараджуватися над цим проєктом закону. Крім того, фінансова комісія американського сенату поставила пропозицію створити новий податок, згідно з яким стягатимуть 5 відсотків з кожного приватного доходу, що перевищає 625 доларів у році. Ці нові заходи Рузвельта, що вказують на господарську крізу в Злучених Державах, сильно пригнобили англо-американські господарські кола.
Верховне Командування Німецьких Збройних Сил повідомляє:
На південь від Новоросійська здобула піхота в завзятих боях останній побережний форт. На відтинку Терека німецькі відділи проломили ворожі позиції та знищили батерії.
Перед Сталінградом тривають завзяті бої за укріплення. Відтяжуючі наступи ворога відбито. Ворожий постачальний рух був знову ціллю важких повітряних налетів. Крім цього бомбардовано ніччю Сталінград і летунські об'єкти на північ від міста.
На південний схід від Ржева заломились поновлені наступи визначних ворожих сил у завзятому спротиві німецьких відділів.
На південь від Ладожського Озера та з Ленінграду вів ворог безуспішні, багаті у втрати наступи.
Німецькі та хорватські бойові літаки нанесли ворогові високих втрат уже у вихідних позиціях.
На далекій півночі летунство поборювало ворожі табори та летунські бази.
Совєтське летунство втратило 10 та 11 вересня в повітряних боях, в яких брали участь теж італійські, румунські, еспанські та мадярські ловецькі літаки, і в огні протилетунської артилерії 171 літаків. Пропало 14 власних літаків.
У перших 10-ти днях вересня втратили британці на єгипетському фронті загально 170 танків і панцирних возів.
На англійському південному побережжі та південному сході острова поцілили вчора німецькі літаки бомбами важкого калібру промислові та комунікаційні споруди. На побережжю окупованої західної полоси зістрілено 2 ворожі літаки.
Вночі на 11 вересня німецькі та анґлійські швидкі човни мали сутичку на Каналі. Один ворожий човен негайно затонув. Інші човни завернули після численних поцілів, почасти зайняті сильною пожежею.
Фінське воєнне звідомлення
ГЕЛЬСІНКИ, 12 вересня. — В п’ятницю оголошено такий комунікат командування фінляндської армії: В західній частині Карельської вузини відбито напад Совєтів у силі одної компанії. Совєтський напад був приготовлений артилерією і відбувався під охороною димових заслон. Фінляндська артилерія поділила один ворожий панцирний поїзд, в наслідок чого прийшло до сильного вибуху. Знищено кілька вагонів. На інших відтинках фронту не сталося нічого важнішого.
Італійське воєнне звідомлення
РИМ, 12 вересня. — Головна Кватира Італійських Збройних Сил подає:
В Єгипті взаїмна розвідувальна діяльність. Наші літаки обкинули розривними та запальними бомбами летовища у Міхабі. Легкі одиниці воєнної фльоти заатакували та затопили ворожий підводний човен.
Англійці на Мадагаскарі
ВІШІ, 12 вересня. — В урядовому повідомленні про події, на Мадагаскарі урядові кола стверджують, що ця британська акція була спрямована на різні пристані західного побережжя згаданого острову. Така фльота, як підчас нападу на Дієго Суарес, заатакувала вранці 10 серпня велику пристань Маюнка, та крім цього Амбаю, 200 км. на південь від Дієго Суарес, та Морундзву, 550 км на південь від Маюнки. Повідомлення підкреслює, що оборонці острову проти цього нападу змагаються в дуже нерівних умовинах.
ВІШІ, 12 вересня. — Віродостойні кола повідомляють, що впала пристань Маюнга, на яку звернений був головний удар нового англійського нападу на Мадаґаскарі. 