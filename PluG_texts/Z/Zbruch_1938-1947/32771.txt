◦ ◦ ◦ ◦ ◦ ◦ ◦

Винахід робітника Пальчевського. Робітник заводу "Контакт" тов. Пальчевський Микола Якимович винайшов спосіб вироблення шрифту для друкарських машинок з пластмаси. Цей спосіб набагато здешевлює собівартість шрифту. Крім того, процес вироблення шрифту з пластмаси відбувається в 6 разів швидше, ніж вироблення з свинцю. Зараз кооперативна артіль по ремонту машинок робить випробування пластмасового шрифту.
Оперзведення штабу Ленінградського Військового Округу. Протягом 14 лютого на фронті відбувались шукання розвідувачів і в ряді районів продовжувались пожвавлені дії піхотних частин і артилерії.
На Карельському перешийку продовжувались успішні дії наших військ. Противник, не витримуючи ударів наших частин, відходить, зазнаючи великих втрат. В результаті успішних дій за 14 лютого нашими військами занято 16 оборонних укріплених пунктів противника з них 3 залізо-бетонних артилерійських споруд. Наша авіація вела успішні активні бойові дії по військах та воєнних об'єктах противника і провадила розвідувальні польоти. 