З життя У.Т.Г.І.

Дня 12. травня ц. р. в Подебрадах відбулися Загальні Збори Спілки Професорів Української Господарської Академії. У Президію Спілки та в Дирекцію Українського Технічно-Господарського Інституту вибрано головою Спілки та Директором УТГІ професора інжинера Л. Фролова; заступником лєктора В. Сапіцького, секретарем — лєктора інж. М. Сочинського: деканом Аґрономічного Відділу — проф. С. Комарецького та деканом Економічно-Кооперативного відділу і Високої Школи Політичних Наук — проф. М. Добриловського.
Інститут докінчив друком підручник проф. Фролов — Технольоґія палива та його ж — Технольоґія води і надрукував лєкції 22—24 Математики доц. Інж. О. Коваленка, 7 лєкцію Машинознавства Інж. О. Антипова (водяні рушії), 4-5 лєкції Техніки друку ред. П. Зленка (редакційно-видавничий процес) та 23 лекцію Історії Української Культури проф. В. Антоновича (українська ґравюра). 