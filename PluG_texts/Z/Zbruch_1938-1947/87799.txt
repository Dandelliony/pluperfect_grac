◦ ◦ ◦ ◦

Ділимося сумною вісткою з українським Громадянством, що дня 13-го березня ц. р. помер у Львові на серцеву недугу у 65-ому році життя Д-Р ВАСИЛЬ СІМОВИЧ, вчений і професор української мови та ректор Львівського Університету, кол. професор Українського Педагогічного Інституту в Празі, дійсний член Наукового Товариства ім. Шевченка, співробітник Української Академії Наук, член Української Національної Ради, Голова Наукового Фонду УЦК, редактор Українського Видавництва, кол. гол. редактор "Життя і Знання", автор численних наукових праць, заслужений громадянський діяч Галичини і Буковини. Похорон відбудеться в четвер, 16-го березня ц. р. в год. 3-ій попол. з церкви св. Петра і Павла на Личаківський цвинтар. Закликаємо все українське громадянство до численної участи в похоронах. Український Центральний Комітет   Два перші громадянські вшанування Шевченка. Старанням Спілки Українських Письменників відбудеться в п'ятницю, 17-го ц. м. в год. 17.30 в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповідь проф. В. Кибальчича п. н.: "Два перші громадянські вшанування Т. Шевченка". Музична ілюстрація до пісень Т. Шевченка в опрацюванні і виконанні д-ра Б. Кудрика.   Окружні приладові змагання. Львів, 14-го березня. Краєва Ланка Руханки в порозумінні з Рефератом Тіловиховання Львова подає до відома, що окружні приладові змагання відбудуть ся у Львові 2-го квітня ц. р. Програма змагань передбачує вправи на поручні, дручнику, коні і долівкові середнього й нижчого ступнів для чоловіків і жінок та нижчого ступня для юнаків і юначок.   Львівські вісті 