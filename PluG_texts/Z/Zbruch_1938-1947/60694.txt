 Історія каналізації Львова

Львів, 3 січня.
Вже в XIII в. можна говорити про каналізацію Львова. Тоді вже стали будувати камінні канали, які вливалися до Полтви. Ці канали не були будовані за однородним планом, через те їх дно було плитке, стіни мало тривалі, а містота невистарчальна. Це було причиною, що вода заливала часто житлові дома й вулиці. Щойно з 1904 р. Меліораційне Бюро з Краєвого Відділу опрацювало проект регуляції Полтви і меліорації її допливів з проектом наводнення надполтв'янських торфовищ каналовою водою, що має відживні складники. Цей проект не був зреалізований. Новий проект, що покривався з інтересами міста й хліборобства опрацьовано в 1908—1910 рр. Завдяки положенню міста, можна було каналову воду відпровадити поза місто й ужити її до наводнення великих сіножатей над Полтвою без того, щоб її штучно підносити. Навозові складники, які містяться в каналовій воді, могли знаменито пригодитися до того, щоб почву зробити більш урожайною. Має воно й свої від'ємні сторони, бо в каналовій воді є складники, які шкідливо впливають на рослини й риби. Таксамо під час більших дощів з каналів разом з водою випливає багато намулу. Щоб цьому запобігти, треба збудувати спеціяльні уладження до очищування.
Роботи при регуляції Полтви почалися з 1907 р., а при каналізації в 1911 р. вели до 1939 р., але не вибудовано уладжень до очищування каналових відпливів. Управа Міста поробила відповідні підготовні праці в цьому напрямі й вибудувала над каналом пробні уладження до очищування, які мали ствердити кількість відпливової води, ступінь занечищення та хемічний склад каналових відпливів.
Питання регуляції Полтви було актуальне вже за австрійського уряду, але щойно в 1892 р. Меліораційне Бюро Краєвого Виділу взялося виконувати проект регуляції й меліорації цілої долини Полтви. Його виконано в 1896 р. Тоді виконано теж багато інших праць як: регуляцію самої Полтви та її допливів, будову валів для охорони прибережних сіножатей і поля роботи над забезпекою берегів ріки гатей, над забезпекою дна перед ерозією і т. п. Виконані роботи знищили частинно воєнні дії. Через брак уладжень до очищування, дно замулилося піском та болотом.
Якщо йде про меліорацію долини Полтви, то в цьому напрямі зроблено теж багато. Меліорацію долини Полтви для наводнення зимовою водою викінчено зовсім на поверхні 670 га. З уладжень для систематичного наводнення й одобрення виконано більш-менш 95% регуляції і коло 80% меліорації. Проектовану працю виконано майже вповні. Коли ще виконається проект очищення води Полтви зі шкідливих складників без втрати її навозової вартості, то план буде доведений до кінця й вповні завершений. Очищування каналової води є конечне з санітарних, естетичних, хліборобських, годівельних та економічних причин. 