Завдання українського хліборобства

Львів, 17 липня 1941.
Облудна "планова" система урядових чинників большевизму довела сільське господарство на західних землях України до такого занепаду, що треба буде приложити багато зусиль і часу, щоб зруйноване господарство наладнати та до сучасних історичних завдань підготовити. Масове винищення свідомого селянства, знищення зародового та розплодового матеріялу, відірвання хлібороба від його прадідного грунту, створення новітніх форм кріпацтва в колгоспних господарствах і нечувані податкові тягарі, притупили в хліборобі почуття відданости та замилування до хліборобства і мали довести наш хліборобський етап до повної руїни. Коштом хлібороба утримувано велетенську масу непотрібного, чужого духом, галапасного бюрократичного апарату. Дише в країні комунізму можливе було таке яскраве використання селянина, продукт праці якого бюрократична кліка забирала по казково низьких цінах.
Проклята доба руїни минула і хлібороб вже ніколи не допустить до того, щоб вернулись рабські відносини. Сучасна хвилина наказує хліборобові з величезним завзяттям хопитися праці на ріллі та використати життєдайні проміння сонця й на тих обшарах, що ще досі залишилися не обсіяні, на яких знищені воєнними подіями посіви, або з яких уже зібрало ранні культури. Не можна залишити найменшого клаптика землі не використаним, пам'ятаючи, що святим обов'язком хлібороба є не лише постачати прохарчування населенню, але й забезпечити перемогу над диким ворогом: армія має дістати від хлібороба якнайбільше продуктів для переможного маршу в вороже запілля. Вже тепер підготовляємося до використання грунту по жнивах для здобуття паші для тварин. Поголів'я сільсько-господарських тварин мусимо за всяку ціну збільшити, а перед усім тих тварин, які швидко можемо виростити: курей, качок, гусей, безрог, крілів. Утримуймо наші тварини так, щоб не мати найменшої шкоди від загибелі.
З цього завдання втілимо й наше відношення до колгоспів і радгоспів; хоч яка противна нам та чужа форма землеволодіння, але для забезпечення цьогорічних зборів мусимо доцільно підійти до розв'язання цього питання. Ні в якому випадку не можна допустити до того, щоб через самовільне вирішення справи існування колгоспу потерпіли полеві чи городні збори. Вся наша увага і пильність — цьогорічним зборам — така наша відповідь на кремлівські зазиви нищити засіви. 