◦ ◦ ◦ ◦

Японські війська продовжували свою прочищувальну акцію в східній частині провінції Шантунг, та в провінції Гопей. В першій третині місяця жовтня розвивалася ця акція з великим успіхом.
До Оттави прибув перший совєтський посол в Канаді, Федір Гусєв, який негайно по приїзді має перебрати свій уряд.
Біля Яримджі, в Туреччині прийшло у вівторок до зудару двох вантажних поїздів, 12 вагонів розлетілося в дребезги, дві особа згинуло, одна важко ранена.
За вістками з Бразилії окремий декрет уряду завів цензуру для всієї преси на час війни.
На шведських суверенних водах в районі між Ґетеборґом і Мальме виловили досі 75 пливучих англійських мін.
Японський міністр війни повідомив, що ґенерала-поручника Катсуцо Косуда, керманича головної кватири для озброєнь, іменовано керманичем головної кватири управління військового озброєння. Новий уряд створено в четвер цісарським розпорядком. Його ціллю являється уодностайнення управління військового озброєння. Водночас міністр війни сповістив, що ґенерал-поручник Гартсуга, керівник уряду озброєння при міністерстві війни, іменований керівником бюра для загальних справ при головній кватирі.
Португальська радіовисильня влаштувала низку передач на тему "Релігія і комунізм". Доктор Цельго де Роха говорив у цих передачах про большевицьке лицемірство і прийшов при цьому до висновків, що католицькацерква, представляючи комунізм як найбільшу в історії єресь, вдержує католиків із-далеку від комунізму. Промовець опрокинув твердження, наче б то релігійні переслідування в Совєтському Союзі ослабли, та підкреслив, що за час володіння Сталіна, від року 1928 методи переслідування стали вправді іншими, але ж самі переслідування нічого не втратили із своєї жорстокости та кривавости. Заслання церковних діячів і атаки на церкву ще й подвоїлися. "Ми завжди вестимемо боротьбу проти комунізму" — закінчив промовець.
З аргентинського боку зайняли тепер становище проти чуток, мовби аргентинське посольство у столиці Туреччини мали замкнути. Дипльомати Аргентини заявляють, що такі чутки незгідні з правдою та що нового посла Аргентини в Анкарі дожидають у найближчих днях.
До Анкари прибула швейцарська господарська комісія, щоб з відповідними урядовими станицями Туреччини почати переговори про виміну швейцарських промислових виробів за турецькі сирівці. Вартість товарів, що мають бути виміняні, оцінюють на 10 міліонів турецьких фунтів.
Турецький президент Ісмет Іноню подасть 1-го листопада звідомлення про зовнішньо та внутрішньо-політичну ситуацію Туреччини. Нагодою до цього послужить відкриття народних зборів, на яких президент виголосит традиційну промову, якою відкриє збори.
Розклади їзди всіх японських державних і приватних залізниць, переставлені, починаючи з неділі, на 24-годинну систему. Також усі інші комунікаційні засоби, як ось кораблі, омнібуси та трамваї, в майбутньому користуватимуться 24-годинною системою. Згідно зі звідомленням "Асагі" обмін телеграм між Гонг-Конгом і Манао від суботи знову відкритий. Такий же обмін йде між Гонг-Конгом і Сватау.
Як повідомляють із Рангуну, останні ремонтні роботи на залізницях, знищених у свій час ворогом, покінчені. На всіх залізницях Бірми комунікація знову наладнана.
У Софії підписано болгарсько-італійську умову про культурні взаємини. Умова передбачує співпрацю на культурному полі між обома країнами.
У західній Тракії болгари переводять плянову поселенчу акцію. Кожний жонатий болгарський урядовець одержить у західній Тракії дім і кусень землі, який після його урядування переходить на його власність.
Між урядами Німеччини й Фінляндії підписано умову про цивільну летунську комунікацію. 