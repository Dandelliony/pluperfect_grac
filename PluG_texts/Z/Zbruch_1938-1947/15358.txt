Сильний буревій. — Аванс 35.000 урядовців. — Залізнича катастрофа.

Сильний буревій лютував над холмським повітом і заподіяв великі шкоди. У волости Бурка буревій перевернув кілька стогів і поломив багато дерев у лісі. На терені волостей Став, Кринички і Ольховці буревій перевернув кілька стоділ і стаєн і зірвав кілька дахів із хат.
Аванс 35.000 урядовців. Премієр Складковський наказав зладити спис 35.000 державних урядовців, які авансують у першім чвертьріччі 1939 р. Сюди не вчислено вчителів, що авансують автоматично що три роки.
Залізнича катастрофа трапилася у Кладзку, де особовий поїзд зударився з товаровим. Кілька осіб є ранених. Залізничу комунікацію перервано. Комунікацію вдержують автобуси німецьких залізниць. — Під Пальо дель Коле в Італії моторовий вагон наїхав на селянський віз. Чотири особи згинуло, дві є ранені. 