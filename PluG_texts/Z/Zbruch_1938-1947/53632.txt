◦ ◦ ◦ ◦

Заупокійні богослуження і панахиди. В неділю, 6. липня ц. р. відправив у греко-католицькій церкві в 12-ій год. вполудне о. парох крил. д-р Хрущ Заупокійне Богослуженкя за криваві жертви большевицького терору. Церква була переповнена вірними. На тетраподі, прикритому чорною жалібною покривою, пролиту кров мучеників пригадувало червоне сукно з вишитим на середині чорним тризубом. Зправа й зліва тетраподу стояли рядами грубі воскові свічі. — Між приявними був провідник УЦК проф. д-р В. Кубійович із представниками УЦК, учасники українських визвольних змагань і Української Армії, вищі старшини та чимало інших визначних діячів і громадян. Після Заупокійного Богослуження о. пар. д-р Хрущ, сеніор галицького духовенства о. крил. Д. Лопатинський і о. С. Дурбак відправили за жертви большевицького терору, що погинули на всіх просторах західніх українських земель, Панахиду. Багато приявних мало сльози в очах, чимало осіб не могло здержатися від плачу, над усіми царив настрій глибокої поваги, суму й болю. Прегарно співав хор "Сурма". — Того ж самого дня о. парох прот. М. Волков відправив Заупокійне Богослуження з Панахидою за жертви большевицького терору в українській православній церкві, що таксамо була переповнена вищими старшинами Української Армії, учасникам визвольних змагань та вірними, які не могли здержатись від плачу підчас зворушливого слова о. прот. М. Волкова. Співав гарно мішаний церковний хор. 