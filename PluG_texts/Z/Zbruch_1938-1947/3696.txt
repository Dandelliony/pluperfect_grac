18 смертних присудів у московському процесі. — Інцидент на польсько-литовському кордоні. — Як довго лишаться німецькі війська в Австрії? — Австрію прилучено до Німеччини. — Напад на редакцію "Діла".

ТРЬОХ ОБВИНУВАЧЕНИХ ЗАСУДЖЕНО НА ДОВГОЛІТНЮ ВЯЗНИЦЮ.
Прокуратор Вишинський виголосив у суботу 5-годинну промову, повну лайливих висловів.
Опісля промовляли адвокати Бравде і Коммодов, оборонці Плетньова, Лєвіна та Козакова. Всі підсудні зреклися оборонних промов, лише виголосили останнє слово, в якому каялися. Останнє слово Розенгольца становило панегірек у честь Сталіна і напад проти Троцького.
В неділю в год. 4.30 рано воєнний трибунал найвищого суду СССР під проводом Ульріха видбув 6 і пів годинну нараду і проголосив присуд.
На розстріл засуджено Бухаріна, Рикова, Яґоду, Крестінського, Розенгольца, Іванова, Чернова, Зубарева, Шаранговича, Гринька, Зелєнського, Ходжаєва, Ікрамова, Буланова, Максимова, Діковського, Кручкова, д-ра Лєвіна і д-ра Козакова. Раковського засуджено на 20 літ вязниці, Бессонова на 15 літ, Плєтньова на 25 літ.
Виконання присуду треба сподіватися за три дні. Інцидент на польсько-литовському кордоні.
З Варшави урядово повідомляють, що 11. с.м. в годині 5.46. стежа КОП-у стрінула коло кордону двох людей, з яких один почав утікати на польську сторону, другий на литовську. Вояк КОП-у Ст. Серафін у погоні загнався на литовську територію, де його литовська гран. сторожа застрілила 3 метри від кордону. Другий чоловік, якого КОП зловив, признався, що його послала до Польщі литовська поліція.
Польський уряд, уважаючи, що інцидент є вислідом ненормальних умовин на пограниччі та протипольської пропаґанди, резервує собі вільну після того, як розгляне ситуацію.
Як подають з Ковна, литовський міністр нац. оборони наказав гостре поготівля гарнізонів. Як довго лишаться німецькі війська в Австрії?
На такий запит шеф австрійського пресового бюра заявив: „Німецькій армії, як гостям годі ставити таке питання".
В неділю Ґерінґ виголосив у Відні велику промову, в якій заповів, що австрійці у плебісциті свобідно виявлять, чи вони хотять незалежности чи аншлюсу.
На час плебісциту Німеччина забере свої війська з Австрії та запросить міжнародню комісію для контролі голосування.
Візита і ревізита.
Новий австрійський уряд  повідомив у комунікаті, що німецькі війська ввійшли до Австрії, щоби зложити приязну візиту. Справді кілька австрійських полків вислано до Баварії.
Німецькі війська заняли Відень
В суботу вечором німецька ґрупа розвідчих панцирних авт увійшла до Відня. У Санкт Пельтен повитала її почесна сторожа гарнізону і відділ поліції. За три години вїхала до Відня перша німецька панцирна дивізія. Німецькі вояки вїздять літаками, самоходами, автобусами.
Населення масово виходить на вулиці та оваційно витає їх.
Крім того до Австрії приїхали німецькі пробоєві відділи та більші поліційні частини.
Зміни в австрійській пресі.
Пробоєві частини обсадили редакції віденських часописів. «Телєґраф». «Ехо», «Ноігкайте Вельтблят», «Штунде» і «Таґ» перестали виходити. «Райхспост», «Вінер Цайтунґ», «Ноєс Вінер Журналь» і «Ноєс Вінер Таґблят» дістали націонал-соціялістичну управу.
Всім часописам з Чехословаччини, за винятком «Цайт»-у відібрали дебіт. Австрію прилучено до Німеччини.
Новий шеф австрійського пресового бюра заявив представникам преси, що Австрія стає частиною німецької держави.
10. квітня все населення Австрії у віці понад 20 літ висловиться у плебісциті за аншлюсом або за незалежністю.
88. точка сен-жерменського договору, що не дозволяла на "аншлюс" без згоди Ліґи Націй, перестає обовязувати.
Австрійська армія прилучена до німецької
Німецьке Інформ. бюро повідомляє з Лінцу: Канцлєр Гітлєр оголосив таку заяву:
1) «Австрійський уряд ухвалив закон про зєдинення Австрії з Третьою Німеччиною. Німецький уряд затверджує це законом.
2) Згідно цим законом австрійська армія з нинішнім днем підлягає моїм приказам, як складова частина німецької армії.
3)„Віддаю ґенералові фон Бокові, командантові 8-ої німецької армії, команду німецької армії в обсягу австрійських краєвих границь.
4) Всі члени дотеперішньої австрійської армії зложать мені присягу»
"Я сповнив свою місію“ — заявив Гітлєр у Лінцу.
Гітлєр переїхав австрійську границю самоходом. Він їде поволи, населення витає його оваційно. По дорозі відвідав він своє родинне село. В год. 19.50 Гітлєр приїхав до Лінцу, якого населення витало бурхливими оплесками. У Лінцу очікував його цілий новий німецький уряд. Дякуючи за привитання Гітлєр сказав:
„Коли виїхав я колись з цього міста, наповнила мене ця сама віра, яка живе в мені по нинішній день. Провидіння покликало мене кермувати німецькою державою, щоб я вернув німцям мою батьківщину. Я вірив у цю місію, жив і воював за неї й думаю, що тепер я сповнив її. Чи всі є цього свідками. Не знаю, якого дня, але вже в  найближчому часі переконаєтеся. Сподіюся, що буду гордий з моєї батьківщини.
Вислід плебісциту мусить виявити, що неможливо розєднати німецький нарід.
Димісія през. Мікляса.
Президент Австрії Мікляс уступив. Згідно з конституцією, його заступає канцлєр Зайс-Інкварт.
Шушніґ арештований.
Доля б. канцлєра Шушніґа невідома — на нього мабуть наложили домашній арешт. Також арештовано чимало дотеперішніх достойників, м. ін. посадника Відня. Є поголоска, що також кардинал Інніцер та зальцбурський архиєпископ арештовані З іншого джерела повідомляють, що кард. Інніцер відправив богослуження з подякою за безкровний переворот.
Гітлєр дякує Мусолінієві.
Як подає Німецьке Інформаційне Бюро, Гітлєр вислав до Мусолінія телеґраму такого змісту: „Мусоліні! Ніколи вам цього не забуду, —  Адольф Гітлєр".
У листі до Мусолінія Гітлєр підкреслив дотеперішню важку долю Австрії. Терпіння австрійського населення не мали меж — сама Німеччина прийняла 40.000 збігців з Австрії. Тому Гітлєр уважає замах на Австрію актом слушної оборони. «Я переконаний, що ви інакше не зробилиб, якщо би в гру входила доля Італії. Як вожд і націонал-соціяліст не можу інакше зробити. Без огляду на консеквенціі витичив я виразно німецьку границю супроти Франції і нині роблю нову також виразну границю супроти Італії. Нею є Бреннер. Це рішення не повстало 1938. р. але після закінчення великої війни і ніколи з цього я не робив тайни“.
Постанови Великої фашистівської ради.
Велика фашистівська рада, якій відчитано лист Гітлєра  ствердила в резолюції, що Шушніґ  рішився на плебісцит без відома Риму і навіть проти його ради. Прилучення Австрії до Німеччини відповідає волі австрійського народу на француську пропозицію спільної реакції на „аншлюс".
Німеччина відкинула протест.
Німецький уряд відкинув протест Анґлії та Франції.
Анґльо-німецькі переговори перервані; відносини між обома державами напружені.
Австрійські гітлєрівці вертаються до праці.
Намісник Долішньої Австрії видав таке доручення: всі б. урядовці намісництва, яких звільнили  за їх націонал-соціялістичну діяльність, мають негайно ставитися до праці. Для полагоді формальних справ створили спеціяльний реферат, яким кермує радник Сеп-Маєр. 