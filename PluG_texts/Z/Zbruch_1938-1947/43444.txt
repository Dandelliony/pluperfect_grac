Художнє обслужування виборців

Львівські театри активно готуються до художнього обслужування виборців.
Державний театр опери та балету розробив план участі у виборчій кампанії. На першій дільниці Сталінського району, яку обслужує колектив театру, буде влаштовано кілька концертів у період висовування кандидатур в обласну, міську і районні Ради трудящих під час зустрічі виборців з кандидатами а також у день виборів.
У концертах по обслужуванню виборчої кампанії візьмуть участь найкращі сили театру опери і балету: солісти-співаки, прем'єри балету, концертмейстери оркестру тощо.
Державний драматичний єврейський театр готовить ряд концертів на дільницях Шевченківського району. Створено дві концертні бригади. В них увійшли провідні актори Натан, Ротман, Дворкіна та інші. Тепер добирається репертуар виступів — твори для художнього читання, музичні номери. Ряд творів буде спеціально перекладено на єврейську мову. Перед початком концертів заплановані виступи керівників театру, які розповідатимуть виборцям про зріст театрального мистецтва в Радянському Союзі, про розвиток театрального життя в Львові.
Провідні актори Державного польського театру тт. Домбровський, Петулаївна, Сурова, Возняк, Змієвська, Новосельський, Вишомірський і інші готують широку цікаву програму, з якою виступатимуть на виборчих дільницях міста. В програмі багато вокальних і музичних номерів, дуетів, а також скетчі, художнє читання тощо. Цими днями будуть затверджені дільниці, де виступлять польські актори, склад учасників кожного концерту і репертуар. 