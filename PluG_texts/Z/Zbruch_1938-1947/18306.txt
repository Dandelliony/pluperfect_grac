Не буде шкільної науки. — Кари на священника. — Вкинули димову свічку до крамниці. —  Львівська хроніка. 

У дні 1. лютого не буде шкільної науки. Міністерство освіти пригадало урядово, що день 1. лютого, як день імянин президента Мосьціцьикого, вільний від шкільної науки.
Кари на священника. Повітове староство в Ліську покарало о. Миколу Габака, адміністратора парохії сіл: Лопінка—Тискова—Бук, пов. Лісько, карою 50 зол. за поставлення ювилейного хреста в 950-ліття хрещення Руси-України. Те саме староство покарало того самого о Миколу Габака ще другою карою в сумі 10 зол. за збірку на "Рідну Школу" підчас весілля п. Івана Михалишина з Тискови.
Вкинули димову свічку до крамниці з овочами. 28-го січня пізнім вечором у Львові при вул. Томіцького ч. 9 група кільканадцятьох людей, що не були студентами, вкинули до крамнині з овочами І. Альтера димову свічку. Свічку викинув Альтер на вулицю, де вона згасла. На вид поліціянта напасники втекли.
Львівська хроніка. До крамниці Ліни Гофман при вул. Замковій вломитися злодії, які забрали чай, каву й тютюн, усе вартости 200 зол. — 29-літня Леокадія Біла зі Сиґнівки поперетинала собі жили на руках. Самовбивницю відвезли до лічниці. — До бюра фірми Фінкельштайн і Фель (склад заліза) вломилися злодії і розбивши касу вкрали 1.000 зол. — 3 фабрики бляшаних пушок Вольфа Вайнреби при вул. Янівській украли невідомі злодії 12 трансмісійних поясів вартости 150 зол. — В ночі з суботи на неділю III і VIII. поліційний комісаріят перевів облаву на своїм терені, підчас якої поліція придержала 32 особи, підозрілі в ріжних злочинах і проступках. — Віктор Себастіян переходив у неділю перед полуднем хідником вул. Офіцирської біля заведення ім. Стшалковської, поховзнувся і звихнув ліву ногу. Поготівля відвезло його до лічниці. 