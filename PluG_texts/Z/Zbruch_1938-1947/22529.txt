◦ ◦ ◦ ◦ ◦ ◦ ◦ ◦ ◦ ◦

Чи Німеччина може заатакувати СССР через Латвію та Естонію?
Як твердить преса, французький проєкт передбачує взаїмну поміч Анґлії та Франції і СССР на випадок німецького нападу, йде лише про ґарантію для одного відтинку совітського кордону — з Латвією та Естонією.
Французький уряд уважає, що Німеччина не могла б заатакувати СССР з тої сторони, не нарушуючи польської території на Поморі — що автоматично довело б до франко-бритійської інтервенції. Таким способом СССР користає посередньо з ґарантій для інших держав, також з пакту з Францією, яка у свою чергу має ґарантії Анґлії. Зрештою можливо, що Анґлія та Франція прихиляться до бажання СССР і дадуть ґарантії також Естонії та Латвії.
Чому бритійський уряд не дасть ґарантії балтійським державам?
Як пояснюють бритійські міродатні чинники, уряд не хоче дати ґарантій балтійським державам, уважаючи, що згадані держави не потребують таких ґарантій, бо Німеччина запропонувала їм пакт неаґресії.
Плян бранки в Анґлії.
Частинна мобілізація резерви маринарки.
ЛЬОНДОН, АТЕ. Міністр праці зложив у палаті громад заяву у справі введення в життя закону про загальну військову службу.
Якщо перед Зеленими Святами обі палати приймуть законопроєкт і король затвердить його, реєстрація новобранців пічнеться 3. червня, лікарські оглядини — 8. червня. 50.000 новобранців зголоситься до служби 15. липня, решту покликуватимуть до служби у 2-місячних відступах.
Адміраліція рішила негайно скріпити поготівля фльоти, мобілізуючи частинно резерви 15. червня. Першу половину резерви фльоти покликуть до служби 15. червня, другу половину 17. вересня.
Крім того 15. червня покличуть на вправи частину радіотелєґрафістів, стежних кораблів та старшин резерви.
Торжественне свято в Римі.
ЧІТА ДЕЛЬ ВАТІКАНО, ПАТ. У свято Вознесення в четвер 18. ц. м. папа Пій XII. обняв торжественно в посідання базиліку св. Івана Лятеранського. Хоровід папських самоходів покинув Ватикан в год. 8.25 рано. Маси народу, що стояли по боках траси, вишли ентузіястично св. Отця окликами і квітами, який благословив вірних зі самоходу. На площі Ґезу склали чолобитню ОО. Єзуїти. Площу св. Івана Лятеранського, заповнили маси народу. При вході до понтифікальної палати, а якій в 1929 р. підписано лятеранські договори, привитали папу відділи гвардії: швайцарської і палятинської; орхестра відограла папський гимн. У салі Константина папський нунцій при італійськім уряді представив св. Отцеві делєґатів римського ґубернаторату. Обнявши в посідання лятеранську палату, папу занесли в окруженні капітули св. Івана і кардиналів до сумежної базиліки, де на порозі папа прикляк і поцілував хрест. Опісля папі склали чолобитню кардинали, цілуючи папу в руку, який кожному з них вручав памяткову медалю. З черги складали чолобитню архиєпископи, єпископи і пралати. По відспіванні пісні "Тебе благословим" папа склав на вівтарі торбинку з червоного оксаміту з жертвою для базиліки і тим закінчився акт перебрання базиліки в посідання папи. З черги св. Отець відправив понтифікальну Службу Божу і вернувся внутрішніми сходами до палати. Опісля показався під бальдахимом зовні льоджії базиліки і поблагословив маси народу та наділив їх повним відпустом. 