◦ ◦ ◦ ◦ ◦ ◦ ◦

Хижаки. Обласна прокуратура закінчила слідство в справі розкрадання зграєю хижаків-авантурників соціалістичної власності з баз і магазинів спецторгу. Завідуючий торгом П. М. Налбодянц, його заступник С. А. Зельднер і директор виробничого комбінату Р. С. Лінер організували крадіжки державних промтоварів, матеріальних цінностей. На одній тільки спекуляції маслом і волоськими горіхами Налбодянц і Лінер поклали до кишені 4.830 крб. Розтрати по торгу досягли 56.000 крб. За виконані в службовий час роботи по інвентаризації Налбодянц сплачував з державної каси своїм підручним окремі винагороди. Фіктивні рахунки, перепродаж приватникам заготовлених для торгу сільськогосподарських продуктів і худоби, гноїння овочів, хабари, підвищення цін — це далеко неповний перелік злочинів підсудних. Заарештовано 10 учасників зграї. Через кілька днів цю справу почне розглядати Львівський обласний суд.
Польський літературний журнал. Вийшов з друку перший номер польського літературного журналу "Нові горизонти" ("Нове віднокренгі"). В журналі вміщено твори: В. Василевської "Перед двором" — фрагмент з п'єси "Оповідання про Бартоша Гловацького, вірші Ю. Путрамента — "Захід" і М. Яструна — "Спогад", Ю. Пшибося — "До втечі", "Земля", "З моря на горизонт", оповідання А. Рудницького "Юзефів", нарис Г. Гурської — "Держава Гредлів", стаття Т. Бой-Желенського "Старі і нові шляхи знання про Міцкевича" і ряд інших оповідань та статтей. В журналі чимало місця відведено відзначенню ювілею А. Міцкевича в Радянському Союзі. В розділі критики і бібліографії вміщено інформаційну статтю "Огляд радянської літератури", статтю В. Беньковського "Про нариси зі польської літератури", Бой-Желенського про Львівський польський театр і ін. Журнал виходитиме щомісяця у Москві. Редактор "Нових горизонтів" письменниця Ванда Василевська, члени редакційної колегії журналу — письменники  Бой-Желенський, Усієвич, Р. Дзержинська і Ю. Пшибось. 