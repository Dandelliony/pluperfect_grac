Господиням.

Сир з картоплі   Львів, 30 червня.   Зварену, нечищеною, картоплю доброї якости (найбільш придатною буде картопля білих сортів) — очищується від шкаралупи й добре розтираться на п'юре, до якого, згодом, додається кисле молоко, з розрахунку — 1 вагова частина молока — на 6 ваг. част. п'юре. Цю суміш знову розтирається, аж до одержання одноманітної маси. У такому виді держиться у закритій посуді 4—5 днів. Тоді масу, розтирається вдруге, кладеться до чистого полотняного мішочка, який підвішують, щоб рідина, яка міститься в масі, могла стекти.   Після цього сир можна вважати готовим. Зберігати його треба у холодному й сухому приміщенні, в щільно закритій дерев'яній діжці.   Дуже цінною якістю одержаного харчу є його спроможність зберігатися довгий час, навіть кілька років.   Як виготовити цукерки "Ірис"   Львів, 30 червня.   Для виготовлення цих цукерків беруть на 1 кг. цукру — 1,25 л. доброго молока й 0,25 кг. картопляної патоки. Суміш цю добре розмішується і вариться доти, поки вона не почне густіти. Тоді додається ірисної есенції (з розрахунку — 6 гр. на 1 кг. цукру) й вершкового масла (75 гр. на 1 кг. цукру), добре й часто перемішуючи, вариться далі, аж до загустіння. Після того, як узята ложкою й вилита в холодну воду, суміш буде застигати й ломатися при спробах зігнути її, — процес варіння можна закінчити.   Суміш виливається на чисту, призначену до нього дошку, змащену вершковим маслом, розкачується у вигляді аркуша, 0,5 см. завдовшки й розрізується гострим ножем на квадрати 2х2 см. Цукерки готові!   Львівські вісті 