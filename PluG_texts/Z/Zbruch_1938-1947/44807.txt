Український Кооперативний Банк у Сяноці

Основою господарської відбудови кожної країни, це в першій черзі — банківництво. Не можна собі уявити культурного народу без свого національного банківництва. В наших невідрадних умовах своє банківництво має тимбільше значіння, бо воно завсіди було та є опорою і підтримкою в нашій відвічній боротьбі з усіми окупантами. Українське банківництво на Західній Україні було чи не найбільшим заборолом проти польсько-жидівського визиску нашого селянства й купецтва.
Минув рік від змін на Сході. Рік тому почалася й нова організація нашого кооперативного банківництва по цей бік Сяну та Буга. Організація почалася в невимовно важких умовииах. Ніхто не знав, що нам принесе завтрішній день. Але люди вірили в свою працю й хотіли для свого народу працювати. І праця дала вже гарні висліди.
Пригляньмося вислідам праці Українського Кооперативного Банку в Сяноці.
Отже з кінцем 1939 р. банк мав: запасного фонду 1.740 зол., уділів 4.100, вкладок 12,000, позичок 12,000, дрібної ощадности 1.200 зол. Загальний оборот з кінцем 1939 року 340.000 зол. Висліди банку в 1940 р. чи точніше до 30. вересня 1940 р. такі: запасний фонд збільшився на 2.630 зол., уділів 12.000, вкладки 20.000, позички 23.000, дрібна ощадність 1.700, то того ще біжучі рахунки купців: вкладки 70.000 зол., позички 40.000 зол. Загальний оборот до 30. IX. 1940 — 3,500.000 зол.!
Отже бачимо, що банк має добрі висліди. Перед розвалом Польщі банк опирався майже виключно на село, тепер він є в першій мірі промислово-торговельним банком, хоч останніми часами вже й село знову шукає позичок, бо й саме господарське життя на селі — при загальній нужді й недостатках — вже сяк-так унормувалося.
Щоб мати кращі звязки зі селом, в осідку кожної волости повстають кредитові кооперативи. До кожної волосної кредитової кооперативи будуть належати всі села дотичної волости, бо не можна покищо в кожному селі створити кредитової кооперативи. На Лемківщині — за виїмком Балигородщини й Горличчини — буде 10 таких волосних кредитових осередків. Для одної кредитової кооперативи потрібно 7—10.000 золотих.
Далі пояснює нам дир. О. Ярошевич, що дрібну ощадність переводять по всіх школах, поодиноких споживчих кооперативах і започаткував дрібну ощадність Курінь Молоді в Сяноці. Дрібна ощадність має, головно для молоді, велике виховне значіння, але наше громадянство не завсіди належно підтримую цю акцію дрібної ощадности та її переведення. Далі Українським Кооперативний Банк у Сяноці наразі фінансує новозаложену господарську школу дівчат у Сяноці й сподіється, що опісля цих 40 дівчат будуть добрими пропаґаторками дрібної ощадности. Банк має постійних двох службовиків: дир. О. Ярошевича і п-ні мґр. О. Бутель. Крім них бачимо там майже щодня мґр. В. Кліша, який скромно, але послідовно працює всюди там, де до праці бракує людей, що вміють працювати без шуму.
Українське громадянство Лемківщини розуміє значіння свого банківництва і тому ставиться до свого банку з повним довірям.
ют 