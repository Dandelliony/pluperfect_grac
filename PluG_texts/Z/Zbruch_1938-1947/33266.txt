Обов'язкова постанова Львівського обласного виконавчого комітету від 24 лютого 1940 року.

Про одержання біженцями документів на право проживання в м. Львові і Львівській області.
В зв'язку з тим, що біженці, які проживають в м. Львові та на території області не мають ніяких документів, а також проживають без прописки, Львівський Обласний Виконавчий Комітет ПОСТАНОВЛЯЄ:
1. Зобов'язати всіх біженців, які проживають в м. Львові і в районах Львівської області — одержати документи на право проживання в даній місцевості.
2. Для одержання права на проживання, кожний біженець повинен представити в органи Робітничо-Селянської міліції дві фотографічні картини розміром 3,5 X 3 см.
3. Документи на право проживання повинні одержувати особи віком від 16 років і старші.
4. Видачу документів на проживання біженцям, які проживають в м. Львові — провадиться обласним управлінням Робітничо-Селянської міліції — (Зелена, 12) з 25 лютого, в такому порядку:
Біженці з прізвищами на А, Б — 27-28 лютого 1940 р.
Біженці з прізвищами на В — 29 лютого до 1/ІІІ.
Біженці з прізвищами на Г — 2—3 березня.
Біженці з прізвищами на Д, Е, Ж, З, І — 4—5—6 березня.
Біженці з прізвищами на К, Л, М — 7—8 березня.
Біженці з прізвищами на Н, О, П, Р — 9—10 березня.
Біженці з прізвищами на С, Т, У, Ф — 11—12 березня.
Біженці з прізвищами на Х, Ц, Ч, Ш, Щ, Я, Ю — 13—14—15/ІІІ 1940 р.
5. Особи, які ухиляються від одержання документу на проживання і проживають без такого документу на території м. Львова і Львівської області вважатимуться порушниками паспортного закону і притягатимуться органами міліції до кримінальної відповідальності.
ПРИМІТКА: Ця обов'язкова постанова не поширюється на іноземців, які мають закордонні паспорти і пройшли реєстрацію в відділі віз і реєстрації іноземців Обласного Управління міліції.
6. Особи, які відповідають за житлові приміщення, керівники підприємств і установ — за утримання біженців на роботі і проживання, таких в житлових будинках без документів на проживання, згідно з пунктом 1 цієї обов'язкової постанови — притягатимуться — перший раз в адміністративному порядку — штрафу до 100 крб., чи примусової праці до одного місяця. За повторне порушення — до кримінальної відповідальності.
7. Нагляд за виконанням цієї обов'язкової постанови покладається в м. Львові — на обласне Управління Робітничо-Селянської міліції, в районах на районні відділки міліції.
8. Обов'язкова постанова набуває законної сили з дня опублікування в обласній газеті.
Голова Львівського облвиконкому М. Козирев.
Секретар Львівського облвиконкому М. Дриль. 