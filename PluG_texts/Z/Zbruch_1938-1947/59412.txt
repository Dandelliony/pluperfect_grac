◦ ◦ ◦ ◦ ◦

Наступ на Москву
Верховне Командування Збройних Сил повідомляє: В наступі на Москву досягнено дальших успіхів. Біля Ростова і в закруті Дінця ворог під час атак, ведених при великій концентрації і безоглядному застосуванні своїх сил, потерпів тяжкі криваві втрати. Війська залоги Ростова, згідно з наказом, евакуювали тісніший район міста, щоб безоглядно проводити потрібні відплатні заходи проти населення, яке всупереч міжнародному праву вмішалося в бій на тилах німецьких військ. Перед Ленінградом відбито сильні ворожі спроби прориву.
У Північній Африці союзні війська проводять концентричний наступ проти значних британських сил, які знов з південного сходу просунулися на Тобрук. Німецькі штурмові літаки з добрим успіхом бомбардували залізничі споруди біля Сіді Баррані.
Патрульні човни успішно відбили в Каналі атаку британської флотилії швидкохідних катерів на один конвой. Частинно вже пошкоджені ворожі човни були переслідувані німецькими міноносцями, при чому один британський швидкохідний катер затоплено, а два дальших у бою на близьку відстань пошкоджено так тяжко, що треба рахуватися з їх загибіллю. Всі німецькі кораблі дійшли до намічених портів.
Навколо Москви
Берлін, 30 листопада. Сильні з'єднання німецької авіяції піддержували вчора атаку німецьких збройних сил на середущому відтинку фронту. В районі боїв на південь і на північ від Москви знищено чотири большевицькі бронемашини цільним попаданням бомб. Одна большевицька батерійна позиція перестала бути боєздатною наслідком цільного попадання. Большевики втратили крім цього численний інший воєнний матеріял і наслідком атак німецької авіяції потерпіли тяжкі втрати.
Наступ на середньому фронті
Берлін, 30 листопада. Коли на південному відтинку східного фронту німецькі війська відперли сильні большевицькі протинаступи з великими кривавими втратами для ворога, то на середущому відтинку фронту тривають далі наступальні успіхи. Вчора одна піхотна дивізія поновно заатакувала великі ворожі сили. Німецький вогонь ще не дійшов до найбільшого напруження, а вже багато частин з совєтських одиниць покинуло зброю і втекло перед наступаючими німецькими піхотинцями. Опір большевицьких решток зломано швидко обстрілом артилерії або в короткому рукопашному бою. Коли одиниці, дивізії проломили большевицькі позиції, то там в оборонних спорудах стояла готова до бою, але цілком залишена зброя. В руки цієї піхотної дивізії попали різні гармати з повними муніційними скриньками, 15 легких і середніх бронемашин, багато зенітних і піхотних гармат і кулеметів. Понад 700 бійців попало під час могутнього німецького наступу в полон. Як сильно піддержує німецька авіяція військові наземні операції, можна бачити з одного цікавого прикладу. Одне з'єднання з 29-ти штурмових літаків і з восьми винищувачів знищило в одному дні в налеті на большевицькі бойові лінії вісім бронемашин, сім гармат та завдала ворожим частинам великих кривавих втрат. Крім цього попереривано в багатьох місцях залізничі шляхи і знищено бомбами 9 паровозів, багато порожних і навантажених транспортних вагонів і 10 повних цистерн пального.
Затоплення есмінця "Джервіс"
Берлін, 30 листопада. Затоплення британського есмінця класу "Джервіс" на водах біля Кіренайки вже третій раз за останніх декілька днів звертав увагу на успішні операції німецького Військово-Морського Флоту на Середземному морі. Ліста втрат британського флоту, завданих німецькими підводними човнами на Середземному морі, яку починає авіяносець "Арк Роял" і одночасно пошкоджений лінійний корабель "Малая", продовжалася через пошкодження одного лінкора на північ від Соллума і затоплення одного есмінця, про що повідомлено вчора. Затоплений есмінець, водомісткістю в 1.700 тон, мав 183 людей екіпажа і належав до кораблів найновішого типу. Хоча англійці на початку війни мали великий флот есмінців, що нараховує коло 220 одиниць, то все таки затоплення кожного британського есмінця Англія відчуває тепер дуже тяжко, бо вона вже втратила 115 таких кораблів, а дальше поповнення старими американськими есмінцями ледве чи вже можливе. До того для охорони британських конвоїв треба щораз більше есмінців. Затопивши британський есмінець, німецький Військово-Морський Флот добився знову визначного подвигу в боротьбі за Мармаріку.
В Англії банкротство
Берлін, 30 листопада. В газеті "Ню Йорк Геральд" оголошено заяву голови підприємства машинної промисловості в Англії, Гордона, в якій він між іншим стверджує, що дотеперішня продукція машин в Англії зменшилась на половину.
Румуни покидають Каїро
Берлін, 30 листопада. Румунське посольство в Каїро замкнено єгіпетським урядом на припоручення Англії. Члени цього посольства вертаються в Румунію.
Держави антикомінтерну
Берлін, 30 листопада. Представники держав антикомінтерну, які брали участь в Берлінському з'їзді, виїхали сьогодні з Берліна. В імені Німецького уряду попрощав їх на залізничій станції міністр фон Ріббентроп. 