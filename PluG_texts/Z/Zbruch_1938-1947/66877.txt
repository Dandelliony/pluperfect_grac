Новий фотографічний конкурс п. н. "Львів у зелені"

Львів, 8 червня. Міський староста проголосив новий фотографічний конкурс під гаслом "Львів у зелені". Він звернувся до аматорів і професійних фотографів, щоб узяли участь у цьому конкурсі. Передбачається 12 нагород на загальну суму 1.710 зол., при чому перша нагорода буде 500 зол. Змички не можуть бути менші, як 9х12 Відбитки мають бути зроблені лиш на доброму матеріялі; на другій стороні кожної з них повинно бути виписане гасло і наголовок знимки.
До дня 15 ц. м. треба ці знимки разом з картою, що поруч гасла подає теж докладну адресу учасника конкурсу, складати в магістраті (І. пот. кімн. ч. 29) у закритій коверті. На ній повинно бути поміщене гасло і напис "Львів у зелені".
Нагородженні знимки разом з правом репродукувати їх, стають власністю Міського Управління. Застерігається право закупити ненагороджені знимки.
Темою знимок повинні бути загальні види, перспективи вулиць і площ, архітектурні групи й їх фрагменти, а також усе те, що характеризує весну у Львові.
Слід сподіватися, що в тому конкурсі візьмуть якнайчисленнішу участь львівські фотографи-аматори й професіонали. Краса Львова є невичерпна, є джерелом до завжди нових мистецьких досягнень. 