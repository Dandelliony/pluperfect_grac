◦ ◦ ◦ ◦

Нова лінія газопроводу. У Львові для обслуговування підприємств, що будуються, створюється нове кільце газопроводу. Вже закінчено дослідницькі роботи на лінії, де пройде газопровід, завезено матеріал. Найближчим часом почнеться будівництво газопроводу. Перша черга довжиною у 5 кілометрів буде закінчена цього року.   Підготовчий відділ при педагогічному інституті. Почалося навчання на підготовчому відділі Львівського педагогічного інституту. Цей відділ організований тут вперше. Строк навчання на ньому — один рік. Вже йде навчання в трьох групах, де навчаються 100 студентів. Слухачі підготовчого відділу педінституту набрані з місцевої молоді, що закінчила десятирічку. Серед них багато учасників Великої Вітчизняної війни. Набір слухачів триває. Незабаром тут почнуть працювати ще дві групи.   Відбудовано другий газопровід Дашава–Львів. Німецько-фашистські окупанти зруйнували лінії газопроводу Дашава–Львів. Колектив працівників «Укргаз» взяв на себе зобов'язання протягом місяця відбудувати другу лінію цього газопроводу. Своє зобов'язання вони виконала достроково. За 25 днів відбудовано газопровід довжиною в 6 кілометрів. Випробування показали високу якість роботи колективу. Особливо на відбудові газопроводу відзначилися зварники Єденак і Сівак та бригадир монтажників Костьєв. Ці люди в тяжких умовах проявили велику ініціативу і винахідливість, показали чудові зразки роботи на зварюванні і монтажі.   Квартиронаймачі самі готують житло до зими. Багато залізничників Львівської залізниці, щоб не допустити витрат державних коштів на ремонт своїх квартир, самі ремонтують їх, відшукуючи внутрішні ресурси. Наприклад, вагонний майстер т. Гладкий, що мешкав у Львові по Городецькій вулиці, відремонтував свою квартиру, полагодивши печі, пофарбувавши стіни та стелю, заскливши віконні рами. У тому ж будинку залізничник т. Багорний, демобілізований офіцер Червоної Армії, також самостійно підготував своє житло до зими. Їм допомагав у цьому керуючим будинками т. Старіков. Робітниця депо Львів–Захід т. Каранухова побілила стіни, стелю та засклила вікна. Профспілковий працівник т. Таророкін відштукатурив стіни та стелі, потім побілив їх. Самодіяльну підготовку жител до зими ведуть й багато залізничників лінійних станцій. Така ініціатива залізничників спрямована на те, щоб заощадили більше державних коштів та дефіцитних матеріалів для ремонту і підготовки до зими основних виробничих підіприємств залізниці.   Література для закарпатської України. Літаками зі Львова в Ужгород для бібліотек Закарпатської України відправлено півміліона книг. Населення Закарпаття одержить велику кількість політичної, художньої літератури та підручники.   168 естрадних концертів. Протягом останніх трьох місяців в кінотеатрі «Україна» силами артистів Львівської обласної філармонії дано 168 естрадних концертів. Популярністю користуються майстер художнього слова Сергій Бондаренко та жонглер Павло Захаров.   Вільна Україна 