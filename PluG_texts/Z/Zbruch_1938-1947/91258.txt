◦ ◦ ◦ ◦

Тов. М.С. Хрущов у м. Львові і визволених районах УРСР. Цими днями голова Ради Народних Комісарів УРСР і секретар ЦК КП(б)У тов. Хрущов М.С. Відвідав місто Львів і ряд інших визволених міст і районів Української РСР. У Львові тов. Хрущов M.С. провів нараду керівних працівників обласних та районних організацій на якій дав ряд конкретних вказівок про невідкладні завдання в справі відновлення життя у визволеній Львівській області. Тов. Хрущов М.С. відвідав також недавно визволені міста і районні центри Західної України: Рава Руська, Сокаль, Радехів, Мости Великі, Лопатин, Золочів та ряд інших. Жителі визволених районів західних областей України в своїх розмовах з тов. Хрущовим М.С. висловлювали подяку Червоній Армії, Радянському Урядові і товаришеві Сталіну за визволення від німецько-фашистських загарбників. (РАТАУ)   Вільна Україна   