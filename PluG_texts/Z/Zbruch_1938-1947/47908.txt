◦ ◦ ◦ ◦ ◦ ◦ ◦

Заява Рузвельта
ВАШИНГТОН, 19. (ТАРС). В розмові з представниками преси Рузвельт заявив, що член комітету національної оборони фінансист Аверелл Гарріман в найближчі два тижні виїде в Англію для подання їй допомоги в реалізації програми, передбачуваної законопроектом про передачу в позику або в аренду озброєння.
Оборонні заходи австралійського уряду
НЬЮ-ЙОРК, 19. (ТАРС). ЗА повідомленням агентства Юнайтед Пресс, виконуючий обов'язки австралійського прем'єр-міністра Фадден заявив, що уряд Австралії підготовляє евакуацію цивільного населення і проводить ряд інших оборонних заходів. В Мельбурні недавно вперше проводили затемнення.
Прибуття австралійських військ в Сінгапур
НЬЮ-ЙОРК, 19. (ТАРС). За повідомленням агентства Ассошіейтед Пресс, в Сінгапур прибуло кілька тисяч австралійських солдатів. Вони були негайно відправлені на оборонні пункти.
Турецько-англійське акційне товариство
СТАМБУЛ, 19. (ТАРС). За повідомленням газети "Сон Тельграф", в Стамбулі створене турецько-англійське акційне товариство, яке займатиметься будівництвом промислових підприємств в Туреччині.
Становище в Гонконгу
ШАНХАЙ, 19. (ТАРС). Як повідомляє газета "Чженяньбао", тривожний настрій в Гонконгу посилюється. Населення щоденно виїжджає з прикордонних пунктів вглиб острова. Власті в спішному порядку споруджують сховища від бомб. Щоб гасити можливі пожежі від ворожих бомбардувань, в різних пунктах встановлено 4 тис. насосів. Кількість спостерігачів за наближенням ворожих літаків збільшена з 1.150 до 1.650 чоловік. Крім того, 21 лютого буде мобілізовано 6 тис. чоловіків в рятувальні загони. Проведений також перепис населення і прикріплення до пунктів для укриття під час повітряних бомбардувань.
Концентрація японського флоту в Сіамській затоці
НЬЮ-ЙОРК, 19. (ТАРС). Агентство Ассошіейтед Пресс повідомляє, що концентрація японських воєнних кораблів в Сіамській затоці триває.
16 лютого в Бангкок прибув третій японський пароплав в 5.300 тонн водотоннажності з вантажем воєнного спорядження. 17 лютого на двох грузовиках в Бангкок прибули японські солдати і авіатехніки.
Зруйнування у Франції
БЕРЛІН, 19. (ТАРС). За повідомленням інформаційного бюро, французький статс-секретар шляхів сполучення Бертело в своєму виступі по радіо заявив, що в результаті воєнних дій у Франції зруйновані 60 тис. і пошкоджені 180 тис. будинків. Бертелло заявив, що переможена і збідніла Франція не зможе фінансувати всі відбудівні роботи. 