Девятихвістна „кітка“ в Англії.

Лондонський суд засудив чотирьох молодців із найкращого льондонського товариства на кару вязниці і на кару „девятихвістної кітки" за крадіж дорогоцінностей у золотарській фірмі Картіє.
Голова тієї банди Роберт Гарлі є сином полковника королівської артилерії, вбитого підчас війни.
Молодий Гарлі оженився всього рік тому з міс Фредою Марґаритою Вайшвік, дочкою полковника з політичного департаменту Індій.
За свос недовге життя Роберт Гарлі закоштував уже ріжних професій: він був уже керманичем повзу, що його канадійська поліція пускала, щоб розігнати страйкарів, був уже акробатом, боксером, ексцентричним танцюристом, професійним джокеєм і власником помаранчевого гайку.
Його три спільники вчилися в аристократичних англійських школах. Один із них Христоф Льондсдель мав найкращу опінію в льондонськім товаристві. Льондсдель разом із маркізе м Брістолем та сином б. англійського посла в Перу льорда Герберта Геврея, займався також продажею зброї для Еспанії.
Не без гордости заявив він у суді, шо він двічі бився у двобої, що він знайомий із усіма „королями гармат“ у світі, що раз розбив банк у Монте Карльо. Одначе перед судом не признався він до того, що здезертирував із полку в Дорсеті.
Щоб добре покарати молодих злочинців, суд засудив їх крім вязниці ще на бичування. Цю кару виконують нагайкою т. зв. „кіткою", яка складається із девятираменного кнута. Перед бичуванням підсудного оглядає вязничний лікар, одначе підсудний має теж право покликати і приватного лікаря, щоб той був присутній підчас екзекуції.
Звичайно за першим разом не вдаряють більше як тричі. Після того підсудного відвозять до лічниці, і нова екзекуція відбувається аж тоді, коли загояться рани. Воно буває звично приблизно по трьох тижнях. 