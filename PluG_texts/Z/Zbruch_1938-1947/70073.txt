◦ ◦ ◦ ◦

Українські радіопередачі. Сьогодні, в четвер, 27-го серпня, в часі від год. 10.30 до 11-ої ранку Львівська Радіовисильня передає концерт уривків із опер Миколи Лисенка та Наталя Вахнянина у виконанні хору Є. Козака, Софії Гаврищук (меццо-сопран), Олександра Грицика (баритон) і Марії Роговської (фортепіянний супровід). — Завтра, у п'ятницю, 28-го серпня, в цьому  часі — концерт українських популярних мельодій у виконанні вокального октету Є. Козака та струнного квартету у складі: В. Цісик, Р. Согор, Задоріжний і О. Березовський.
Празник Успення Пр. Д. Марії. Управа парохії при церкві Успенія Пр. Д. Марії подає до відома, що з нагоди празника Успення Пр. Д. Марії відправиться в тій церкві в навечер'я празника т. є. в четвер 27 ц. м. в год. 6 вечірня з проповіддю і благальною піснею; в сам день празника в п'ятницю, 28 ц. м. в год. 6 рано утрення, а в 10 год. Архієрейська Служба Божа, яку відслужить Преосвящ. Кир Никита, з проповіддю. Після Служби Божої водосвяття. — Читані Служби Божі в год. 6 і 7 з проповіддю 8, 9 і 12. Сповідь вірних у четвер від год. 5 вечором, а в п'ятницю від 6 рано.
Гіґієнічна вистава. Сьогодні, в четвер, 27-го серпня, в часі від год. 16-ої до 17-ої по гіґієнічній виставі "Чудо життя" опроваджує відвідувачів і дає пояснення в українській мові д-р Ірина Сімович, завтра, у п'ятницю, 28-го серпня, в тому ж часі — д-р Іван Мриц. Вистава триває до 20 вересня ц. р. 