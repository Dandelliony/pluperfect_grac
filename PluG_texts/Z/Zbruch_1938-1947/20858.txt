◦ ◦ ◦ ◦ ◦ ◦ ◦ ◦ ◦ ◦

Розбудова німецької фльоти.
Спустили на море новий панцирник.
Дня 1-го квітня ц. р. у німецькому порті Вільгельмсгален спустили на море другий панцирник "Тірпіц". На це торжество приїхав канцлєр Гітлєр, якого привитали на двірці адмірал Редер, ґен. фон Бравшіч, ґен. Мільх, шеф поліції Гімлєр та провідник фронту Праці д-р Лєй.
З тієї нагоди адмірал фон Рот виголосив промову. Навязуючи до назви панцирника "Тірпіц" він сказав: "Його завданням як могутньої одиниці відбудованої фльоти буде проломати ворожий опір, що протиставиться змаганню Німеччини зайняти рівноправне становище між народами світу".
Панцирник "Тірпіц" має 33 тисяч тон випору, довгий 211 м., широкий 63 м. Він має 8 гармат проміру 38 центиметрів, приміщених у двох вежах, 12 пятнацятьцентиметрових гармат та протилетунські гармати. Будували його від 1936-го року.
Після спущення панцирника на море в часі побуту на тому кораблі "Шарн-горст". В часі побуту на тому кораблі канцлєр іменував команданта німецької воєнної фльоти адмірала Редера "великим адміралом Третього Райху" та передав йому з актом номінації булаву великого адмірала з написом: "Великому адміралові Третього Райху — Адольф Гітлєр".
У своїй промові при цій нагоді канцлєр Гітлєр подякував адміралові Редерові за його зусилля і працю над відбудовою німецької фльоти та підкреслив, що це іменування припадає у 25-ті роковини праці адмірала Редера. 