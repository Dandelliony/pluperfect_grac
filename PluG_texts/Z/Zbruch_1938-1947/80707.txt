◦ ◦ ◦ ◦

Японські летунські атаки на західне побережжя ЗДА   Підчас наряд бюджетової комісії американського сенату, урядовці з уряду лісництва зробили сензаційне повідомлення, що японські літаки вже три рази атакували західне побережжя ЗДА. Одного разу 2 ворожі машини летіли в напрямі до південного Орегону і скинули там запалювальні бомби. Висловлюють здогад, що японські літаки піднялися із підводних човнів. Одного разу один підводний човен обстрілював зі своєї гармати деякі ближче неподані об'єкти біля устя ріки Колюмбія. Це відкриття викликало в ЗДА велике здивування. Компетентні урядові чинники відмовляються давати якінебудь пояснення.   Невдоволення американського амбасадора в Москві   Згідно з вістками з Москви, що їх у дипломатичних колах Анкари часто обговорюють, північно-американський амбасадор адмірал Стендлей, виступив дуже енергійно проти вістки, що появилася в останніх днях у північно-американській пресі, з якої виходить, що він має намір уступити зі свого становища з особистого невдоволення. Мовляв, він, Стендлей, не робив ніякої таємниці з того, що в останньому часі він не погоджувався з Рузвельтовою політикою у відношенні до Москви і через це він бажав би свого відкликання. Він навіть дав зрозуміти, що недавно він в обширному меморандумі висловив свої підстави негативного ставлення до політики президента. Здається, що у звязку з тим Стендлей навязує до своєї заяви з 8 березня ц. р., в якій він закидував совєтському урядові, що він недостатньо інформує російське громадянство про ту велитенську піддержку, що її дають свому російському союзникові безупину аліянти. Але ця заява не знайшла прихильного грунту ні в Москві, ні у Вашінгтоні. Політика Москви не змінилася, вона як і раніше, має одну ціль: Можливо найбільше використати джерела допомоги з боку Англії й Америки, не даючи зі свого боку за це нічого.   Американські воєнні втрати   У Вашінгтоні оголошено нову лісту втрат американських збройних сил. Там подано як загальну втрату від початку війни 86.852 людей. 60 тисяч припадає на суходільні частини, а 26 тисяч 433 на морські сили   Англія зареквірувала 100.000 верблюдів на Близькому Сході   У Сирії, Іраку і Трансйорданії — як повідомлено з Байруту — англійці зареквірували всіх коней, ослів і мулів. Крім того британська влада зареквірувала 50.000 верблюдів у різних сирійських племенах, а на півдні зареквіровано яких 100.000 верблюдів.   Верховне Командування Німецьких Збройних Сил повідомляє:   На східному фронті проминув день спокійно.   Минулої ночі успішно обкинуло летунство бомбами промисловий завод.   У східній частині Балтійського моря судна воєнної фльоти запалили опанцерену большевицьку канонірку.   Ворог намагався вчора зайняти наглим наскоком середземноморський острів Лямпедузу. Італійська залога відбила атаку, потопила декілька десантних човнів і знищила ворожі частини, що висадилися.   Швидкі німецькі бойові літаки з добрим успіхом атакували ворожу летунську базу в Тунісі.   Революція в Арґентині   В Арґентині вибухла військова-революція під командою ґен Равзона та міністра війни Раміреца. Президент держави Кастілльо перейшов разом із своїми найближчими співробітниками на воєнний корабель і звідти кермує боротьбою із збунтованими військами.   Пропав новозеляндський човнолітак з 15 особами   Ройтер повідомив, що з льоту не вернувся човнолітак новозеляндських повітряних сил. В літаку було 7 людей залоги та 8 пасажирів.   Військові урочистості в Мадриді   На місцевому військовому летовищі, у приявності еспанського міністра повітреплавби, генерала Вігон, шефа генерального штабу, Давіла та інших високих достойників, відбулося заприсяження 1.500 кадетів інженерської академії летунства.   Підписання болгарсько-словацького договору   Болгарський міністер культури Йоцоф поїхав до Братислави, щоб підписати перед деяким часом заключений культурний договір між Болгарією і Словаччиною.   Протибольшевицька маніфестація єгипетських студентів   Магометанські студенти університету Ел Азар в Каіро влаштували, як подала агенція Стефані — маніфестацію звернену проти навязання нормальних дипломатичних взаємин між Єгиптом і Совєтським Союзом, що наступило під натиском Англії.   Японія призначила Тойо-Ікі-Накамура своїм амбасадором у Фінляндії.   В Софії розпочалися наради у справі мадярсько-болгарського договору правної допомоги. В найближчих тижнях треба сподіватися підписання договору.   Помер шеф північно-американської військової місії в Еквадорі, Пендлетон в наслідок поранень у летунській катастрофі.   З Манілі вернувся до Тутуану надкомісар еспанського Марокко генерал Оргаз.   З Вашінгтону повідомлено, що у віці 90-ти років помер Джон Стевенс, який будував Панамський канал.   Державний секретар де Брінон відкрив у палаці Шейо v приявності представників влади і представників держав осі велику мореплавську виставу.   Північно-американський міністер мореплавства, Нокс, як подала британська інформаційна служба, заявив, то аргентинські повстранці багато "прихильніші" до аліянтів, як попередній уряд.   Командувачем підводних човнів ЗДА на Тихому океані іменовано контрадмірала Локвуда.   Рідна земля   