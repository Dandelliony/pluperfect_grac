◦ ◦ ◦ ◦ ◦ ◦ ◦

Література бібліотекам. Львівський міжобласний бібліотечний колектор розгорнув діяльну роботу по забезпеченню бібліотек Львова і області необхідною літературою. Протягом останнього часу фабричним, шкільним і сільським бібліотекам відпущено на 30 тисяч карбованців різних книжок. Підготовлено також 37 бібліотек для селянських клубів і 50 бібліотек для райкомів ЛКСМУ.
Новий миловаренний завод. Понад три роки не випускав продукції миловаренний завод у Львові, що належав колись купцеві Редеру. Більшість обладнання заводу була зруйнована. З ініціативи робітників миловаренної промисловості тепер провадиться капітальний ремонт заводу, поставлено нові паровий і варочний казани, холодильні машини. Завод вироблятиме не тільки господарське, а й туалетне мило різних гатунків.
Оперзведення штабу Ленінградського Військового Округу. Протягом 11 березня наші частини завершили оточення Виборга і зайняли східну і північну частини Виборга. На північному березі Виборгської затоки наші частини успішно просуваються вперед. В районі станції Лоймола на залізниці Туоярві—Сердоболь сутички піхотних частин. Наша авіація вела активні дії по воєнних об'єктах противнику, при цьому збито 5 літаків противника. 