◦ ◦ ◦ ◦ ◦ ◦ ◦ ◦ ◦ ◦

На поміч для ранених і скитальців з Карпатської України. Українське Бюро в Льондоні звернулося до Міжнароднього Червоного Хреста з проханням вислати негайну поміч для втікачів і ранених з Карпатської України. Міжнародній Червоний Хрест приобіцяв, що провірить повідомлення і зробить усе, що буде уважати за потрібне (Укрбюро Льондон).
Концерт скрипака Юрія Криха. В четвер 13. IV. ц. р. відбудеться заходом Союзу Українських профес. Музик у Львові в малій салі Муз. Т-ва ім. Лисенка в год. 20-тій (8. веч.) концерт відомого нашого скрипака Юрія Криха (при фортепіяні Ірина Любчик-Крихова). В програмі побіч чужих творів перше виконання у Львові Лисенкової рапсодії на скрипку оп. 34 (не мішати з перерібкою фортепіянової 2-ої рапсодії "Думка-шумка") та скрипкові варіяції придніпрянського композитора Ю. Мейтуса. Незвичайно цінна програма повинна зацікавити найширші круги нашого музикального громадянства. Вступ за програмою. Дохід для дітей безробітних музиків. 