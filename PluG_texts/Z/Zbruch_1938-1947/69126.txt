◦ ◦ ◦ ◦

Верховне Командування Німецьких Збройних Сил повідомляє:
На сході мостовий причілок через Дін біля Ростова розширено в безупинному наступі сильно на південь. На схід від міста піхотні та моторизовані частини перейшли на широкому фронті Дін та, зламавши ворожий спротив, досягли полоси рік Манич і Сал. На великому закруті Дону тривають іще бої на північний захід від Калачу. На південь від цієї місцевости німецькі та союзні війська досягли або перейшли Дін на цілому просторі долішнього бігу ріки. Авіяція взяла замітну участь у поборюванні сильними наступами ворожого спротиву на південь від Ростова. Теж і вчора заатаковано за дня і ніччю постачальні сполуки, коловий рух і летунські бази Совєтів. При цьому знищено багато поїздів і залізничих споруд, численні фрахтові кораблі на Волзі та 53 літаки.
На відтинку Воронежа після незвичайно високих утрат у людях і матеріялі Совєти вчора не атакували; відбулась одна місцева сутичка.
На середньому фронтовому відтинку знищено або взято в полон замкнені ворожі сили.
На фронті Волхова заломився у завзятому рукопашному бою ворожий наступ на один мостовий причілок.
В Єгипті атакував ворог ніччю сильними піхотними та танковими зєднаннями німецько-італійські позиції біля Ель-Алямайн. У протинаступі відкинено британців із важкими втратами назад, узявши при цьому тисячу полонених і знищивши 60 танків.
Бойові та штурмові літаки атакували успішно підчас оборонних боїв. У повітряних боях німецькі винищувачі зістрілили без ніяких власних утрат 9 британських літаків. Німецькі бойові літаки продовжували поборювати летунські бази на Мальті.
В боротьбі проти Великобританії заатакувала авіяція вчорашнього дня численні промислові та комунікаційні цілі у південній і середній Англії поодинокими літаками, зновуж останньої ночі заатакувала більшими силами британський промисловий осередок Бермінґен, як теж важливі з воєнного погляду споруди численних інших міст на Мігленді та у східній Англії. При добрій погоді завважено багато знищень і широкі пожежі.
Підчас безуспішного з воєнного погляду денного перешкоджувального налету поодиноких британських бомбовиків на оселі на північно-західну німецьку територію збито 3 літаки.
Фінське воєнне звідомлення
ГЕЛЬСІНКІ, 27 липня. — На всіх фронтах було розмірно спокійно. На Карельському перешийку обстрілювала артилерія скупчення ворожих військ у їх становищах та завдала їм великі втрати. Неправильний вогонь ворожої артилерії не спричинив ніякої шкоди.
На середущому відтинку вузини Авнус відбито спроби випаду менших ворожих відділів. У південній частині східного фронту слабий перешкоджувальний вогонь.
Італійське воєнне звідомлення
РИМ, 27 липня. — Головна Кватира Збройних Сил повідомляє:
Ворожа спроба наступу на південний відтинок єгипетського фронту заломилася у спротиві наших частин. Ми взяли деяких полонених.
Летунство підтримувало далі операції на землі та атакувало многократно ворожі постачальні лінії. Англійський налет на Тобрук спричинив малу шкоду та кілька жертв. Протилетунська оборона збила один ворожий літак. Ескадрилі "Спітфаєрів" намагалися заатакувати бомбовики держав осі підчас їх повороту з успішних дій на Мальті. Італійські та німецькі винищувачі заатакували їх. У повітряному бою збили німецькі винищувачі два ворожі літаки. 