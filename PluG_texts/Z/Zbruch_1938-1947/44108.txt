◦ ◦ ◦ ◦ ◦ ◦ ◦

Бомбардування Гамбурга
БЕРЛІН, 18. (ТАРС). Німецька газета "Гамбургер фремденблат" передає, що під час нальоту 15 і 16 листопада на Гамбург англійські літаки скинули велику кількість запалювальних і фугасних бомб. В результаті бомбардування потерпіли жилі квартали. В деяких частинах міста виникли пожежі. Серед цивільного населення є кілька вбитих і багато поранених. Газета підкреслює, що це був найбільший повітряний наліт на Гамбург від початку війни.
Ув'язнення Даладьє, Гамелена і Блюма в тюрму
БЕРЛІН, 18. (ТАРС). Як передає німецьке інформаційне бюро, французьке міністерство юстиції дало наказ про переведення колишнього французького прем'єр-міністра Даладьє, генерала Гамелена і Леона Блюма в тюрму. Всі троє, що знаходились досі в замку Шазерон, переводяться в тюрму, в якій вже сидить колишній французський міністр авіації Гі ла Шамбр. Арешт і переведення в тюрму Даладьє, Гамелена і Блюма, як вказує в своєму повідомленні міністерство юстиції, є результатом слідства, яке провадить французський верховний суд.
Всім їм пред'явлено обвинувачення в тому, що вони порушували свої службові обов'язки, що вони забули про підготовку національної оборони і ін.
Воєнні дії в Африці
ЛОНДОН, 18. (ТАРС). Агентство Рейтер передає з Адена таке комюніке командування англійських повітряних сил:
"17 листопада наші літаки зробили наліт на Ассаб. В той же день вони бомбардували важливу залізничну лінію Аддіс-Абеба—Джібуті, якій, очевидно, заподіяні великі пошкодження. Одна з найважливіших станцій цієї лінії Діредауа була тричі бомбардована.
Видно було дряме попадання бомб в будинки, залізничне полотно і міст. У комюніке англійського адміралтейства, опублікованому 17 листопада, говориться: "Невеликі англійські сили бомбардували з моря найважливіший порт італьянського Сомалі Могадішо. Берегові батареї відкрили огонь, але він не заподіяв нашим силам ніякої шкоди".
В офіціальному комюніке, опублікованому в Каїрі, повідомляється, що 16 листопада літаки противника появились над Александрією. В результаті бомбардування є жертви і деякі пошкодження.
Воєнні дії в Китаї
В центральному Китаї. В провінції Хубей японські війська провели місцеву атаку в районі Ічана. Китайці вчинили японцям запеклий опір і вони були змушені відійти.
В східній частині провінції Хубей 13 листопада японський транспорт, який ішов по ріці Янцзи, наскочив на міну. Судно затонуло. Китайська артилерія потопила японський воєнний корабель, який ішов по ріці Янцзи на північний захід від Іочжоу (провінція Хунань).
В південному Китаї. В південно-західній частині провінції Гуансі продовжуються бої біля гірського проходу Чженьнаньгуань (біля кордону Французського Індо-Китая). Китайські частини провели наступ проти японців.
Відомостей про становище на фронтах в Північному Китаї нема.
Забастовка робітників-транспортників
ЛОНДОН, 18. (ТАРС). Спілка транспортних робітників офіціально визнала забастовку робітників американської електрокомпанії Лінкольн у Лондоні, не зважаючи на те, що представник міністерства праці оголосив її незаконною. Від початку війни це перша забастовка, визнана профспілкою. Вона оголошена в зв'язку з звільненням профуповноваженого, який протестував проти відмови адміністрації визнати право профспілки на участь в організації протиповітряної оборони.
Від'їзд Чіано в Німеччину
БЕРЛІН, 18. (ТАРС). Німецьке інформаційне бюро повідомляє, що вчора увечері італьянський міністр закордонних справ Чіано виїхав в Німеччину.
Становище в Ковентрі
НЬЮ-ЙОРК, 18. (ТАРС). Кореспондент агентства Юнайтед Пресс, який знаходиться в Ковентрі (Англія), передає, що досі продовжують вибухати німецькі бомби уповільненої дії. В місті все ще нема газу, електрики і води. Скрізь видні загасаючі пожежі. Пересувні харчувальні пункти постачають харчами тисячі жителів міста, що лишилися без жител.
До продовольчого становища в Румунії
БУХАРЕСТ, 17. (ТАРС). З введенням твердих цін на деякі продукти харчування (вершкове масло, яйця, бринзу, молоко і картоплю) ці продукти зникли з ринку. Торгівці не хочуть продавати їх по твердих цінах. В Бухаресті зовсім неможливо дістати вершкове масло і яйця. Бринза продається, але дуже поганої якості. Молоко можна дістати тільки по спекулятивних цінах. Дуже трудно знайти картоплю.
Газета "Універсул" повідомляє, що в найближчі дні буде встановлений "день без хліба". Один раз на тиждень замість хліба населення повинно їсти мамалиґу.
Воєнні дії в Греції
Афіни, 18. (ТАРС). Командування грецької армії передало вчора таке повідомлення: "На всьому фронті, як в Епірі, так і в гірському районі на схід від Корчі відбувались бої.
Нами взяті нові полонені. Захоплені також гармати і мортири і різного роду воєнні матеріали. Не зважаючи на опір противника і дії його авіації, нами зайняті висоти, які мають велике воєнне значення.
Авіація противника бомбардувала і обстріляла з кулеметів міста і села всередині країни. Жертв і руїн нема".
БЄЛГРАД, 18. (ТАРС). Газета "Време" передає, що в Греції опублікований указ воєнного міністра про мобілізацію всіх морських радіотелеграфістів. Мобілізовані повинні з'явитися на збірні пункти протягом 11 годин.
Встановлено, що під час бомбардування грецьких міст італьянськими літаками багато жителів потерпіли від осколків розбитих шибок. 