З товариського життя

Черговий реферат в Українській Світлиці відбувся в суботу 13. вересня. Тим разом мав говорити д-р Роман Патрило про свою поїздку за Сян й про свої помічення над санітарними уладженнями. Між іншими, на салі явився наш відомий діяч із Підляшшя д-р Остап Бурка, який на запросини голови Світлиці згодився розказати про свої вражіння з побуту на Великій Україні в остатніх тижнях.
Д-р Бурка застерігся вправді, що буде говорити без приготування, бо не сподівався виступати того вечера, все ж таки говорив так цікаво, наче би передумав свій реферат до найменших подробиць. Дав він широке насвітлення відносин на українській землі під большевиками, порушуючи соціяльні, економічні й санітарні проблєми, не залишаючи майже ні одної справи на боці. На вступі зазначив, яке вражіння робить на глядача перехід через Збруч і який характер має тамошній краєвид. Загальне явище — розвалені або понищені церкви, широчезні поля з виїмковим цього року урожайним збіжжям і занедбані — з порозриваними стріхами — хати. Зате нутро тих хат чисте, доволі дбайливо утримане. Це має свою вимову: наші селяни по той бік Збруча мусіли з конечности занедбувати свої доми, щоби не стягнути на себе закиду "куркуля", а що за тим іде, не наразитися на переслідування. Знова ж стріху не можна було направити, бо солома була "державною"' власністю і не вільно було брати її до приватного вжитку. Зате люди проявляли в той спосіб свою культуру, що дбали про чистоту власного житла. привиклі здавна до порядку, тому й у часах найбільшої нужди не хотіли жити інакше. Дуже відрадним є факт, що майже в кожній хаті залишили ся ікони. Де не було їх, ніхто з війська не хотів туди йти, придався загальний погляд, що тільки там мешкають добрі люди, де на стінах є досі ікони. Про глибоку релігійність населення свідчать ще такі докази: одна жінка показала д-рові Бурці золотий хрестик, який мала на шиї, кажучи, що хоч голод шалів на Україні, хоч панувала загальна нужда, — вона не продала його, бо дорожча для неї кожна святість, ніж хвилева пожива. Вона вірила, що діждеться кращих часі і дочекалася їх саме тепер. Інша картина: підчас бурі вдарив грім, побачила це невеличка дівчинка й без вагання перехрестилися; це в неї вроджене й ніяка протирелігійна пропаганда в школі не могла викорінити її віри. Цього не могла зробити навіть нова марксистська "релігія". Одно ще цікаве: якщо старше покоління помітно знуждоване, зле відживлене, остільки діти виглядають дуже добре, повні личка, здорові, без слідів рахіту. Це також дуже добре свідчить про людей, які самі відмовляли собі їжі, але про дітей дбали! Дальше ствердив прелегент, що не чув ніде про венеричні недуги серед українських селян, хоч оця небезпека була поважною загрозою з огляду на можливості розводу. Наші селяни є далі дуже гостинні, німецьке військо вітали всі дуже щиро й приймали в себе дома — чим хата багата. Большевицький режім перевиховав їх і вони обережні в словах, замкнені в собі, але дальше чесні, погідно дивляться у майбутнє. Ми чули з уст прелегента ще одно потвердження, що на Правобережжі витворився новий тип українця, наскрізь позитивний. Всі вони вміють читати й писати, анальфабетизму нема.
Чим дальше на схід — тим менше мужчин, по селах зустрічаються лише старці, жінки й діти; большевики повивозили всіх чоловіків. Щойно від 16. серпня ц. р. німецька влада зачала звільнювати полонених-українців, головно тих, за яких заручили віродостойні люди — старші громадяни або священики.
Чим ближче на схід — бачиться більше знищення по містах, західні смуги краю не зазнали стільки руїн. Жиди в більшості залишилися на своїх місцях, лише їхня інтелігенція вивтікала з большевиками. Це відноситься головно до лікарів. За большевицької влади опанували вони міста й поселилися тут у такій кількості, що на лікарському зїзді в Києві було поверх 90 відс. лікарів-жидів. Тепер усі вони виемігрували. Але це має свої злі наслідки, бо головно по містах є жахлива недостача лікарів. У такому Заславі є на ціле місто один фельчер, він заїдає становище директора лікарні! Те саме слід сказати про Шепетівку. Тому, на думку д-ра Бурки, наша інтелігенція повинна виїздити тепер перш усього на східні землі. Проблема насичення української інтелігенції на схід від Сяну представляється добре, слід тепер обсаджувати всі важніші стійки своїми певними громадянами, починаючи від Волині, а кінчаючи на всіх позиціях Сходу. Прелегент є тієї гадки, що хто знає німецьку мову, повинен без вагання їхали за Збруч, там дістане працю й сповнить своє завдання напевно добре.
Після д-ра Бурки промовляв д-р Роман Патрило, який був у Львові, Стрию й Станиславові, в короткому часі після уступлення большевиків. Прелегент оповідав про Львів після скинення комуністичного ярма й прояви свого національного обличчя. Особливо хвалив театр, який сповняє тепер виїмково важну ролю, бо відвідують його здебільшого приїзжі з інших міст, або таки селяни. Відтак розказував про страхіття Бригідок; він сам бачив сліди крови на стінах келій, що гірше — навіть кусники мізку, а жахливий сопух запирав віддих. Це мало такі наслідки, що в тюрмі намножилося безліч щурів. Під ногами валялися судові акти й прелегент слушно висказав здивування, що ними не заопікувався раніше хтось, як цінними документами українського мучеництва. Можна сподіватися, що вони опинилися тепер у властивому місці. Згадував дальше про большевицькі тортури. А саме одною з таких метод енкаведистів було варення нещасних. Підсудного приміщували з відкритими ногами в бляшаній посудині з водою, підчас переслуханая вода варилася аж до стану кипіння. Після таких тортур мясо відставало від костей!
Що торкається санітарних умовин за большевиків, то д-р Патрило стверджує, що було доволі багато вати й то добре опакованої. Зате хірургічні інструменти їх власного виробу були дуже нужденні. По селах існували т. зв. медстанції, які несли поміч головно підчас породів. Найкращі живці сьогодня — це Підлюте й Моршин, також Черче розвивалося дальше успішно.
Обох прелегентів нагородила авдиторія за їх дуже цікаві реферати рясними оплесками.
М. Дагор. 