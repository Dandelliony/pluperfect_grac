◦ ◦ ◦ ◦ ◦ ◦ ◦

Вечір ноші в Сяноці. Жіноча Секція при УДК у Сяноці подає до відома замісцевим Громадянам, щоби взяли участь у вечорі ноші, який відбудеться 15. і 16. лютого ц. р. Перший день призначений для самого Сянока, другий зарезервований виключно для замісцевих гостей з початком програми в год. 17.30 та зі зниженими цінами вступу. — За Управу: Олена Ванчицька.
"Україніка" в німецькій пресі. У "Кракавер Цтґ." ч. 31. ред. Ґустав Андрашко помістив біоґрафічну статтю "Тарас Шевченко" (Життя й творчість українського національного поета). У цій, з великим знанням і з серцем написаній, статті поміщені гарні переклади "Заповіту", "Мені однаково" та "Вогні горять". Ця знаменита стаття стане в пригоді всім українцям, що в березні, підчас Шевченківських свят схочуть поінформувати німецьких гостей про Шевченка. 