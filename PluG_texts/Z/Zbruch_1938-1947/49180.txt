◦ ◦ ◦ ◦ ◦ ◦ ◦

Кінообслужування колгоспів і одноосібників. На час весняної посівної кампанії в колгоспах і селах області Львівське обласне управління кінофікації організовує широкий показ радянських фільмів, які розповідають про щасливе і заможне життя колгоспників Радянського Союзу. Буде показано ряд фільмів про механізацію сільського господарства, про агротехнічні заводи. Цій темі присвячений фільм "Мічурінський сад". Кінонарис "Прапор піднято" розповість колгоспникам і одноосібникам про Всесоюзну сільськогосподарську виставку. В Пониковецькому, Бродському, Золочівському і інших районах цю роботу вже розпочато. Для кінообслужування колгоспників і селян одноосібників управління кінофікації виділило, крім існуючих в районах, 17 добре устаткованих звукових кінопересувок.
Нові кінофільми. У березні на екрани кінотеатрів Львова буде випущено ряд нових радянських кінофільмів. Днями демонструватиметься історичний фільм "Богдан Хмельницький", який оповідає про одну з славних сторінок боротьби за возз'єднання українського народу у XVII сторіччі. На екрани буде випущено щойно закінчений фільм про великого льотчика нашого часу — "Валерій Чкалов".
Завіз сільськогосподарських машин. До весняної посівної кампанії та збирання врожаю цього року до МТС і колгоспів Львівської області буде завезено ряд нових сільськогосподарських машин. Серед них 26 комбайнів, 90 культиваторів, 35 сівалок, 45 лобогрійок, 30 самоскидок, 55 тракторских лущильників, 4 трактори плуги, 5 картоплесаджалки і інше.
Впорядкування Радехова. На впорядкування м. Радехова в цьому році було витрачено 120.000 карбованців. Вже закінчується будівництво бані, готелю та ряду житлових будинків. Витрати на утримання міського парку і озеленення вулиць становитимуть 25.000 карбованців. На вулицях міста буде насаджено багато дерев — акацій. 