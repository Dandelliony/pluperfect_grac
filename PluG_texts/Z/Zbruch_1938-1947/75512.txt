◦ ◦ ◦ ◦

В Анкарі відбулася конференція амб. Папена з міністром закорд. справ Туреччини Нуменом Менемеджоґлю.
В Токіо зібралася у цісарській палаті тайна державна рада. Вона радила над "пильними справами". Прем'єр Тойо склав звідомлення. На нарадах явився і цісар.
Бої на Соломонових островах і на Новій Ґвінеї загострюються. Так пише японський часопис "Токіо Асагі Шімбун".
В ЗДА стверджено 112 міліярдів долярів задовження.
Австралія видала на війну в перших 6-ох місяцях бюджетового року 1942/43 понад 253 міліони австралійських фунтів стерлінґів.
В Портуґалії в різних околицях шаліли останніми днями великі бурі зі зливами. Ряд рік виступив з берегів. Буря повиривала дерева з корінням.
В Альжирі арештовано багато осіб у зв'язку з мордом Дарляна.
У Словаччині прем'єр Д-р Тука уступив з місця голови партії Глінки. Президент республіки, Д-р Тісо призначив на це місце Д-ра Медерлиса, віцепрезидента парляменту.
На південь від рога Білокаменки, при в'їзді до порту Мурманська, швидкі німецькі бойові літаки заатакували 10-го січня 2 аліянтські торговельні кораблі, в 4.000 і 6.000 брт. Задню частину корабля в 4.000 брт розбила бомба, в той час, коли бомба важкого калібру відірвала надбудову другого корабля і спричинила великі шкоди. В районі Рибальського півострова ловецькі літаки типу "Мессершміт" за яких 20 хвилин збили 5 большевицьких ловецьких літаків. По німецькому боці не було ніяких втрат.
Внаслідок втрати британських і голяндських посілостей у Східній Азії, Англія щораз більше відчуває недостачу ґуми, що особливо від'ємно впливає на британське ведення війни. Тому міністерство постачання було примушене оголосити в пресі розпучливий заклик, що зайняв дві шпальти: "Потребуємо конечно кожного кусника ґуми, 90% природних джерел ґуми є в руках ворога. Війська, що бються, потребують ґуми. Збираймо кожний найменший кусок ґуми. Шукайте по всіх закутках, які тільки є кусники ґуми будьякого роду. Власники самоходів віддавайте свої зужиті ґумові опони, кожний кусок зужитих ґумових камер, кожний старий ремінь, взагалі кожний кусник ґуми,якого б то не було роду для нас важний". Так виглядає тепер в колись найбагатшій в сировини країні світу.
На лівійському фронті 10-го січня німецькі штурмові літаки несподівано заатакували британські панцирні вози й самоходи в одному висохлому річищі в Сирті. Бомби вибухали між возами, ушкоджуючи багато з них. Ловецькі літаки типу "Месершмітт" охороняли атаку штурмових літаків і зустрінулися з з'єднанням "Спітфайрів", яке піднялося з одного недалеко положеного летовища в пустині. Прийшло до завзятих повітряних боїв і, згідно з дотеперішними повідомленнями, зістрілено без власних втрат 2 "Спітфайри". Після цього решта британських літаків віддалилася.
Фінське воєнне звідомлення з 11-го січня звучить: На східному фронті учора ворог знову пробував в деяких місцях перебратися через лід до фінських становищ. Усі спроби відбито, при чому знищено між іншим відділ з 20 людей, що дійшов до берега. На інших частинах фронту в загальному було спокійно.
Шеф ґенерального штабу китайської армії в Нанкіну, ґенерал Ліуюфее заявив, як повідомляє часопис "Нія Даглігд Аллегандер", що китайська армія складається під цю пору щонайменше із 400.000 вояків. Продовж минулого року збільшено фльоту о 37 новозбудованих воєнних суден. Опірні пункти для фльоти біля Вейгавей і Кантону розбудовано і зміцнено. Посилено також і летунство, що його збільшило тепер у рямцях трилітнього пляну. 