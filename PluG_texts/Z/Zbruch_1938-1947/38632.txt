Трудящі області придбали облігацій на 37 міліонів 467 тисяч карбованців

Сума передплати на державну Позику Третьої П'ятирічки (випуску третього року) по області щодня зростає. На 5 липня загальна сума передплати досягла 37 міліонів 476 тисяч карбованців. Робітники, службовці придбали облігацій більше, як на 33 міліони карбованців, решту дали колгоспники і селяни.
Нову позику в області вже передплатили понад 309 тисяч трудящих. В Кам'янко-Струмилівському, Горинецькому, Підкамінському районах 100 процентів селянських дворів передплатили державну позику.
У 8 районах — Бібркському, Бродському, Горинецькому, Дідилівському, Любачівському, Одеському, Рава-Руському і Щирецькому районах 100 процентів робітників і службовців — держці нової позики. Трудящі Львова придбали облігацій на 23 міліони 772 тисячі карбованців.
З великим успіхом проходить сплата готівки. На 5 липня колгоспники, селяни внесли готівкою за придбані облігації 1 міліон 824 тис. крб.
Та це зовсім не дає права заспокоюватися. Показники реалізації позики деяких районів не можна визнати задовільними. У Львівському, Немирівському і Рава-Руському районах повільно розгортається кампанія реалізації позики на селі. Тут більше третини селянських дворів на позику ще не підписалися.
Райони Яворівський, Немирівський, Магерівський, Жовквівський найвідсталіші по збиранню готівки.
Наша область має можливість бути в числі перших на Україні по передплаті і збиранню готівки. За це мусять боротися партійні, радянські і профспілкові організації. 