◦ ◦ ◦ ◦

Недалеко міста Мемфіс (ЗДА) впав у ріку Міссісіпі пасажирський літак із 32 подорожними та 3-ома членами залоги. Причина: сильні сніговії.   Генерала-лянтенанта сер Артура Франсіс Сміт — як подала англійська інформаційна служба — іменовано головним командувачем військ в Ірані й Іраку.   Уряд Манджукуо постановив розбудувати мережу своїх електростанцій.   Англійський міністер Іден сказав у парляменті, що в японському полоні є тепер коло 140 тисяч англійських вояків.   Від американської республіканської партії зголосили свої кандидатури на уряд президента Вендель Вілкі й губернатор Брікер.   Італійська торговельна фльота — як подає аґенція Стефані — мала в цій війні такі втрати: 1082 вбитих, в тому 22 старшини і 860 моряків.   Премієр Черчіль, генерал Монтгомері і колишній премієр Лойд Жорж в оголошених маніфестах пропонують створити фонд для закупу землі в Палестині для жидів. Цю вістку передала аґенція Ройтер.   Король Фарук вернувся до Каїро з провірної подорожі по навіщених малярією єгипетських обширах.   Англо-американські літаки збомбардували кілька громад о департаменті Сени. В одному містечку знищено 30 домів та одну церкву. Згинуло яких 50 осіб.   Шведський уряд постановив на прохання арґентинського, перейняти охорону арґентинських інтересів в Болгарії, Румунії і Мадярщині. Одночасно Швеція заступатиме інтереси Мадярщини і Румунії в Арґентині.   Шефом фінської державної поліції іменовали дотеперішнього урядовця міністерства справедливости П. Кастарі.   Рузвельт повідомив британсько-американський генеральний штаб, що його син Степан поляг на островах Маршала.   Швайцарсько-данські господарські переговори довели до підписання умови щодо товарового обороту між обидвома країнами в першому півріччі 1944 року.   У Загребі в приявності визначних особистостей, відбулося відкриття хорватсько-албанського товариства.   На основі декрету уряду, у фінських містах: Гельсінкі, Віпурі, Гаміна, Котко, Ловіса, Порво, Місарі, Ганко та Турку, припинено навчання в цьому семестрі в усіх шкільних роках. Досі навчання було припинене тільки для нижчих кляс. Учні мають негайно зголоситися в найближчих школах своїх нових місць побуту.   Бадоліо хоче зліквідувати цвинтарі поляглих в Еспанії італійських добровольців, а їх тіла похоронити у спільних могилах.   У Москві створено з польських комуністів "національну раду для звільнення Польщі". Ця рада мала б бути комуністичним урядом для Польщі.   В Індії померло від голоду 5 міліонів людей.   Болгарія визнала незалежну альбанську державу та призначила військового представника в Тірані. Незабаром буде призначений болгарський посол.   Азербайджан, як совєтська республіка, хоче вислати до Анкари свого дипломатичного представника.   Рідна земля 