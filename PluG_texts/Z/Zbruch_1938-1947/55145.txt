◦ ◦ ◦ ◦

Кривий Ріг — база металюргії
Найбагатші поклади залізної руди на світі
Берлін, 16. серпня. З Кривим Рогом, що його зайняли німецькі війська, дістався черговий, найважніший центр совєтської залізорудної промисловості, а з тим і найважніша основа совєтської воєнної промисловості, в німецькі руки.
На Криворіжський басейн припадають з річним видобутком 19,000.000 тонн, майже дві третини всієї совєтської залізо-рудної промисловості. Притім треба пам'ятати, що річ тут іде про найвартіснішу руду Совєтського Союзу і Европи. В цій руді заліза пересічно 60 проц., а навіть буває 70 проц. Руда визначається особливою чистотою і тому можна її скоро і легко вжити в різних переробках.
Криворіжські терени простягаються 90 км у довжину і до 2 до 6 км у ширину. Загально оцінюють запас цих теренів на неменше, як 800,000.000 тонн. Тому ці терени належать до найбагатших на землі.
Залізорудні поклади використовували Совєти всюди, де могли. Металюргійні заводи у Петербурзі, Москві, Тулі, Нижньому Новгороді, Ростові і т. д., одержували з Кривого Рога потрібну залізну руду.
Цікаво, що навіть східньо-горішньо-шлеська залізна промисловість перед світовою війною, а також до деякої міри до розвалу Польщі, діставала залізну руду з Кривого Рога.
Бої під Києвом. Знищено 25 літаків
Берлін, 16 серпня. На схід від Києва німецькі літаки 13. серпня перервали важні лінії відвороту совєтських військ. Крім цього на тому ж просторі знищено 18 ворожих літаків на летовищі, а 7 зістрілено у воздушному бою.
Два кораблі ушкоджені завернули до Одеси
Берлін, 16 серпня. Німецькі боєві літаки ушкодили в середу, 13 серпня, перед Одесою один торговельний корабель Совєтів, 5000 брт., так, що він не міг дальше плисти. Залога мусіла причалити з кораблем до берега. Другий торговельний корабель, 6000 брт., був також поцілений бомбою і мусів завернути в напрямі Одеси.
Бомбардування Мурманська
Берлін, 16 серпня. На північному фронті налетіли німецькі літаки в середу, 13 серпня, на портові споруди в Мурманську та збомбардували їх успішно. Чимало бомб поцілило магазини і галі, а також доки. Спалахнули великі пожежі і вибухи. Знищено два бараки, а два ушкоджено.
Важні бої в Україні
17 ворожих літаків зістрілено німецькими і союзними силами
Берлін, 10 серпня. Німецькі боєві, зенітні та винищуючі з'єднання продовжували 15 серпня свої напади проти нагромаджень совєтських груп нищівним діянням на середньому відтинкові фронту. При нападі на совєтські позиції пошкоджено чотири батерії. Бомбами й зброєю із покладу поцілено і знищено панцирні машини у низькому полеті. Бомбові вибухи зруйнували танковий табор. Більшовицькі поїзди для перевозу частин на залізничому шляху Топорець — Великі Луки висаджено з рейок, так, що залізний шлях на довший час перерваний. У совєтських літаках на тому просторі знищено разом 17 машин, з цього 8 зістрілено, а 9 знищено на землі.
Фінляндці зістрілили 262 літаки
Затоплено також 15 совєтських кораблів і 444 ворожих танків та панцирних машин
Гельсінки, 16 серпня. Фінляндське державне бюро повідомлень звідомляє урядово: Досі наша авіація і наша зенітна артилєрія зістрілили 262 ворожі літаки. В цьому числі не враховані ушкоджені і під час бомбардувань ворожих аеродромів знищені машини.
При підмозі різної зброї нашої морської артилєрії, мін, торпед, водних бомб і т. п. затоплено досі з повною певністю 15 ворожих кораблів. Між затопленими кораблями є м. ін. три підводні лодки, два малі воєнні човни і шість транспортовців. Два ворожі транспортні кораблі сильно ушкоджені. Постійно напливаючі до фінляндського побережжя різного роду помічні корабельні речі, як весла, рятункові пояси і т. п., доказ того, що число знищених ворожих водних засобів у дійсності є далеко більше.
Власних втрат у воєнному морському флоті не було. Під охороною наших морських сил також наша торговельна мореплавба, без ніякої шкоди, перепливала зовсім нормально свій морський шлях.
Наші воєнні сили на суші здобули або знищили щонайменше 444 танки і 31 панцирних машин. 