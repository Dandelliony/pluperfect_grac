◦ ◦ ◦ ◦ ◦ ◦ ◦

Іракські воєнні успіхи
ДАМАСК, 20. 5. — Головне Командування Іракської Армії подає, що пробоєві частини на західньому фронті примусили до втечі ворожі повзи з великими втратами. На південному фронті іракські частини заатакували ворожі табори біля Макдїлу й Алегуаїби. Анґлійці мали важкі втрати.
Ворожі панцирні вози мусіли відступити. Іракські бомбовики заатакували анґлійські панцирні вози на пустині й кілька з них знищили. З розвідних летів усі іракські літаки вернулися неушкоджені до своїх баз. Ворожі літаки налетіли на Баґдад і скинули кілька бомб на табор у Рашиді.
Знамення промова марш. Петена
ВІШІ, 20. 5. — Голова французької держави маршал Петен виголосив промову до французького народу. Всі французькі радіовисильні надавали цю знаменну промову. Маршал Петен сказав м. ін. "Я висловив вдоволення із зустрічі канц. Гітлєра з адміралом Дарляном. Ця зустріч уможливить глядіти нам в ясне майбутнє та продовжувати розмови з німецьким урядом. Якщо вдасться нам довести переговори до успішного кінця, тоді Франція зможе перемогти власну програну та вдержати своє світове значіння як европейська кольоніяльна великодержава".
Емен домагається частини брит. Адену
БЕЙРУТ, 20. 5. — Володар арабської держави Емен підготовляє ноту до бритійського уряду, в якій жадатиме різних частин бритійської кольонії Аден. Іде про простори, що колись належали до Емену.
Одночасно повідомляють із столиці савдійської арабської держави з міста Ель Ріяд, що тамошнє населення домагається від короля Ібн-Савда, щоби він зажадав звороту трансйорданського заливу Акаби, який анґлійці насильно захопили ще в 1927 р. Ібн-Савд ніколи не признав анґлійських зазіхань на Акабу і тепер жадає її звороту.
Загострення між CCCP і Америкою
УОШИНҐТОН, 20. 5. — На першій конференції між совітським амбасадором а Уошинґтоні. Уманським і державним секретарем Гелом обговорювано справу господарських взаємин. Уманський гостро запротестував проти перешкод у торговлі СССР зі Злучен. Державами та задержання у Сан Франціско шведського корабля "Колюмбія" з товарами для СССР. Гел заявив, що власні зброєння Злучених Держав і допомога для Анґлії утруднюють доставу воєнних матеріялів і машин для СССР. В політичних колах вважають, що СССР рішений зовсім зірвати господарські взаємини зі Злученими Державами, якщо не зможе купувати там потрібних річей. Господарські взаємини між цими обома краями майже зовсім завмерли.
Дипльоматичні взаємини між Совітським союзом та Іраком
БЕЙРУТ, 20. 5. — 16. ц. м. успішно закінчилися переговори між Совітським Союзом та Іраком у справі встановлення нормальних дипломатичних взаємин. Того самого дня совітський амабасадор в Анкарі Віноґрадов та іракський посол Дайляні обмінялися грамотами про офіціяльне навязання дипльоматичних, торговельних і консулярних взаємин.
Нова папська енцикліка
ВАТИКАН, 20. 5. — З ватиканських кругів повідомляють, що незабаром появиться Папська Енцикліка. Про її зміст нічого не знають. Але в добре поінформованих кругах думають, що ця Енцикліка стоїть у звязку з 50-літтям ювілею Енцикліки "Рерум Новарум", яку видав в 1891 р. Папа Лев XIII. Її змістом є основи соціяльної політики з ціллю надати економічній і соціяльній політиці христіянського духа. Вона була звернена проти соціялізму і комунізму, осудженого в одній з Енциклік, що попередила Енцикліку "Рерум Новарум".
Туреччина покликує всіх 25- до 45-літніх
СТАМБУЛ, 20. 5. — У турецькій пресі появилися оголошення, що покликують явитися до дня 22. травня всіх мужчин від 25 до 45 року життя, що не служили у війську. Цей поклик торкається тільки мусульманського населення, бо немусульманські меншини цих річників уже були перед тим покликані до зброї окремими виїмковими розпорядками.
Павеліч про італійсько-хорватські переговори
РИМ, 20. 5. — Поґлавнік Хорватії д-р Павеліч мав розмову з редактором аґенції Стефані д-ром Сустером. Він підкреслив, що договори, підписані в Паляццо Венеція — це природний наслідок ґеоґрафічного положення обох країв і давніх взаємин між обома народами. Тому кордони не будуть ніякою барієрою, тільки чинником, що уможливить приязне й конструктивне співжиття між обома державами. Здовж морського побережжя, що його дістала Італія, живе багато хорватів, та Павеліч переконаний, що вони дістануть змогу національного, культурного й мовного розвитку, подібно, як таку саму свободу матимуть італійці в Хорватії. 