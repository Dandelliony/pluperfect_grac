Свято українського моря у Кракові

Традиція — це те міцне вогниво, що звязує світле минуле народу зі сучасним і вказує напрямні прямування у майбуття. Плекання традиції величніх діл, будуючих, їхнє зьерігання і передавання з покоління у покоління народу є многовартним виховним чинником.
Такій світлій традиції недавнього нашого минулого присвячено день 29. квітня себто день, в якому в 1918 р. чорноморська флота у Севастополі піднесла на своїх лінійних кораблях жовто-блакитні прапори. Цим фактом і навязано до тієї світлої традиції минулого України, коли то українська морська фльота панувала не лише на Чорному морі, але теж плили українські чайки, човни і кораблі геть далеко на води океанів.
В неділю 5. ц. м. українське громадянство Кракова вшанувало якслід память світлого, історичного моменту з 29 квітня 1918 р. У просторій салі при вул. Льоретанській улаштовано свято українського моря. Почався цей бадьорий вечір відчитанням приказу команди чорноморської флоти із книги визвольних змагань нашої нації 1918—20 р. р. в дні 29. квітня 1918 р. Незвичайно цікаво й живо поділився своїми спогадами з цього пропамятного дня лейтенант Шрамченко, старшина чорноморської флоти, учасник тої величної події, яка совершилася у Севастополі 29. квітня 1918 р. Хор під управою п. Улицького відспівав вдачно декілька пісень, присвячених морю. Бадьорі і пронизані завзяттям були теж рецитації присвячені славі українського минулого. Закінчено цей гарний вечір відспіванням національного гимну. Саля була переповнена молоддю і старшими. 