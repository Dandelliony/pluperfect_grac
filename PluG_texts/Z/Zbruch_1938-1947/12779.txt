Опера "Весняна казка". — Музичні твори до слів Т. Шевченка. — Нові совітські фільми.

Опера "Весняна казка" до слів Олеся. Часопис „Український Тиждень" довідується, що в Парижі композитор Євсевський закінчує свою оперу „Весняна казка" до слів Олеся. Ця опера має багато характеристичних українських ознак. Її автор глибоко захоплений творчістю поета та вдатно віднайшов музичні вислови для передачі його твору.
Музичні твори до слів Т. Шевченка. Державне видавництво „Мистецтво" з нагоди 125-ліття народин великого українського поета Т. Шевченка готує до друку низку музичних творів клясиків і сучасних радянських композиторів, написаних до слів Шевченка.
Нові совітські фільми. Київська кіностудія фільмує роман Ю. Яновського "Вершники". Головні ролі грають артисти: С. Шкурат, який грає Якима Недолю та Л. Свердлін, який грає комполка Чубенка. Режисером є Савченко, сценар написав Всеволод Павловський. Фільму скінчать у березні 1939 р. Фільма „Щорс" буде готова щойно в грудні. Над нею працює О. П. Довженко. Головні ролі виконують: Є. Саймалов (Щорс) та І. Скуратов (Боженко). 