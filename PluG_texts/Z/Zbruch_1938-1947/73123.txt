◦ ◦ ◦ ◦

Інавґураційна служба Божа. Об'єднання Праці Українських Студентів при УЦК подає до відома, що сьогодні, у неділю, 15 листопада ц. р., в год. 11.45 відправить Високопреосвященний Кир Йосиф в церкві Преображення Господнього при вул. Краківській Архієрейську Службу Божу з нагоди нового 1942/43 академічного року. ОПУС запрошує на цю врочистість українське студентство краю та українських громадян — приятелів студентської молоді.
Храмовий празник Св. П'ятниць. Сьогодні, у неділю, 15. XI. 1942 р. припадає празник церкви Св. П'ятниць у Львові. Торжественну Архієрейську Службу Божу в асисті священиків відслужить Преосвященний Кир Никита в год. 10-ій. Співав хор під орудою М. Сидорака. Від год. 7-ої рано сповідь і щогодини читана Служба Божа.
За доставу ярин до збірних станиць. ЛЬВІВ, 14 листопад. З дорученням Головного Відділу Прохарчування й Хліборобства збільшено премії на яринні продукти, що їх доставляється до збірних пунктів. І так: 1) за 100 кг. ярини дістається 50 папіросок, ¾ л. горілки і ¼ кг. мармеляди, або масломеду; 2) за 100 кг. цибулі дістається 100 папіросок, ½ л. горілки і ¼ кг. мармеляди або масломеду; 3) за зернисті і кісткові овочі першої сорти одержується 100 папіросок, ½ л. горілки і 1 кг. мармеляди; за овочі другої сорти — 100 папіросок, ¼ л. горілки і 1 кг. мармеляди. Краків, Варшава, Львів, Радом і Люблин одержують ці премії, починаючи від дня 1. X. ц. р., всі інші одержують з днем проголошення цього розпорядку.
Центральна станиця для ґенераторів. У зв'язку з пристосуванням генераторного газу до потреб самоходової льокомоції, зорганізовано в осідку Уряду Ґенерального Ґубернатора особливий уряд "Центральну станицю для генераторів".
Антропологічна комісія серед лемків. БУКІВСЬКО, 14 листопада.14-го жовтня ц. р. приїхала до села Команьчі, Сяніцької округи антропологічна комісія, вислана туди "Інститутом німецької праці на Сході", що має свій осідок у Кракові. У склад комісії входить 11 осіб. Між ними є 4 лікарі-науковці, а решта — інші спеціялісти. Начальником комісії є асистент марбурського університету д-р Касперкен. Праця комісії ведеться у залях шкільного будинку. В одній залі приміщений антропометричний відділ, де переводять антропологічні поміри. В інших залях є психологічний відділ і відділ для науки всіх дослїдів здоров'я людини. Усю працю нотують на відповідних анкетних листках. До дослідів приходить багато селян з Команьчі й околиці у віці від 20—50 років життя. Дотеперішні висліди дослідів доказують, що лемки — духово і фізично здорові люди. Їх раса дуже чиста, бо вони, живучи у горах, так швидко не асимілювалися, хоч через Карпати проходили різні народи.
Денники Розпорядків для Ґен.-Ґуб. Денник Розпорядків для Ґенерал-Ґубернаторства ч. 91, виданий 30-го жовтня 1942 р., містить: Розпорядок про не-німецьке судівництво в області Галичина і про перебрання виміру справедливости на к. совєтських частинах теренів з дати 19. X. 1942; — Третю виконну постанову до розпорядку з дня 19 лютого 1940 р. про польське судівництво у Ґен.-Ґуб. — з дати 20. X. 1942 р. — Четверту виконну постанову до розпорядку з дня 19 лютого 1940 р. про польське судівництво в Ґен.-Ґуб. — з дати 21. X. 1942 р.
Денник Розпорядків для Ґенерал-Ґубернаторства ч. 93, виданий 31 жовтня 1942 р., приносить: Розпорядок про законне обов'язування Німецького Кредитового Укладу з 1941 р. разом з доповняльним укладом Німецького Кредитового Укладу 1942 р. у Ґен.- Ґуб. — з дати 19. X. 1942 р.
Денник Розпорядків для Ґенерал-Ґубернаторства ч. 94, виданий 1 листопада 1942 р.. містить: Поліційний розпорядок про створення жидівської мешканевої дільниці в окрузі Варшава й Люблин — з дати 28. X. 1942 р.
Жюрі літературного конкурсу СУП. Правління Спілки Праці Українських Письменників запросило до складу Жюрі, що має признати нагороду за найкращий український літературний твір, друкований у 1939—1942 рр., проф. д-ра Василя Сімовича, проф. Володимира Радзикевича і проф. Петра Кострубу. — Одночасно Правління С. У. П. пригадує авторам і видавництвам, що треба надсилати твори на конкурс можливо найскоріше, щоб жюрі мало час їх прочитати і обговорити. Адреса: Спілка Українських Письменників, Львів, вул. 29-го Червня ч. 10. 