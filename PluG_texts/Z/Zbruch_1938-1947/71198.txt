Московська пропаґанда

Московська пропаґанда є додатком до терору, а властиво його орґанічною, складовою частиною, тому вона цілком інша для своїх, а інша для тих, що їх рука Москви ще не досягає. Пропаґанда ця поза межами досягнення московського терору небезпечна лише для людей з погляду суспільної психології, відірваних з тих чи інших причин від свого національного середовища і тому доступних чужинецьким впливам, себто в дечому подібних до совітських нещасних громадян-невільників.
Вже самий зміст московської пропаґанди свідчить про те, що вона усуває розумовий чинник та має викликати волевий ефект, впливаючи виключно на чуття. Призначена для невільників ця пропаґанда забороняє людині думати, навіть памятати, "наказує" щодня з упертістю гіпнотизера відчувати І хотіти те чи інше, але до отупіння чи несамовитости своєї жертви. Керманичі московської пропаґанди ставляться з абсолютною зневажливістю до здібностей совітського підданця щонебудь думати чи памятати. Коли черв. армія втікає зпід Ростова, Краснодару чи Майкопу, совітський підданець має вірити, що "величезне вичерпання противника" втрату цих міст зрівноважує, та мусить слухати про московські різні "перемоги" та страхіття несамовитої поведінки ворога, і так: коли т. зв. "партизани", до речі совітські банди, тероризують населення поза фронтом — вони "казкові герої", коли ж їх згідно з інтернаціональним законом війни треба розстріляти, вони раптом стають "мирним населенням"; коли червона армія втікаючи все нищить і руйнує, то це "атєчественная война", коли ж населення залишається опісля без поживи, то винні тому "фашисти". Перекинути на противника свої власні злочини, закидати йому власні прикмети, чи методи й засоби правління, це улюблена тема московської пропаґанди, хоча ввесь світ знає про совітське невільництво, а ми ще краще знаємо, що робили большевики в Україні не то у війні, але і в мирному часі.
Особливою прикметою московської пропаґанди в останньому часі є те, що з неї все то більше зникає комуністичний, соціялістичний, а навіть совітський елемент, місце яких заступає "буржуазний" і національно-московський. Виявляється недвозначно цілковита непридатність комуністичної "ідеології", яка в московських масах не може викликати потрібного воєнного запалу. Тому то й витягається зі схову передреволюційні святощі, всякі гасла про рятування батьківщини і сім'ї, розпалюється ненависть у війська і населення до противника, розмальовуючи з типовим московським садизмом всякі видумки про нього. Згадки про "геройства" жовтневої революції зникли цілком, їх заступлено традиціями "атєчественной вайни 1812 р." Все більше частин червоної армії відзначується "гідністю" "ґвардєйців", на зразок колишніх царських. У вихвалюваннях праці наводиться цитати не "найбільшого совітського поета" улюбленця Сталіна, Маяковського, а "буржуазних" — Пушкіна, Некрасова, Кольцова, Брюса, а навіть "русскіє биліни"...
Особливою прикметою московської пропаґанди в останньому часі є те, що з неї все то більше зникає комуністичний, соціялістичний, а навіть совітський елемент, місце яких заступає "буржуазний" і національно-московський. Виявляється недвозначно цілковита непридатність комуністичної "ідеології", яка в московських масах не може викликати потрібного воєнного запалу. Тому то й витягається зі схову передреволюційні святощі, всякі гасла про рятування батьківщини і сім'ї, розпалюється ненависть у війська і населення до противника, розмальовуючи з типовим московським садизмом всякі видумки про нього. Згадки про "геройства" жовтневої революції зникли цілком, їх заступлено традиціями "атєчественной вайни 1812 р." Все більше частин червоної армії відзначується "гідністю" "ґвардєйців", на зразок колишніх царських. У вихвалюваннях праці наводиться цитати не "найбільшого совітського поета" улюбленця Сталіна, Маяковського, а "буржуазних" — Пушкіна, Некрасова, Кольцова, Брюса, а навіть "русскіє биліни"...
Останні московські поразки та спричинений ними наказ Сталіна — "ані кроку взад" викликали справжню гістерію писаків у роді Єрмілова та Еренбурґа, при тому фабрикується всякі несамовиті "геройства" червоноармійців. Вони у міру потреби: мусять обовязково перемагати, навіть у десятеро численнішого противника, відмовлятися йти до лікарні, коли важко ранені та обовязково мусять за когось мститися на "фашистах". Варто уваги між іншим і те, що відколи Сталін перебрав "особисто" провід червоною армією, пропаґанда займається менше його особою, себто славословлення має менше гумористичний характер. Хоча це не відноситься до пропаґанди призначеної для чужих націй. Від часу до часу уряджується "патріотичні" виступи "представників", наприклад, українських письменників на фронті, грузинських, білоруських чи інших "героїв". При цих нагодах відчитується і вірші присвячені Сталінові чи відспівується якусь "оду" при орхестрі. Очевидно особу кремлівського "короля" для різнонаціональних совітських "доміній" уважається потрібнішою ніж колись. Поза тим пропаґанда для поневолених націй залишається злегка етнографічною своєю формою, але наскрізь московською змістом.
Вплив тієї пропаґанди на московські маси та вояків було б хибно легковажити, а також хибно було б підходити до неї зі засобами звичайної льоґіки большевикам цілком недоступної.
Та найцікавіше те, що — московська пропаґанда така дуже подібна до сучасної існувала вже в часі наполеонівської війни, коли прим. розповсюжувалось образки селянина, що тримає на вилах трьох настромлених французів. Не інакше виглядало й навчання російської історії в царських і саме тепер у большевицьких школах. Загалом московська пропаґанда може видаватись іншим незрозумілою, гістеричною, несамовитою, а тому й легкою до переборення здоровим людським розумом, але на москалів вона робить вражіння. Бо вони до цього привикли.
М.Данько. 