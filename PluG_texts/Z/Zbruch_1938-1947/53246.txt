Про режим робочого часу робітників і службовців у військовий час

Президія Верховної Ради СРСР, з метою забезпечення виконання виробничих завдань, зв'язаних з потребами військового часу, постановила: надати директорам підприємств промисловості, транспорту, сільського господарства і торгівлі право встановлювати з дозволу Раднаркому СРСР, як для всіх робітників і службовців підприємств, так і для окремих цехів, робітників і службовців обов'язкові надурочні роботи тривалістю від 1—3 годин в день.
Відповідно до Указу, особи, які не досягли 16 років можуть бути притягнуті до обов'язкових надурочних робіт тривалістю не більше двох годин в день.
Не можуть бути притягнуті до обов'язкових надурочних робіт вагітні жінки, починаючи з 6-ти місяців вагітності, а також жінки, які мають немовлят, протягом 6-ти місяців годування.
Оплату обов'язкових надурочних робіт робітникам і службовцям проводити у півтораразовому розмірі.
Згідно з Указом відмінені чергові і додаткові відпустки і замінено їх грошовою компенсацією за невикористаний відпуск у всіх промислових, кооперативних і громадських підприємствах і установах. Відпустки надаються лише у випадку хвороби. Відпустки по вагітності і родах надаються у відповідності з ст. 14 постанови Раднаркому СРСР, ЦК ВКП(б), ВЦРПС від 28 грудня 1938 року. 