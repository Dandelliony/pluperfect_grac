◦ ◦ ◦ ◦ ◦ ◦ ◦

Олімпіада художньої самодіяльності студентів. З метою дальшого піднесення художньої самодіяльності, серед студентів вищих учбових закладів і технікумів Львова в кінці березня і на початку квітня буде проведено загальноміську олімпіаду. Завдання олімпіади — залучити широкі студентські маси до художньої самодіяльності, підняти творчий рівень студентських колективів, поповнити їх репертуар кращими радянськими і класичними творами та широко залучити майстрів мистецтва до творчої допомоги студентській самодіяльності. Для керівництва підготовкою і проведенням олімпіади при Львівському міськкомі ЛКСМУ створено оргкомітет, до якого ввійшли працівники мистецтва, студенти і т. д. Зараз, в порядку підготовки до олімпіади, в учбових закладах відбувається огляд студентських самодіяльних колективів.
Повідомлення. Львівський міськком КП(б)У просить тов. Сирового Никодима Івановича прийти в оргінструкторський відділ міськкому КП(б)У. Організації і осіб, які знають про місце перебування т. Сирового Н. І. просимо повідомити по адресу: м. Львів, вул. Академічна, №17, міськком КП(б)У, кімната №44, телефон №247-94. 