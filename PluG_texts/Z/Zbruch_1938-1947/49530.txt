Помер Іван Труш

Львівський оргкомітет Спілки радянських художників України з глибоким сумом сповіщає про смерть видатного українського художника Івана Івановича Труша, що сталася 21 березня 1941 року, і висловлює своє співчуття родині Покійного. Львівський оргкомітет спілки радянських художників України.
Вчора, на 72 році життя, помер відомий художник Іван Іванович Труш.
Померла людина чудових особистих якостей, громадянин нашої країни, який багато зробив для свого народу.
Не рожами був устелений шлях митця. Уже в Краківській Академії, де він вчився в 1891 році, йому доводилось відчувати величезні нестатки. Але не зважаючи ні нащо, Іван Труш творив свої натхненні картини, з яких деякі стали справжніми шедеврами малярства ("Захід сонця", "Портрет дружини", "Дніпро", кримські пейзажі, "Гагілки" та ін.)
Пензлю Івана Івановича належить ряд кращих портретів діячів мистецтва і літератури. І тут, насамперед, треба відзначити портрет його приятеля Івана Франка.
Встановлення радянської влади в Західній Україні Іван Іванович Труш зустрів з ентузіазмом. "Здійснилися мої бажання останніх літ — стати громадянином Радянського Союзу", — говорив він.
Не зважаючи на поганий стан здоров’я, Іван Іванович з перших же днів, коли над Львовом замайорів червоний прапор, з усією енергією включився В роботу Львівської організації Спілки радянських художників України.
В нашій пам’яті образ Івана Івановича Труша житиме завжди.
Львівський оргкомітет Спілки радянських художників України Від комісії по організації похорону художника І.І.Труша
Комісія по організації похорону художника І.І.Труша сповіщає: 23 березня ц. р. в приміщенні музею художнього промислу (1-го Травня, 20) відкрито доступ для прощання з небіжчиком. О 4 годині відбудеться громадська панахида. О 5 годині винос тіла на Личаківський цвинтар.
Комісія З глибоким сумом сповіщаємо про смерть видатного українського художника Івана Івановича Труша, що сталася 21 березня ц. р., і висловлюємо своє співчуття родині Покійного.
М.С.Дмитренко, О.Л.Кульчицька, М.І.Внук, Г.С.Штренк, Г.О.Віцімський, С.Г.Литвиненко, В.С.Ласовський, А.І.Павлось, І.Й.Іванець, Ф.В.Тот, М.П.Азовський. 