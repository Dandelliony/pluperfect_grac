◦ ◦ ◦ ◦ ◦ ◦ ◦

Понад 2 міліони тон пішло на дно
БЕРЛІН, 13. III. — Головне Командування Німецьких Збройних Сил подає:
Торговельна війна проти Анґлії підчас чотирьох зимових місяців — від листопада 1940 р. до лютого 1941 р. включно — скінчилася поважним успіхом. Ворог утратив у тому часі 2,037.000 тон містоти торговельного тонажу, з чого 1,524.000 затопила воєнна маринарка і 513.000 тон летунство. Крім того летунство важко ушкодило 175 ворожих торговельних кораблів при допомозі бомб. Згадані числа не обіймають ворожих втрат від вибуху мін.
Підчас останньої ночі ескадри боєвих літаків заатакували промислові обєкти на терені Бірмінґгем і порти та доки в Лондоні і Савтгемптоні, які обкидали успішно бомбами. Один із стежних літаків бомбардував більший торговельний корабель, що плив під конвоєм недалеко побережжя північної Шотляндії; корабель, поцілений бомбами, унерухомлено. В день виконано успішні атаки на летовища в полудневій Анґлії і на доки в Портсмавті. Далекострільна артилєрія обстрілювала ворожі воєнні одиниці в каналі.
На Середземному морі ескадри німецького летунства обкидали важкими бомбами військові обєкти на острові Мальті. Крім того з успіхом заатаковано валки анґлійських таборів у північній Африці.
Ворог скинув минулої ночі розривні й запальні бомби на кілька місцевостей на терені північної Німеччини. Поза невеличкими матеріяльними шкодами, згинуло кілька цивільних осіб і кілька було ранених.
Від 6. до 11. березня ц. р. утратив ворог 11 літаків, з чого 4 в повітряних боях. Два літаки зістрілила протилетунська артилєрія, один артилєрія маринарки. Чотири літаки знищено на землі. Крім того треба числитися зі знищенням кількох інших літаків на землі підчас атак німецьких літаків. У тому самому часі німецькі втрати сягають 9 літаків.
Анґлія втратила досі 43 контрторпедовці
БЕРЛІН, 13. III. — Анґлійська адміраліція призналася досі до втрати 41 контрторакдовців. Вчисляючи до цього два контрторпедовці, затоплені 7. ІІІ., до чого анґлійська адміраліція ще не призналася, число затоплених анґлійських контрторпедовців підвищено до 43 одиниць.
Сіям дякує князеві Коноє
ТОКІО, 13. III. — В звязку зі щасливим вислідом мирного посередництва Японії у сіямсько-індокитайському спорі, голова сіамського уряду Сонґрам переслав голові японського уряду кн. Каноє телєґраму з висловами вдячности сіямського народу за зусилля Японії. Премієр Сонґрам заявив у тій телєґрамі, що Сіям ніколи не забуде Японії великої дружньої прислуги. 