◦ ◦ ◦ ◦ ◦ ◦ ◦ ◦ ◦ ◦

Процес за зловживання в залізничній дирекції. В понеділок 27. ц. м. почалася перед трибуналом у Львові розправа за зловживання в персональній рефераті залізничної дирекції у Львові. На лаві підсудних засіли: Тарас Мйончинський, б. урядовець дирекції, і Бліндер, адвокатський аплікант. Акт обвинувачення закидає підс. Мйончинському, що він за намовою підс. Бліндера довів до безправного перенесення Маріяна Гумановича зі Станиславова до Львова, приняв до залізничої охорони робітника Кондзьола і переробив три дати. Підс. Бліндер відповідає за намову до закинених Мйончинському злочинів та неправні інтервенції в урядах. З цієї співпраці підс. д-р Бліндер — каже акт обвинувачення — осягнув за 10 місяців 7.000 зол. Підс. Мйончинський признав, що мав денно коло 50 таких інтервенцій, як д-ра Бліндера і не міг знати, чи хто з них дістає за це гроші. За час свого кількалітнього урядування не було ніодної справи на кількадесять тисяч, щоб не було 10—16 інтервенцій. Далі признає, що на 1.000 подань у справі посад, поладнували позитивно ледви одно подання.
Львівська хроніка. Поготівля мусіло дати поміч Антонині Рибець, якій зять підчас суперечки відрізав майже цілу горішню губу. — 28-літня Юлія В. жінка урядовця ПКП напилася денатурату, щоб покінчити зі життям. Причиною самобства є родинні непорозуміння. — Поліція арештувала в суботу 25. ц. м. міжнароднього злодія Е. Ляховського з Бродів, який минулого тижня обікрав у готелі Жоржа адв. Б. Цігофера зі Станиславова на шкоду 180 зол., Л. Фройденштайна в готелі Ню-Йорк на шкоду 650 зол., артиста Маріяна Рентґена в готелі Варшавськім на шкоду 1.470 зол. Вкінці зайшов до готелю "Брістоль", але там йому не повезло, бо портієр викинув його з готелю. Арештований був раніше готелевим портієром і знав, що готелева служба дуже занята між год. 7. і 9. рано. Тому в тому часі приходив до готелю, входив до отвертої кімнати і забирав гроші та біжутерію гостей, які на хвилину вийшли з кімнати.
Великанський підземний гараж. У глибині 10 метрів під садом на Рассель Сквер у Льондоні будують тепер великий підземний гараж, який зможе примістити до 850 самоходів одночасно. Гараж матиме елєктричну вентиляцію й освітлення, що зробить з нього знамените схоронище на випадок летунського нападу. Цей ґараж як схоронище помістить 7.700 осіб.
Туреччина розбудовується. Від кількох літ у Туреччині йде гарячковий будівельний рух. Держава, міста і сільські громади конкурують між собою у ділянці будови новочасних публичних будинків та приватних домів. Цей рух найсильніший в Анкарі, Смирні і Стамбулі. Державний скарб видав у 1937-ому році на будову публичних будівель коло 10 міліонів турецьких фунтів. 