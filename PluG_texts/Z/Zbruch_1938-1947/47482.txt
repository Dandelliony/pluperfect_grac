Виховання молодих священників

Краків, 8. лютого 1941 р.
Правдою є, що Православна Церква у Ґенеральному Ґубернаторстві переживає свій ренесанс у розумінні відродження національного характеру. Але правдою є теж, що всі зусилля у напрямку відродження цієї Церкви, у напрямку надхнення її новим духом та визначення нових цілей, підуть на марне й будуть щонайвище тільки жодним черговим епізодом у довгій черзі підготови кадрів нового, молодого, ідейного, справді українського духовенства.
Холмський і підляський архиєп. Іларіон застосував супроти тих усіх православних священників, що їх перейняв у спадщині передвоєнних часів, надзвичайно розумну тактику еволюції. Всі ті, які розпускали дикі поголоски про "радикальну чистку", "масову викидання" і т. п. революційні методи, що їх буцім то задумує переводити новий владика, розчарувалися: вони втратили через те й знаменитий демаґоґічний арґумент проти нового владики та проти всіх національно-українських змагань у церковно-православній ділянці. Владика кинув серпанок на минуле і почав підходити до свого священничого кадру з погляду теперішньої поведінки священників. Він дав їм змогу і час перевірити свій ввесь дотеперішний підхід до Церкви, як орґанізації вірних членів української нації, він уможливив їм зрозуміти нові часи й нові їх вимоги та достосувати себе до тих умовин. І ця спроба вдається на цілій лінії, тактика вирозуміння і спокійного повільного перевиховання виправдується, як немога краще.
Але вона не розвязує проблєми, бо коли прийняти навіть, що теперішні православні священники, на Холмщині й Підляшші у 100% стануть на нових позиціях і задовольнянь свого нового владику, Архиєп. Іларіона, то питання заступників і наслідників буде надалі відкрите. Мало того, навіть і тепер, негайно, треба нових священничих сил, просто тому, що — замало тих, що є. Бо на 175 православних парохій Холмщини і Підляшшя ще ок. 30 необсаджених через брак людей, та ще більше — через брак відповідних людей. Одну третину обсадять невдовзі правослані священники-українці з кол. Буковини. Яких 20 місць все-таки буде ще вільних. А люди не вічні й беззубий косар не припинює свого жнива.
Таким робом проблєма вихованя священичого нарибку стала у Православній Церкі у Ґен. Ґубернії не лише будуччини, але й теперішньости. Ясно, що вихідною точкою для розвязки тієї проблєми стають немов автоматично ті вимоги, що їх ставить нова церковно-православна дійсність. Іншими словами: виховання того священичого нарибку повинно проходити в такому місці, в такому середовищі, серед таких умовин, під кермою і доглядом таких викладовців і виховників, щоб ніхто не міг мати найменшого сумніву, що та виховна праця буде вестись правильно і дасть бажані висліди. Якщо прийняти, що на 176 парохій холмсько-підляської єпархії лише 8 парохій має варшавська епархія і якщо прийняти, що рідне середовище є завсіди найкращим виховним засобом, коли річ іде про ознайомлення вихованців з потребами терену та особливими вимогами, що їх ставить до свого священства нація, — то немов автоматично насувається думка, що осідком нової священничо-виховної установи для Православної Церкви повинен стати Холм. У Холмі царить тепер атмосфера ренесансу Православної Церкви, у Холмі є рідне українське середовище, що його творить гурт найстарших і найбільш досвідчених православних діячів-українців, взагалі численна українська інтеліґентська громада та масив довкільного українського населення, у Холмі є ті певні руки, що поведуть молодих питомців на єдино правильний новий шлях, у Холмі на місці є кілька чільних наукових сил, там теж і з матеріяльних причин найлекше буде втримати таку станицю та запевнити вихованцям прожиток на час теольоґічних студій.
Очевидно, що форма тієї виховної установи не грає ніякої ролі; чи це буде самостійна школа, середнього чи вищого типу, чи консисторська, чи приватне архиєпископська, — це річ, яка народу й самої Церкви не цікавить. Це справа, вирішить влада у порозумінні з церковними чинниками. Історичний досвід доказав, яку малу вагу мають найвищі формально-наукові титули, коли зміст поганий. Маємо на думці варшавський теольоґічний факультет при варшавському університеті, з окремим інтернатом, з цілою формалістичною процедурою. Всі ще маємо у свіжій памяті перипетії того факультету й того інтернату та впливи, що діяли на терені тих установ, впливи, які мали на увазі не добро української нації і Церкви, лише політику департаменту віроіспоідань та департаменту національних справ двох польських міністерств.
Тому бажаємо арх. Іларіонові успіху в його заходах щодо заснування виховної станиці для молодого православно-священичого нарибку у Холмі, бо переконані, що німецька влада розуміє всі арґументи, які промовляють саме за такою розвязкою цієї проблєми. 