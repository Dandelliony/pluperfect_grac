За землю.

Малий фейлєтон
Холм — спокійне місто. Рух тут невеликий. І рідко коли трапляється якась сензація. Та одного разу рознеслась вістка: Передають землі по фольксдойчах! — Заметушилося все, що дихало. До Комітету зголошувалися і ті, що нічого не мають, і ті, що мають забагацько. І доктори й директори, підприємці, промисловці, урядовці, словом — ґедз на людей напав! Господарчому референтові, аж половина волосся на голові дубом стала. Позбирали заяви, посортували й відіслали. Ждуть. А рефлєктантам уже сняться швейцарські червоно рябуваті корови, ставки зі сметаною, ковбасами городжені плоти і всі блага сільської ідиллі.
Але час минав, а землі не було. Аж одного ранку заблукав я до Комітету. Думаю — мобілізація: людей тьма тьменна, жінки плачуть... Що скоїлося? Ловлю одного знайомого за рукав і питаю. Ні, каже він, це не мобілізація, а приїхали переселенці та й землі нема. А товпа стоїть, нарікає, шушукає, що в таборі погано: І холодно, голодно й нужа гризе. Врешті завдається прибіжище всіх гнаних, пан директор від землі (так називали лемки господарчого референта). — Спокій! — гукає, — на днях буде земля. Сказано, зроблено. Люди втішились, справдилось сказане слово і земля була. Та на другий день знову же повно людей. Крива, верески:
— Куди ви нас загнали?
— Я дістав 20 гектарів, та без хати, а вам казали, що тут дістанемо двори, палати і чого душа запрагне.
— В мене в хаті навіть нема горнятка, щоб води напитись.
— Давайте гроші, ми поїдемо назад! Мене зірвали з посади, бо казали, що це національний обовязок. Я залишив у Кракові мешкання сім кімнат, перські дивани, гобеліни і три тройгендерки.
— Нас обдурили! — хтось починає уже жалібно підтягати.
— Ви не совісно наділюєте землю: він дістав 40 морґів, а я тільки 35, хоча всім відомо, що я більше заслужений, ніж він...
Панові директорові ще більше зїжилося волосся, окуляри аж на лоб полізли, бо тут ще повно по таборах чекало на землю і таких, що їм її треба.
Але помалу все якось успокоїлось. Пані меценасові, що рефлєктували на 100 моргові господарства, вивтікали, тройгендери вернулися до своїх палат з перськими диванами, а лемки доять корови, діток годують, дякуючи Богові за щастя, про яке їм і не снилось.
Ґном. 