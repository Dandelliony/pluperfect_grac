◦ ◦ ◦ ◦

Верховне Командування Німецьких Збройних Сил повідомляє:
Переборовши тяжкий і підмінований терен над Тереком, взято приступом важливі і завзято боронені ворогом міста Терек і Володимирівське.
В поодиноких дільницях Сталінграду, що його ворог киданням нових сил намагається розпучливо вдержувати, тривають ще запеклі вуличні бої. Заломились з сильними втратами відновлені відтяжуючі наступи проти запорового становища на північ від міста. Біля Саратова запалило летунство табор пального.
На північний захід від Воронежа знову не вдалось декілька ворожих наступів.
Теж на північний схід від Ільменського озера і на південь від Ладожського озера розбито сконцентрованим вогнем всієї зброї серед важких кривавих втрат нові наступи Совєтів.
Летунство потопило на Ладожському озері один транспортний корабель, один дальший корабель пошкоджено, а сторожевий човен затоплено.
Німецькі бойові літаки атакували вчора у Двинському заливі біля Арханґельська, не зважаючи на особливо важкий стан погоди, рештки великої британсько-американської валки. 3 торговельні кораблі кількакратно поцілено.
У північній Африці з'єднання німецького летунства атакували бомбами і покладовою зброєю ворожі сили на фронті Ель-Алямайну і в районі південної пустині. У повітряних боях зістрілено 4 британські винищувачі.
В часі від 9-го до 20-го вересня втратило британське летунство 189 літаків, з того 46 над Середземним морем і в Північній Африці. В тому самому часі в боротьбі проти Великобританії ми втратили 22 власні літаки.
У боях в районі Сталінграду одна поморсько—західно-пруська моторизована піхотна дивізія зістрілила в одному дні підчас успішної оборони проти сильного відтяжуючого наступу ворога 129 совєтських танків.
Обмеження часописів
МАДРИД, 21 вересня. Як повідомляють з Караказу, уряд Венецуелі з уваги на чимраз більший брак паперу видав розпорядок, щоб на майбутнє краєва преса обмежила до мінімум число сторін щоденників.
"Лєв'ет" затоплений
РИМ, 21 вересня. — Як повідомляє аґенція Стефані з Лізбони, портуґальський човен "Евгенія" забрав на поклад та висадив у Зетубалі на сушу залогу розбитого британського пароплава "Лєв'ет", затопленого 19 вересня одним підводним човном держав осі коло рога Еспішель. Між моряками були чотири важко ранені.
Землетрус у Білгороді 
БІЛГОРОД, 21 вересня. — У п'ятницю у вечірних годинах прилади Сейсмографічного Інституту у Білгороді зазначили сильний землетрус, 250 км. від Білгороду. Зазначування тривало 5 хвилин. Стрясення землі чергувалися що дві секунди. Найсильніше стрясення трапилося в год. 10.51 тривало 31 секунд. Замлетрус відчуто і в Білгороді.
42 моряки врятувалися від смерти
БУЕНОС АЙРЕС, 21 вересня. У п'ятницю у місцевості Джорджтовн у британській Ґвінеї висадилася група, зложена з 42 моряків, що належали до залоги сторпедованого торговельного корабля. 