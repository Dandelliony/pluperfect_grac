◦ ◦ ◦ ◦ ◦ ◦ ◦

Товариство "Вільна Україна" в Мюнхенї. У Мюнхенї заснувало ся товариство: "Вільна Україна", товариство нїмецьких пособників українських визвольних змагань. Дїловий рік рахуєть ся від 1 жовтня до 30 вересня. Річна вкладка для пособників виносить 50 марок, для членів 10 марок. Хто зложить 1000 марок, стає почесним членом. Членом може стати кождий бездоганний, повнолїтнїй Нїмець (мущини та жінки) через письменне зголошеннє. Хто хоче працювати як пособник над цїлями товариства, одержує на підписану заяву дальші пояснення. Всї члени мають право присутности й дорадчого голосу на зборах товариства, як і право щодо всїх друків і часописи товариства та щодо користання з инших уладжень товариства. Право голосу й вибору мають тільки пособники нїмецької державної приналежности. Осїдок товариства: München SW. 2, Paul Нeyse-Straße 26. Філїя: Berlin SW. 60, Leipziger-Straße 131/ІІІ. Цїль товариства: освідомити нїмецьку суспільність з історією, культурою й полїтичними змаганнями українського народу та господарським значіннєм України.
Нова українська фундація в Росії. Полтавський дїдич Левенець віддав полтавському земству земельну посїлість i 1500 рублїв з прошеннєм вибудувати в його маєтку Левенцївцї шпиталь імени його сина, що згинув на війнї. На ту саму цїль подарували сестри Левенця своє добро вартости понад пів мілїона корон.
Баварський король на викладї про Україну. Головний секретар товариства "Вільна Україна" в Мюнхенї др. Фальк Шупп прислав нам такий лист: Високопов. Редакціє! Маю честь переслати вам у залученню коротке звідомленнє про виклад пана д-ра Левицького в Мюнхенї з прошеннєм надрукувати його в вашій цїнній часописи та зробити його доступним телєґрафічною дорогою також иншим українським часописям.
Дня 7 с. м. в полудне мав посол до австрійського парляменту др. Евген Левицький в "Орієнтальнім Товаристві" в Мюнхенї виклад про Україну, на котрім були присутні найвизначнїйші круги Мюнхена. Його Великість баварський король зволив ласкаво особисто взяти участь у сїм викладї, котрий викликав найживійший інтерес слухачів, як і прикував увагу великою силою світляних образів. По викладї зволив Його Великість втягти референта в розмову та просити його поінформувати себе про ріжні подрібні питання. З розмови може зокрема заінтересувати вістка, що король знає широкі простори українського краю з власного бачення. Виклад пана д-ра Левицького прийняли прихильно в Мюнхенї.
Воєнне відзначеннє Українки. Панї Стефанїя Новаковська, жінка нашего приятеля та співробітника посла д-ра Михайла Новаковського з Богородчан, одержала срібну медалю хоробрости 2-ої кл. за свою 8-місячну службу як стрілець-санїтар і за хоробрість у бою під Лисовичами коло Болехова. Варто пригадати, що свого часу паню Новаковську на донос з польської сторони арештовано та тримано в тяжких умовах у тюрмі, звідки на превелику силу вдало ся вирятувати її чоловікови, що в часї арештовання не був дома, а в стрільнях. То були часи, коли масово арештовано свідомих патріотів-Українцїв за їх нїби "неблагонадежність". Панї Новаковській ставляно в вину навіть триманнє "Лїтературно-Наук. Вістника", а зокрема виборчої мапки Богородчанщини, звідки послує її чоловік! I ся невеличка медаль може бути свого роду сатисфакцією для невинно обвинуваченої й ми щиро витаємо д. Новаковську з сим відзначеннєм. 