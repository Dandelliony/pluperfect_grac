Організація українського шкільництва

Вже в перших днях липня ц. р. Голова Управи м. Львова видав доручення б. візитаторові шкіл, професорові педагогічного інституту Северинові Білинкевичеві та старшому викладачеві львівського університету Петрові Мечникові зорганізувати Відділ Народної Освіти при Управі м. Львова. Названі підшукали відповідний і необхідний персонал і, після його затвердження Управою міста, приступили до праці.
Найважливішою справою, до якої забралося свіжо зорганізоване управління шкіл, було остаточне і відповідальне наладнання охорони майна всіх шкіл, шкільних установ, дитячих садків та гуртожитків. Ця справа виявилася в багатьох випадках нелегкою і вона ще й досі запрятує увагу цілого Відділу.
Дуже важливу роботу виконує Відділ Народної Освіти в ділянці підготови до відкриття шкіл і початку навчально-виховної роботи з новим шкільним роком. З тією метою створено при ВНО Організаційно-програмову Комісію, якої праці очолює проф. Ярослав Біленький, та Комісію для підготови шкільних підручників, яка працює під проводом проф. Володимира Радзикевича та д-ра Івана Брина. Організаційно-програмова Комісія устійнює структуру і навчально-виховну систему початкових та середніх загальноосвітніх шкіл і складає навчальні пляни і програми для кожної дисципліни. І ця Комісія і Комісія для підготови шкільних підручників працюють дуже інтенсивно, а їхній провід, як теж персональний склад їх членів, якими є найкращі українські педагоги-фахівці, дає запоруку, що під цю історичну для українського народу хвилину їх творча і незвичайно відповідальне праця буде на час і з успіхом виконана. Розпочато теж роботу над організацією та побудовою під цю переломову добу винятково актуального фахового шкільництва.
В дальшу чергу ВНО збирає статистичні далі про молодь у шкільному віці те педагогічні кадри з метою устійнення шкільної мережі на 1941/42 навчальний рік. Робиться це, покищо, тільки у відношенні до самого м. Львова. Коли створяться можливості наладнання потрібного зв'язку з районами (поштами) області, робота ця буде відповідно поширена.
Окремою журою ВНО є матеріяльне забезпечення всього учительства і справа необхідних ремонтів шкільних будинків. Тому, що ВПО не одержав ще відповідних фінансових кредитів, учительство, якому не доручено на письмі ніяких конкретних обов'язків, таких, як, наприклад, опіка над майном школи тощо, мусить, покищо, подбати саме про своє забезпечення, приймаючися тимчасово за якусь іншу зарібкову роботу, поки не наладнається остаточно загальний фінансовий апарат і поки, вкупі з цим, по буде устійнене відпошення цього вчительства до його дальшої педагогічної праці. Треба сподіватися, що ця справа не буде довго затягуватися. І тому ніколи, може, як саме під цю хвилину, розвага, спокій і вирозуміння не були більше вказані.
Домівка Відділу Народної Освіти примішується, покищо, при вул. Кармелітській ч. 4. на ІІІ. поверсі; години праці: 8—14 офіц. часу.
П. Мечник 