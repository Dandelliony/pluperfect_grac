◦ ◦ ◦ ◦

Анкара проти гарантій
Совєтсько-англійські гарантії суперечать незалежності Туреччини
Істамбул, 17. серпня. Турецький часопис "Вакіт" заперечує енергійно, наче ноти англійського і совєтського уряду — це рід гарантій цих держав. Така гарантія не відповідала би ні турецькій незалежності, ні переконанню Туреччини про те, що Туреччина може оборонятися сама. Найкращою гарантією для Туреччини — це її анатолійські селянські сини, що охороняють кордони. Та якщо видано англійсько-совєтське запевнення на те, щоб замазати недобре враження, що його викликали слухи про звернене проти Туреччини порозуміння між обома державами, приймають в Анкарі заяви Льондону і Москви до відома. — Також Ялчин у часописі "Єні Саба" того погляду, що Туреччині не грозить з ніякої сторони небезпека. Вона певна щирості своїх союзників і приятелів та вважає тому непотрібним вимагати гарантій.
Авіяція нищить ворога
Берлін, 17 серпня. У четвер, 14 серпня німецькі літаки діяли з особливим успіхом також на північному відтинкові східного фронту. Побіч успішних атак на нагромадження совєтських військових груп, на польові укріплення і шляхи комунікації, вилетів у воздух більший склад зброї. На тому ж просторі пошкоджено 4 батерії та 26 гармат і знищено у воздушних боях 9 більшовицьких літаків.
На іншому відтинку фронту таксамо знищено бомбами і приневолено замовкнути позиції совєтської важкої і зенітної артилєрії. На одному більшовицькому летовищі в дуже короткому часі знищено на землі 7 літаків та спалено приміщення і бараки.
Америка контролює набуті від Англії бази.
Нью-Йорк, 17 серпня. Спеціальна комісія військового комітету палати послів виїхала транспортовим пароплавом "Орієнт", щоб перевести контролю відступлених Англією баз: Бермуди, Антігва, Ст. Лючія, Тринітат та англійської Гваяни.
Військово-господарські споруди в Кембрідж бомбардовані
З Головної Кватири Фірера, 16. серпня. Верховне Командування Збройних Сил повідомляє:
На цілому східньому фронті проходять воєнні дії дальше за пляном і успішно.
Перед англійським східним побережжям затопили бойові літаки за день два торговельні кораблі, разом 7.500 брт., і ушкодили коло Фарерських островів більший торговельний корабель. Коло Кембріджа обкинено бомбами тяжкого калібру військово-господарські і воєнно-господарські споруди. Човен передної сторожі зістрілив у Каналі бритійський ловецький літак.
Останньої ночі знищила авіація перед бритійським східним побережжям один торговельний корабель, 2.000 брт., та налітала на різні порти і мілітарні споруди на сході острова.
У Північній Африці німецькі літаки бомбардували з добрим вислідом бритійські кораблі у пристані в Тобруку, позиції зенітної артилєрії, муніційні склади і нагромадження різного роду машин.
Незначне число совєтських бомбардувальників намагалося напасти останньої ночі на північну і північно-східну область Німеччини. Налети були зовсім безуспішні.
На південь від Києва
Знищили панцирний поїзд
Берлін, 17 серпня. На південь від Києва напали німецькі літаки в низькому полеті на совєтський панцирний поїзд. Його запалено і знищено. На тому ж просторі зістрілено 13 совєтських літаків. — Під час нападу на совєтські кораблі бомбардували німецькі літаки перед Одессою совєтський винищувач і пошкодили його важко.
1.000 вбитих. Перемога фінляндців
Гельсінки, 17 серпня. З добре поінформованого джерела повідомляють: Дії фінляндської армії проходять далі успішно. Совєтські контратаки від сторони Мурменя розбито. Втрати ворога важкі. На одній позиції впало 1.000 чоловік. На північний захід від озера Ладога очищування від ворожих військ відбувається дальше.
На північ від Гомеля. 60 більшовицьких авт в огні
Берлін, 17 серпня. Німецькі бойові з'єднання посилили в четвер, 14 серпня військові операції на середньому фронті на північ від Гомеля. Особливо успішні атаки звернулися на укріплені совєтські позиції. У нурковому полеті обложено бомбами совєтські артилєрійські позиції і пошкоджено 8 гармат. Несподівано атаковано і успішно бомбардовано нагромадження змоторизованих кольон. В одному нападі на кольону совєтських вантажних авт спалено і знищено 60 вагонів. На тому ж просторі зістрілено 4 совєтські літаки. 