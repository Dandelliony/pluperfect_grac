◦ ◦ ◦ ◦ ◦ ◦ ◦

Промислові і продуктові товари селу. РАВА-РУСЬКА, 28. (Телефоном). Щодня шириться радянська торгівля в районі. Рава-Руська райспоживспілка постачає в свої крамниці багато промислових і продуктових товарів. В магазинах є багато цукру, солі, сірників, поступають мануфактура, трикотаж, взуття та інш. Лише за березень в район завезено мануфактури на 100 тисяч карбованців, багато трикотажних виробів і взуття.
Готуючись до весняної сівби, райспоживспілка завезла в район лопати, залізо, вили, 5 вагонів мінеральних добрив.
Нові магазини, лікарні, дитячі ясла. ЯВОРІВ, 28. (ОблРАТАУ). У місті й в селах району відкрито багато нових магазинів та лікувальних установ. Вже в кожному селі є крамниця сільського споживчого товариства. У крамницях селяни можуть дістати цукор, сіль, мило, мануфактуру та інш. Про свої крамниці селяни говорять:
— За 20 років панування поміщиків і капіталістів в західних областях України, ми не бачили стільки цукру, скільки його тепер прибуло в наше село за півроку існування радянської влади.
За часів панської Польщі у всьому районі не було жодної лікувальної установи. Тепер в Яворові почала працювати поліклініка, яка щодня може пропустити 60—70 чоловік. Ремонтується приміщення для районної лікарні, яка відкриється найближчими днями. Вже працюють дитячі ясла і незабаром відкриються ще одні ясла.
Перші піонери. У середній школі міста Радехова днями відбувся прийом школярів до піонерів. Всі прийняті до лав піонерів дали урочисту обіцянку. ("Сталінським шляхом").
На роботу в східні області України. Нещодавно в міському клубі м. Городка відбулися збори робітників, що виїжджали на роботу до східних областей України. На зборах було 80 чоловік. ("Зоря"). 