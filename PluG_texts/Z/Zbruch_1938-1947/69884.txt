◦ ◦ ◦ ◦

Оперний Театр. Сьогодні, в суботу, 22 серпня, в год. 7.30 вечором — вистава опери на 3 дії Дж. Пуччінія п. н. "Тоска". Лібретто Л. Ілліка в перекладі на українську мову Ю. Шкрумеляка. Дириґент: Л. Туркевич. Постанова: В. Блавацький. Декорації: М. Радиш. Концертмайстер: М. Лисенко. Хормайстер: Вощак. Гостинний виступ баритона Зенона Дольницького в ролі барона Скарпія. В головних ролях: Е. Поспієва, д-р В. Тисяк, І. Романовський і інші. Вистава — для німців. — У вівторок, 25 серпня в 7-ій год. вечором — прем'єра "Тоски" — для українців.
Огляд подій. Кожної середи та суботи відбувається на площі Софії у Львові під відкритим небом висвітлювання найновіших подій. Початок в год. 21.30.
Папіроси, мило, свічки, нафта і приладдя — премії за доставу молока й масла. Як за доставу інших хліборобських і годівельних продуктів, так і за континґентову доставу молока й масла доставці одержують премії. Поруч нормальної заплати за доставлені артикули вони одержують, як нагороду за своєчасно виконаний обов'язок, переказ закупу. На його основі могтимуть закупити за нормальну ціну деякі товари, необхідні у домашньому чи хліборобському господарстві. Премієвий квит "М" за доставу молока й масла дає змогу закупити папіроси, мило або свічки, домашнє приладдя (порцелянове, фаянсове й глиняне начиння і т. п.), нафту й текстильні товари.
Різнородність товарів премієвої акції за доставу молока й масла має метою з одного боку засобити міське населення харчовими продуктами села, з другого боку забезпечити хліборобів різного роду необхідними для них артикулами. Тому хлібороби повинні якслід зрозуміти й доцінити цю акцію, щоб дати змогу до взаємної виміни продуктів, яка творить одну з основних ліній раціональної харчової господарки, незвичайно важної у воєнний час.
Краєві Легкоатлетичні Змагання. По п'яти роках примусової перерви, тепер знову маємо змогу перевести Краєві Легкоатлетичні Змагання. В передвоєнних роках були вони найповажнішою спортовою подією цілого року, що гуртувала на старті сотні найкращих змагунів краю, а глядачів збиралося тоді коло 2.000 людей, які живо цікавилися тим, що діялося по той бік перегороди. Вістка про те, що краєві змагання відбудуться цього року у Львові в днях 4, 5 і 6 вересня вспіла вже дійти до відома всіх давніх їх учасників, які без уваги на свої теперішні спроможності, запевнили свою участь, для того, щоб всеціло відновити цю гарну традицію. Не треба забувати також, що за тих довгих 5 років наросло вже покоління нових (і добрих) змагунів, яких ми вже частинно пізнали на інших цьогорічних легкоатлетичних імпрезах. Все те дає нам запоруку, що не зважаючи на різні виправдані труднощі і перешкожи наше велике спортове свято випаде так само вдатно, як і минулими роками. Хоч може осяги не будуть рекордові, але масова участь змагунів із цілого краю, в тому числі з далеких західних земель, та їх правильний підхід до змагань, поставлять ці змагання на чоло спортових подій цьогорічного сезону.
Комунікат ланки копаного м'яча Р. Т. УЦК. 1. Окружні референти подадуть список клюбів, які мають другі дружини коп. м'яча та дружини юнаків, зазначуючи, які клюби зголосили клюби юнаків до розгривок. 2. У доповненні комунікату про першенства юнаків, подається до відома, що цього року можуть брати участь юнаки річників 1923—26. З весною 1943 р. гратимуть річники 1925—27. 