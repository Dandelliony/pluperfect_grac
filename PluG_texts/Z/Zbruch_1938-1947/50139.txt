Цього року буде кінець

З голосів преси
Проблєма, як довго потриває ще війна й які будуть її дальші етапи, є все більше предметом загального зацікавлення. Осередком цієї проблєми є очевидно Анґлія. Що буде з Анґлією? Чи Німеччина вдарить на неї й коли? — оце питання, які раз-у-раз повторюються.
Відповідь на ці міркування знаходимо в останньому числі (178) часопису "Франкфуртер Цайтунґ". Автор передової статті на цю тему твердить, що критичний момент Анґлії ще не прийшов. Те, що анґлійський уряд говорить про "крізи, які Анґлія перемогла" — це тільки засіб пропаґанди, що мав би підкреслити незломність і витривалість анґлійського духа. Це роблення настроїв, так дуже потрібних у катастрофальному, все більш безвихідному, становищі Анґлії.
"Ми, німці, знаємо цього ворога дуже добре та оцінюємо його спроможності та видержливість досить високо. Але водночас знаємо також, що дрібка тої "крізи", що її анґлійці у власному розумінні нібито пережили, — має дуже непомітне значіння у прирівнянні до справжньої крізи анґлійського істнування, яку систематично готовить Анґлії наше військове командування. Тому пригадаємо ще раз нашим читачам, що ця справжня кріза матиме дуже мало спільного з нервами, або з моральною непохитністю. Рішальною проблємою буде тут — чи фізичні сили противника вичерпаються, чи ні. Якщо зменшуватимуться їхні припаси та їхня продукційна сила буде нижче певного, мінімального рівня і якщо потрібних доповнень неможливо буде дістати ззовні, тоді мусить прийти вичерпання в такій мірі, що зовсім несуттєве буде питання, чи завдати обезсиленому смертельний удар, чи вичекати, поки він сам по якомусь часі не впаде з виснаження.
Цей процес відбувається перед нашими очима. Цей процес — це щось, що поступає вперед, щось, що вимагає свого часу й є обмежене не речинцями, але успіхом".
Автор підкреслює, що такий процес виснаження не має місця по стороні Німеччини та її союзників. Держави бльоку оси cамовистарчальні. Коли навіть іноді недостає їм дечого для вимог вигідного життя з часів миру, то вони мають у своїх руках запілля континенту й відчинену браму на Схід.
Зате мають вони всі можливості руйнувати й бльокувати Анґлію та обезцінювати розміри воєнно-технічної допомоги Америки.
"У перегонах між руйнуванням і новою продукцією переможе напевно чинник руйнування. Тому наші противники не всилі не то стримати процес свого ослаблення, але хоча б його хід зробити повільнішим...
Наші противники можуть не згоджуватися з нашими підрахунками. Хай говорять, що вони виграють "бій на Атлянтійському океані". Шкода часу, щоб над цим дискутувати. Почекаймо! Одно певне: наш наступ іде дотепер нестримно вперед у той час, коли ворожа оборона може покликатися тільки на слова.
Фірер зробив недавно щось, чого дотепер ніколи прилюдно не робив. Він назвав речинець і той речинець підкреслили опісля з притиском інші (м. ін. міністр фон Рібентроп підчас відвідин японського міністра закорд. справ). До кінця цього року прийде з невідхильною певністю остаточна перемога. Це не потіха, це гарантія. Вона приходить з місця, на якому більше знають, ніж ми всі разом. Це місце, для якого не істнує запит: "як воно буде далі?" — бо воно само визначує шлях наперед. Вернімося нашими думками рік назад і тоді зрозуміємо все куди краще: 12 місяців тому ніхто з нас навіть не передчував подій, що відбулися на весні, літом і восени 1940 р., та того, що вони на ділі з собою принесли. "Що буде далі?" — питався тоді також неодин не без підсвідомого занепокоєння в душі. Ми відчували тоді, що все піде гаразд, проте знаходилися в такій непевності, можна сказати навіть безрадності, в якій сьогодні знаходиться — Уінстен Черчіль з усіма своїми ґенералами й адміралами. Могутніх плянів Гітлєра не знав ніхто з нас — і це було добре, бо неодин мабуть попав би у сумніви щодо можливости переведення цих плянів. Не диво, бо ж вони не знали й не могли дізнатися, яка підготова була для цього зроблена. Якщо нашептав би нам Адольф Гітлєр сьогодні на вухо про свої пляни на 1941 рік, то знову, врешті-решт, почало б нам битися серце, бо ми знову не ввели б усієї тої підготови, яка зроблена, щоб вони вповні вдалися. Може і в Черчілем не було б інакше. Може почало б також товктися і його серце в грудях, якщо б він знав, якими шляхами все-це далі піде". 