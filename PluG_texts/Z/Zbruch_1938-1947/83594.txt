◦ ◦ ◦ ◦

  Підмоги для родин українських робітників. Правління Генеральної Губернії поручило УЦК перевести акцію грошевої допомоги для родин українських робітників, що працюють у Німеччині. УЦК вже кілька тижнів з успіхом проводить цю працю, виготовлюючи списки родин, що їм належиться така допомога. Ці списки передано компетентним урядам для перевірення. Треба рахуватися з тим, що ця контроля незабаром буде скінчена.   Шкільна молодь у збірковій акції. Шкільна молодь Генеральної Губернії бере живу участь у збірці предметів, важних для прохарчування і воєнної продукції. В 1942 році вона зібрала 316.639 кілограмів лікувальних, пахучих і корінних рослин, 147.179 кілограмів каштанів, жолуді, 8.932 кілограми споришу, 41.958 кілограмів міді, мосяжу, цини й цинку, 624.483 кілограмів заліза, відливаного заліза й залізного шроту. 10.713 кілограмів старого паперу, 16.713 кілограмів ганчірок, 2.386 кілограмів костей, 118.511 штук пляшок. І цього року йде збіркова акція на ще ширшу мірку, так, що треба рахуватися зі ще більшими вислідами, ніж у минулому році.   Задні відблискові світла для возів. Всі вози (підводи, ручні візки і т. д.), що їх вживають у коловому рухові, мусять мати — згідно з запорядженням влади — із заду по лівому боці червоне відблискове світло. Світла не треба лише в тому випадкові, коли підвода має спеціяльне червоне задне світло. Приписи, щодо відблискових світел не обов'язують дитячі візки і ручні санки. Відблискові світла не уміщувати вище 50 см. над поверхнею землі, вони не можуть бути прислонені, ані занечищені. Набувати такі відблискові скла у всіх гуртових крамницях.   Рідна земля   