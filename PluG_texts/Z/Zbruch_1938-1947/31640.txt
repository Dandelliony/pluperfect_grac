◦ ◦ ◦ ◦ ◦ ◦ ◦

Оперативне зведення штабу Ленінградського Військового Округу
Протягом 15 січня на Мурманському, Ухтинському і Ребольському напрямках шукання розвідників і на окремих дільницях рушнично-кулеметна і артилерійська перестрілка.
На Петрозаводському напрямку продовжувались сутички піхотних частин. На Карельському перешийку дії розвідувальній частин і рідка артилерійська перестрілка. Наша авіація місцями провела ряд бомбардувальних операцій по залізничних вузлах і воєнних об'єктах.
Творчі вечори письменників
Львівський клуб письменників організовує творчі вечори. Нещодавно єврейський письменник Ашендорф виступив на вечорі з своєю драматичною п'єсою "Ботвін", а письменник Грін з інсценізацією свого роману "Ткачі з Коломиї". Прочитали також свої новели письменники Гайферман і Тененбаум. Найближчим часом на творчому вечорі виступить письменник Тудор, який прочитає уривки з своєї повісті "День отця Сойки". Письменник Гаврилюк внесе на обговорення свої поеми "Береза Картузька" та інші. У клубі письменників буде також організовано ряд лекцій з питання марксизму-ленінізму.
Львівська обласна контора Державного насінньово-сортового фонду "Держсортфонд" провадить у Львові і через свою контору в Бродах (яка міститься в був. приміщенні Фішера і Шляйфера) закупівлю насіння, трав, конюшини, еспарцету, люцерни і інш. Обласна контора "Держсортфонду" міститься у Львові (в кол. приміщ. "Сільського господаря"), Руська 20, 3 поверх, телефон 127—71.
Львівський Міськпромторг відкрив комісійно-скупівельні магазини по вул. Легіонів, 1, Пасаж Міколяша, з травня, 15, Галицька, 21 і Академічна, 2. Магазини скуповують різні речі в населення: а саме: . мебель, коврові вироби, чоловічий і жіночий готовий одяг, і ювелірні вироби, різне взуття, фото-радіо, музичні інструменти, антикварні вироби, різні інші речі хатнього вжитку. Купівля проводиться за готівку!
До східних областей України. 10 січня з Жовкви виїхала перша група безробітних кількістю 100 чоловік, які дістануть роботу на фабриках і заводах Радянської України. Від'їжджаючи на роботу в східні області України, Іван Бузько з села Волиці говорить:
— Я з радістю їду до міста Славянська разом з своєю дружиною. Буду чесно, самовіддано працювати, та зміцнювати могутність і збільшувати багатства нашої батьківщини. 
Всі від'їжджаючі висловлюють вдячність радянській владі і більшовицькій партії, які дали право трудящим на працю. Бутинець.
Відкрито поліклініку. У Рава-руському повіті не було раніше жодної лікарні. Медична допомога провадилась в приватному порядку, за що потрібно було платити великі гроші. Тільки після встановлення Радянської влади на західноукраїнських землях охороні здоров'я трудящих приділено виключну увагу. В Рава-руському повіті організовано нову поліклініку з усіма лікарськими відділами. За короткий час медичним обслуговуванням через поліклініку охоплено 5 тисяч хворих. Лікування проводиться безкоштовно. Крім цього, в повіті організовано лікарню на 25 ліжок, та утворено медичні пункти в Немирові, Угнові і Любичі. На медичному пункті в Любичі протягом грудня 1939 року подана лікарська допомога 1.400 хворим. 