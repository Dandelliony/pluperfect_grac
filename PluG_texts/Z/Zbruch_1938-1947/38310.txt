◦ ◦ ◦ ◦ ◦ ◦ ◦

Радянські війська продовжують просування по території Бесарабії і північної частини Буковини
КИЇВ, 29 ТАРС. Просування радянських військ по Бесарабії і північній частині Буковини проходить планомірно. Сьогодні радянські війська вступили в міста Сторожинець і Герц. В північній Буковині зайняли станцію Новоселиця і Ліпкани (обидві на річці Прут на південь від міста Хотин). Моторизовані частини підійшли до річки Прут в 55 кілометрах на південний захід від Могильов-Подільська і вийшли в район містечка Перліца в 80 кілометрах на північний захід від міста Кишинова. Повітряно-десантні частини, скинуті на парашутах, зайняли місто Болград в південній частині Бесарабії в кількох кілометрах від міста Рени в районі злиття рачок Пруту з Дунаєм.
Визнання англійським урядом генерала де Голль
ЛОНДОН, 28. (ТАРС). Як повідомляє агентство Рейтер, в Лондоні офіціально оголошено, що "англійський уряд визнає генерала Де Голль як лідера всіх вільних французів, де б вони не знаходились, які об'єднуються навколо нього для подання підтримки справі союзників".
Дипломатичні кола Бордо про становище Франції
МАРСЕЛЬ, 29 (ТАРС). Агентство Гавас повідомляє з Бордо, що французські дипломатичні кола, оцінюючи справжній стан Франції, зазначають, що французська проблема повинна розглядатися в межах всієї європейської проблеми. "Французський уряд, — заявляють в цих кругах, — не знає, якою буде мирна угода, але він воліє, щоб обговорення його не розпочиналось негайно, до початку обговорення всього кола європейських питань. Він воліє обговорювати мирну умову по закінченню війни Німеччини і Італії проти Англії.
Франко-німецька і франко-італьямська умови будуть тоді включені в загальну умову".
По питанню про взаємовідносини між Францією і Англією дипломатичні кола вказують, що англійський уряд знав ситуацію. 14 червня Рейно і Бодуен запитали в Турі англійського прем'єра, як буде реагувати Англія на припинення Францією воєнних дій. Черчілль відповів, що "у випадку, якщо Англія вийде переможницею, вона бере на себе завдання відновлення кордонів Франції".
Відповідь французького уряду на заяву Черчілля
МАРСЕЛЬ, 28. (ТАРС). В переданому з запізненням повідомленні агентства Гавас говориться, що французський уряд, "ознайомивши по радіо населення з заявою Черчілля від 22 червня, повідомив, що він заявив рішучий протест проти тверджень, які містяться в цій заяві. Ці твердження тим більш неприпустимі, що англійський уряд щогодини стежив за розвитком воєнних дій і був в курсі всіх подій, які примусили французський уряд добиватись припинення війни. Заяви, які були зроблені Черчіллем, суперечать прагненню французького уряду не додавати до надто тяжких іспитань ще і незгоди між Францією і Англією.
Французський уряд заперечує будьяку розбіжність між ним і громадською думкою його країни. Він не промине спростувати деякі пункти тверджень Черчілля і тепер вже відкидає тенденційні заяви англійського прем'єр-міністра. Коли англійська громадська думка буде інформована, вона зрозуміє, що французський уряд не міг додержувати ніякої іншої лінії поведінки, крім тієї, яку він вибрав".
Зведення німецького командування
БЕРЛІН, 29. (ТАРС). Німецьке інформаційне бюро передає таке зведення ставки верховного головнокомандуючого озброєними силами Німеччини:
У Франції ніяких особливих подій.
Командир німецького підводного човна повідомив про потоплення ворожого торговельного судна водовміщенням в 38.000 реєстрових брутто-тонн. Другий підводний човен потопив три озброєних ворожих судна загальним водовміщенням в 11.000 реєстрових брутто-тонн.
28 червня і в ніч на 29 червня з'єднання німецьких літаків піддали успішному бомбардуванню воєнні причали і портові споруди Південної і Центральної Англії. Особливо успішному бомбардуванню піддано скупчення військ і місця навантаження на Бретанських островах Джерсі і Гернсі, розташованих в Ла-Манше. Були помічені великі пожежі і вибухи.
Бретанські літаки продовжували нічні нальоти через Бельгію і Голландію на міста північної і західної Німеччини. В різних місцях були скинуті бомби. Зруйновано кілька будинків. Є потерпілі з цивільного населення. Німецька авіація втрат не мала.
Загострення внутріполітичного становища в Угорщині
БУДАПЕШТ, 27. (ТАРС). За повідомленням преси, в політичних колах Угорщини велике враження справила внесена 25 червня в парламент від імені партії "Пфейлькрейцлерів" ("Хрестоносні стрільці") пропозиція про позбавлення прем'єра Павла Телекі депутатського звання. Виступ "Пфейлькрейцлерів" зв'язаний з справою Хубаі і Ваго, яка розглядатиметься цими днями. Автор пропозиції посилається на той же виборчий закон, на підставі якого Телекі порушив питання про Хубаі і Ваго.
Представники партії "Хрестоносних стрільців" Хубаі і Ваго внесли недавно в угорський парламент законопроект про створення в Угорщині "автономних національних груп".
Законопроект Хубаі був без дискусії відхилений парламентом, "як такий, що суперечить угорській конституції".
Прем’єр-міністр Телекі, що виступив у парламенті по цьому питанню, запропонував позбавити мандатів керівників партії "Хрестоносних стрільців" Хубаі і Ваго, як відповідальних за запропонований партією законопроект, що його Телекі схарактеризував як "спробу зради батьківщини".
Розторгнення воєнно-оборонного союзу між Естонією і Латвією
ТАЛЛІН, 28. (ТАРС). Естонський інформаційний центр повідомляє:  "За пропозицією уряду президент республіки рішенням від 28 червня ц. р. розторгнув воєнно-оборонний союз між Естонією і Латвією, укладений 1-го листопада 1923 року, і уповноважив міністра закордонних справ повідомити про це латвійському урядові. Розторгнення Естоно-Латвійського воєнно-оборонного союзу новий уряд Естонської Республіки визнав невідкладним своїм завданням, бо цей союз явно суперечить пактові про взаємодопомогу між Естонією і СРСР". 