Постанова Тимчасового Управління м. Львова

28 вересня 1939 р. ч. 1
З метою встановлення і закріплення революційного порядку в місті й на селах та налагодження нормального й безперебійного життя всіх галузів — господарської, політичної й культурної, Тимчасове Управління ухвалює:
§1.
Нині існуючу міліцію реорганізувати в озброєну робітничу гвардію з підпорядкуванням її Тимчасовому Управлінню, а на селах утворити озброєні сільські дружини з підпорядкуванням Селянським Комітетам.
§2.
Для всіх членів робітничої гвардії і сільських дружин встановити єдині червоні нарукавники з написом "Р. Г." (Робітнича Гвардія), "С. Д."(Селянська Дружина), та емблемою "Серпа і Молота".
На нарукавниках обов'язково повинні бути порядкові номера.
§3.
Кожному членові Робітничої Гвардії та Сільської Дружини видати посвідчення з фотокарткою його власника.
§ 4.
Всіх осіб, які носитимуть неоформлені червоні нарукавники, та не будуть мати на руках посвідчень, негайно затримувати й притягати до суворої відповідальності як порушників революційного порядку.
§5.
Начальником озброєної Робітничої Гвардії призначається тов. Рижов Яків Викторович.
§6.
По місту Львову утворити 10 дільниць озброєної Робітничої Гвардії з підпорядкуванням начальнику тов. Рижову.
§ 7.
1-ша дільниця — тов. Батьков,
2-га дільниця — тов. Бурдаков,
3-та дільниця — тов. Хіменко,
4-та дільниця — тов. Жабский,
5-та дільниця — тов. Алахвердув,
6-та дільниця — тов. Піменов,
7-ма дільниця — тов. Камсков,
8-ма дільниця — тов. Циганков,
9-та дільниця — тов. Будянський
10-та дільниця — тов. Буxaров
§ 8.
Начальниками дільниць Озброєної Робітничої Гвардії призначити: закликає всіх громадян міста й сіл всїлякими засобами сприяти і допомагати Робітничій Гвардії та Сільським Дружинам виконувати покладені на них обов'язки.
Особи, які порушуватимуть революційну законність і громадський порядок, будуть притягнуті до найсуворішої відповідальності.
Голова Тимчасового Управління м. Львова Ф. І. Єременко. 