◦ ◦ ◦ ◦

Японські дипльомати покидають Москву.
ТОКІО, 11. 7. — Японська преса подає, що з Москви виїхало знову 11 японських дипльоматів до Японії; 30 дипльоматів, які виїхали раніше, вже прибули до Манджу-ко.
Не дійшло до порозуміння.
ТОКІО, 11. 7. — З Батавії прибув до Токіо японський амбасадор і заявив, що йому не вдалося підписати умови з Гол. Індіями, бо між обома державами є засадничі розбіжності щодо міжнародньої політики. Нові спроби переговорів недоцільні.
Мобілізація в Мексику.
ШТОКГОЛЬМ, 11. 7. — Райтер повідомляє, що в Мексику відбувається мобілізація. Всі відпустки припинено. Старшини мають негайно зголоситися до своїх полків. Міністер війни пояснив представникам преси, що причиною цих розпорядків є напруження в цілому світі, зокрема неспокійне становище Злучених Держав Америки.
Москва прохає Злучені Держави.
НЮ-ЙОРК, 11. 7. — Совітський уряд поробив уже всі можливі заходи, щоб дістати з Америки допомогу. Це прохання вручив совітський посол Уманський і долучив лісту бажаних достав. Одначе її не опублікують з огляду на тайну.
Портуґалія далі зміцнює свої залоги.
ЛІСАБОНА 11. 7. — З Лісабони вислано на Азори новий транспорт війська, головно артилєрії і піхоти.
Нова заява де Валєри про невтральність.
ДЕБЛІН, 11. 7. — Ірляндський премієр де Валєра зясував знову становище Ірляндії, щодо воєнних подій і відповів на постійні домагання анґлійського уряду у справі приступлення Ірляндії до війни, що Ірляндія рішуче збереже нейтральність. Ірляндський нарід стоїть за ним. Ірляндський сойм приняв його заяву, як єдино правильну.
Напруження між Злученими Державами та Японією зростає.
ТОКІО, 11. 7. — Японська преса реєструє з великою увагою всі ходи Америки на Сході. Вона подає вістку про плянований анґлійсько-американсько-совітсько-китайський союз із метою обмежити японську торгівлю. Далі преса звертає увагу на те, що Америка щораз то сильніше підпомагає китайський уряд у Чункіні. В Токіо підозрівають, що в стратеґічних плянах Злучених Держав є також військові бази на Камчатці. Цей крок, уже надто ворожий проти Японії, мусів би викликати відповідні кроки.
Анґлійські війська залишаються далі в Ісландії.
ВАШИНҐТОН, 11. 7. — Велику увагу звернув Черчіль, своєю заявою в парляменті, що анґлійські війська залишаться також в Ісландії разом з американськими. Це доказ, що обі держави йдуть уже разом рука в руку. Цим зайняттям Ісландії ломить Америка всякі міжнародні права. А вже злочинним актом брехні є заява Рузвелта, що на такий крок погодився ісляндський премієр, хоч саме премієр офіційно заперечив цьому.
Злучені Держави жадають баз в Ірляндії.
ВАШИНҐТОН, 11. 7. — На пресовій конференції у Вашинґтоні Вілкі зажадав створення американських баз у північній Ірляндії і Шотландії, як льоґічний наслідок зайняття Ісляндії. Домагання Злучених Держав мотивував тим, що Анґлія не всилі будувати стільки кораблів, скільки тратить.
Наслідки летунського налету на Ізмаілію.
Анґлійці втратили 100 літаків. БЕРЛІН, 11. 7. — Підчас бомбардування анґлійського летовища біля Ізмаілії анґлійці втратили 100 модерних літаків бомбовиків. Крім того знищено на землі збірники з погінними матеріялами і маґазини з муніцією, а цілу площу і порт з уладженнями сильно ушкоджено.
Нова німецько-італійська границя по розпаді Югославії.
БЕРЛІН, 10. 7. — У берлінському міністерстві заграничних справ підписали договір між Німеччиною та Італією, в якому устійнили спільну границю, що повстала по розпаді Югославії. Від Німеччини підписав договір державний секретар міністерства заграничних справ, фон Вайссенцекер, а від Італії італійський амбасадор Діно Альфієрі. Нова німецько-італійська границя йде по лінії, що тягнеться від точки, у котрій перед тим сходилися границі німецької, італійської і югославянської держави, здовж давньої югословянсько-італійської границі аж на південь до Цірі. Відсіля йде гранична лінія вже на Схід до точки, де збігаються границі Німеччини, Італії і Хорватії. Остаточне устійнення кордонів опрацює німецько-італійська гранична комісія. 