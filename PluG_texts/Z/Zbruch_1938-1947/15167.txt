Крадіж ювилейного хреста. — Скринки на листи в автобусах. — Загострення девізових постанов.

Крадіж ювилейного хреста. В селі Холопах коло Комарна, в якому є тепер всього коло 150 душ гр. кат., вночі з 29. X. на 30. X. ц. р. хтось вкрав з цвинтаря гр.-кат. церкви дубове рамя до ювилейного хреста, приготованого до вкопання на памятку 950-ліття хрещення України. Видно совість гризла злочинця, бо третьої ночі по крадежі повідомлено одного з членів церковного комітету, що рамя находиться в шопі якогось господаря. І дійсно знайдено сховане в сіні на означенім місці дубове рамя хреста.
Скринки на листи в автобусах. Дирекція пошт повідомляє, що в кожному автобусі є скринки на листи, з яких їх вибирають негайно по приїзді автобусу до місцевости, в якій є поштовий уряд чи агенція.
Загострення девізових постанов. У найближчому часі появиться новеля до декрету президента про девізові обмеження. Новеля заборонить диспонувати всякими грошевими закордонними належитостями без дозволу девізової комісії. Далі новеля дає право міністрові скарбу творити спеціяльні орґани, які будуть вести слідство разом зі судом у справі девізових провин. Новеля обовязуватиме з хвилиною її оголошення в Деннику Законів. 