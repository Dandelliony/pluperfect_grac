Власникам домів у Львові до відома. — Пограбували кооперативний крам. — Присуд у справі Петра Ґнипа.

Власникам домів у Львові до відома. Львівське Городське Староство повідомляє: У звязку з розпорядком пана премієра Городське Староство у Львові зачне в часі від І. до X. березня ц. р. доручувати власникам домів візвання у справі багатораменних антен. Львівський городський староста взиває власників реальностей, щоб уже тепер заанґажували відповідні фахові сили, бо зволікання в цій справі наразить власників реальностей на адміністраційні кари і виконання роботи на їхній кошт.
Пограбували кооперативний крам. Біля села Острова, львівського повіту, напали минулої ночі невідомі бандити на фірманку, що везла крам до одної з кооператив у перемишлянському повіті. Напасників було пятьох. Вони стероризували Михайла Димка та Прохопа Гавайка, що їхали з крамом, пограбували ввесь крам вартости 400 золотих і втікли. Про грабунок повідомлено поліцію.
Присуд у справі Петра Ґнипа. Львівський суд видав учора присуд у справі Петра Ґнипа з Домажира, якого обвинувачували за приналежність до ОУН та за дзвонення в церкві після смерти полк. Е. Коновальця. Ґнипа засудили на 3 роки вязниці та на позбавлення громадянських прав на 10 років. 