Континентальна чи заморська торговля?

Державний радник Еміль Гельферіх, керманич відділу закордонної торговлі у Берліні, помістив у "Берлінер Берзен-Цайтунґ" з 31. 7. ц. р. статтю на актуальну тему, яка викликує живу пресову дискусію, чи у світовій господарці істнує тепер тенденція організувати торговлю внутрі континентів (внутрішньо-европейську, внутрішньо-американську) та обмежуватись до якоїсь континентальної автаркії (господарської самовистарчальности), чи змагати до торговельних взаємин між континентами, себто провадити заморську торговлю?
На вступі автор стверджує, що теперішня війна таксамо, як світова перерізала нитки німецької заморської торговлі. Але коли у світовій війні Німеччина була господарсько ізольована також і на суші, то тепер вона змогла більше розвинути свої торговельні звязки на сході і південному сході Европи, ніж їх мала перед цією війною.
"...Сам собою, з власних природних потреб повстав в Европі великий господарський бльок, великий господарський простір, який представляє собою цілість, хоч і поділену ще митними та політичними кордонами. Тут господарський розвиток іде перед політичним розвитком, життєва конечність випереджує теорії. Пізніше колись професори національної економії будуть найдокладніше вияснювати, чому воно так сталося. Бо в отими теоретиками економії є таксамо, як з істориками: вони мусить щойно згодом оповідати, що сталося. Але ми, які уявляємо собою живі постаті, маємо інші завдання. Господарити, це значить творити вартости, а до господарки належить торговля..."
Виходячи з засновку тих життєвих вимог, автор опрокидує думки, немов господарське життя можна втолочити в рямці тільки одного напрямку, тільки якоїсь одної господарської доктрини.
"Таксамо, як раніше люди захоплювалися ідеалом світової торговлі, так тепер говорять про ідеал континентальної господарки. Той ідеал плекають особливо ті людці, які гадають, що можна командувати господаркою, торговлею та життям. Але точнісько так, як ідеал світової господарки, таксамо й ідеал континентальної спонукує до поважних рефлєксій. Вже з чисто ґеоґрафічних оглядів ясно, що Европа таксамо мало здібна бути господарсько самовистарчальною, як Африка. Як плекання оливних ростин потребує тропічного сонця, так і будова машин — поміркованого клімату. Сама природа завела розумний поділ праці у свому величавому варстаті. Клімат, земля, умовини життя й комунікації скрізь ріжні та взаємно доповнюються. І хоч люди інколи потрясають отим природним порядком а наука викрадає природі її святий вогонь, проте природних законів таксамо не можна перевертати коміть головою, як не вдасться напр. ніколи, щоб люди "синтетично харчувались".
Однак люди ділили природні скарби світа відповідно до своїх сил, а не потреб. З того виринали конфлікти, які довели були і до світової війни і тепер до европейської. Німеччині відібрали заморські колонії, спутали її в її заморській торговлі. Але Німеччина не є кольонією та німці не є китайськими невільничими "кулями". Таксамо, як вони зірвали пута політичного гнету, таксамо зірвуть і господарські обмеження. Воно вже видно було й після світової війни, коли не вважаючи на панування переможців над морями — німецький купець торгував з усім світом.
"...Після десятки літ труднощів та зумовлювання собі найпотрібніших річей, починаючи від вибуху світової війни — через Версаль, де забрали нам безоглядно всі наші заморські посілости, через господарську крізу аж до теперішньої хвилини, коли знову наші вороги зруйнували нам наші заморські звязки, а наших земляків по тому боці океану позамикали до таборів, — потішаємо наших заморських торговців вірою, що саме тепер розпочинається великий час, коли Німеччина відчинить собі двері до широкого світа. Не континентальна або заморська торговля, тільки континентальна і заморська торговля — ось розвязка проблєми. Обидві торговлі будуть процвитати, як ніколи раніш." 