Успішний розвиток японського десанту.

Китайські джерела подають, що в середу й четвер китайські літаки обкинули бомбами японський десант у заливі Біяс. Кілька бомб упало на один з японських транспортовців. На думку визначних військових китайців, досі в заливі Біяс не висіло більше на сушу, як 5.000 японських вояків. Тому теж можна сподіватися чергових десантів, які потривають довший час заки японські сили будуть доволі великі, щоб почати акцію в незвичайно важкім гірськім терені. Китайці наказали транспорт війська в північно-західнім та західнім напрямі від Гонкону, де приготовлюють оборонні становища. У Ганкав видали низку доручень, на випадок, якби місто було відтяте. Китайська влада рішила, щоб величезна фльотиля джонок (кілька тисяч), яка схоронилася в Ганкая, покинула місто. Це доручення торкається теж і всіх вантажних авт у місті.
Японці посуваються у глибину суші.
Головна японська кватира комунікує, що частини, які причалили в заливі Біяс, осягнули лінію Таншуї. Вістки з Гонкону подають, що японські частини перетяли вже комунікаційну лінію, яка веде з полудневого відтинку залізниці Гонкон—Кантон до Гвейчав. З Кантону вислали військо у напрямі Гвейчав.
По 72 годинах від причалу частини японського десанту здобули Таншуї, віддалене 16 миль від берега.
Китайці відітнуть Гонкон від континенту?
До Гонкону прийшла несправджена вістка, що китайці хотять загородити мінами Перлову ріку, перетинючи морську лучбу між Гонконом і Китаєм. Анґлійці у Гонконі занепокоєні раз — що вони втратили би шлях для довозу харчів, друге — що не моглиб закінчити евакуації анґлійців з Кантону, трете — що 5 бритійських канонірок, які разом з одною американською та одною французькою патролюють околиці Кантону, не могли би вернутись до моря. 