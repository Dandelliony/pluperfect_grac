◦ ◦ ◦ ◦

На Святоюрській горі. Поклін громадянства з нагоди іменин Митрополита Андрея. Львів, 13-го грудня. В неділю, 12-го грудня ц. р., в переддень свята св. Андрея, Покровителя Митрополита Андрея, відправив в Архікатедральному Храмі св. Вмч. Юрія Архієрейську Службу Божу Кир Йосиф у сослуженні ОО. Крилошан. Після того Високопреосвященного Митрополита відвідали делегації українського громадянства. З поклоном та імениновими бажаннями прийшли Академічний Сеніорат під проводом проф. Євгена Вертипороха, президія Комісії допомоги українському студентству (КоДУС), президія об'єднання праці українського студентства (Опус) та студентський хор "Бандурист". Достойного Соленізанта привітали від Акад. Сеніорату проф. Євген Вертипорох, від Опус-у студент політехніки Борис Захарів. Хор "Бандурист" відспівав "Многая літа" і в'язанку українських пісень. Була також Військова Управа і делегація СС Стр. Дивізії Галичина (відпоручник командуючого Дивізії санітарний шеф Дивізії Оберштурнбанфюрер Шрадер і сотник Микола Угрин-Безгрішний). Промовляв д-р Л. Макарушка і оба старшини. Відвідали Митрополита також представники української інтеліґенції з Наддніпрянщини, що внаслідок воєнних дій знайшлася у нашому місті. Від них склав бажання проф. Михайло Ветухів, ректор харківського університету. Вкінці явилися представники львівського українського громадянства, що прийшли цього року дуже численно з поклоном та привітанням. У довшій промові вітав Ексцеленцію Митрополита д-р Мирон Коновалець. Троє маленьких діточок, хлопчик і дві дівчинки в національних одягах склали Високопреосвященному бажання від дітвори, що виховується у дитячих садках. Митрополит сердечними словами дякував усім, що Його відвідали, за пам'ять та бажання.   Важне для пенсіонарів. КРАКІВ 13 грудня. (—) Видане в останньому часі зарядження Керівника Головною Відділу Праці Правління Генеральної Губернії з 11-го листопада ц. р. постановляє, що особи, які одержують допомоги з рентового забезпечення, яким Уряд Праці приділив будьяке зайняття, мають право й надалі одержувати пенсійні чинитьби вчасі тривання війни. Цей привілей розтягається також на особи, управнені одержувати допомогу замість ренти, які вже працюють. В тому випадку пенсійну допомогу виплачуватимуть від першого дня місяця, що наступає після складання внесення. Виплат за попередні місяці не буде. Пенсіонери, що їм ізза розпочатої праці здержано виплату допомог, можуть відзискати свої права користати з рент тільки на основі внесення, яке треба подати до відповідної суспільної забезпечальні.   Оперний Театр. Сьогодні, у вівторок, дня 14-го грудня ц. м., в годині 17.30 "Ой, не ходи, Грицю, та на вечерниці", народна драма зі співами й танцями на 5 дій М. Старицького в інструментації Л. Туркевича та в постанові П. Стадника. Вистава для українців. — В середу, 15-го грудня, в год. 18.30 "Травіята", опера на 3 дії (4 картини) Дж. Верді в постанові В. Блавацького і П. Сороки. Вистава для німців і союзників. — В четвер, 16-го грудня, а год. 16.45 "Гамлет", трагедія на 5 дій (18 картин) В. Шекспіра в перекладі М. Рудницького та в постанові П. Гірняка. Вистава для українців. — У п'ятницю, 17-го грудня, в год. 17.30 "Лилик", оперета на 3 дії Й. Штравса в постанові В. Блавацького. Диригент: Я. Барнич. Вистава для українців.   "Веселий Львів". В п'ятницю, 17-го, суботу, 18-го та в неділю, 19-го грудня ц. р., відбудуться вистави нової ревії зимових усміхів у 16-ти відслонах п. н.: "Падуть сніжинки" в постанові режисера П. Сороки. Початок вистав в год. 18-ій, а в неділю, в год. 15-тій та 18-ій. Вхід для дітей до 14-ти років заборонений.   Образотворча вистава. Вистава праць членів Спілки Українських Образотворчих Мистців відкрита щоденно крім понеділків у часі від год. 10-ої до 15-ої в виставових залях при Марійській площі ч. 9, І-ий поверх.   Сходини санітарок Українського Медично-Санітарного Об'єднання Праці при УЦК у Львові, відбудуться в четвер, 16-го ц. м. в залі при вул. Хорущини ч. 22, ІІ-ий пов., в год. 5-ій пополудні.   Львівські вісті 