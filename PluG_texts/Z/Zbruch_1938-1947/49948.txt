◦ ◦ ◦ ◦ ◦ ◦ ◦

Німецько-італійський наступ в Африці
БЕРЛІН, 5. IV. — Головне Командування Німецьких Збройних Сил подає:
Німецькі підводні човни затопили на Північному Атлянтику 88.616 тон ворожих торговельних кораблів, з чого тільки в одному транспорті під сильною охороною сторпедовано й затоплено 10 кораблів містоти 58.000 тон. Крім цього важко ушкоджено один корабель містоти біля 12.000 тон.
Як уже повідомлено в надзвичайному комунікаті, переслідування анґлійців в Північній Африці продовжувано 2. IV. Німецькі й італійські частини зайняли Аджедабію та дійшли до Цустіни. Ворог поспішно відступає на північ. Здобуто велике число полонених, панцирних і вантажних самоходів. Дня 3. IV. німецько-італійські війська дійшли до Шемін. Ворог залишив Бенґазі.
Атаки летунства на кораблі в морському районі довкола Анґлії та в районі Серед земного моря мали великі успіхи. Коло східнього побережжя Шкотії боєві літаки затопили 2 торговельні кораблі, загальної містоти 10.000 тон і важко ушкодили два дальші великі кораблі. На захід від Крети заатаковано морський транспорт, що плив під сильною охороною. Влучно поцілено двома бомбами великий вантажний корабель, що загорівся.
Підчас збройних розвідчих летів успішно збомбардовано летовища в Анґлії. Сильні ескадри боєвих літаків знов збомбардували вночі на 4. IV. портові уладження в Бристолю. Завважено ряд великих пожеж. Дальші успішні атаки спрямовано на важні воєнні обєкти на південному й східньому побережжі Анґлії. Далі закладано міни перед анґлійськими пристанями.
Ворог не налітав на терени Великонімеччини.
Американці покидають Портуґалію
ЛІСАБОН, 5. IV. — Минулого четверга розійшлися вістки, що американські консуляти в Портуґалії звернулися із закликом до громадян Злучених Держав у Портуґалії, щоби вони по змозі якнайскорше покинули той край. У Лісабоні є тепер цілі ґрупи американських громадян, що очікують на кораблі до Злучених Держав. Лісабонське представництво корабельної лінії "Емерикен Експорт Лайн" опинилося просто в облозі. Тепер здогадуються, що для перевозу американських громадян незабаром пришлють спеціяльний корабель.
Націоналістичний переворот в Іраку
РИМ, 5. IV. — Минулого четверга ранком вищі військові старшини й крайні націоналісти перевели в Баґдаді державний переворот. Він має зовсім виразний протианґлійський характер і довів до того, що відсунули прихильних Анґлії міністрів. Дотеперішній уряд Тага-ель-Гашемі провалився. Реґент Іраку Аб-ель-Ілял, що в заступстві малолітнього короля Файсаля ІІ-го досі виконував державну владу, втік до Басри під анґлійську опіку. На вулицях Баґдаду прийшло до великих націоналістичних маніфестацій проти нового англійського посла сера Кинґема Форнвейліса. Старшини й націоналісти опанували положення в Іраку. Повстання викликали нечувані спроби вмішуватися у внутрішні справи Іраку з боку попереднього анґлійського посла сера Койрена. Дійшло до того, що лондонський уряд бачив себе примушеним відкликати Койрена і заступити його Форнвейлісом.
Анґлійці евакуують Гібральтар
РИМ, 5. IV. — Італійська пресова аґенція Стефанія подає, що до еспанського міста Альхесірас надійшли вістки про евакуацію Ґібральтару цивільним населенням. Перш усього будуть опорожнювати південну полосу. Всі мешканці мужеського полу звільнені від обовязку військової служби мужчини в віці між 18—45 роками, покинуть терен Ґібральтару.
Анґлійсько-американські методи морської війни, конфіскати чужих кораблів, довели вперше в історії 20-го століття до одночасної протестаційної ноти Німеччини, Італії та Франції в Уошинґтоні. Анґлійсько-американський еґоїзм причиниться до скорого влучення Франції до континентального бльоку.
З дня на день загострюється положення
БУКАРЕШТ, 5. IV. — Щоденик "Віятца" зазначує, що положення в Югославії загострюється з дня на день і невиключене, що події в тій країні зможуть прийняти драматичні розміри.
Часопис "Сфарма Піястра" пише в огляді політичних подій, що внутрішня непевність Югославії стала проблємою, що куди менше виростає на міжнародню ситуацію, але значно більше вяжеться з істнуванням Югославії.
Збільшуються панічні настрої в Білгороді
БУДАПЕШТ, 5. IV. — 3 Білгороду надійшли вістки, що в столиці Югославії знову запанували панічні настрої. Вони проявляються в руні на банки. Люди виймають ощадності. Одночасно широкі розміри прийняла реквізиційна акція з метою перевезти все до південної частини краю. Всі зусиллі уряду, щоб успокоїти населення, були без успіху.
Хаос і неспокій в Югославії
БУДАПЕШТ, 5. IV. — Як повідомляють з Білгороду, д-р Мачек, після кількаденних переговорів, прийняв становище заступника премієра. Його іменували вісім днів тому без порозуміння з ним. Досі невідомі умовини, на яких він вступив до уряду.
Римська преса вважає положення в Югославії навіть після вступлення Мачека до уряду невиясненим. Хоч Мачек заявив, що мир може бути врятований, одначе рішення лежить в руках військової кліки, що за всяку ціну бажає втягнути югославянський нарід до війни. Масони, жиди й анґлійські аґенти не перестають у зусиллях, щоб скріпити певність себе тієї кліки, запевняючи анґлійсько-американську допомогу, що мала би надійти з Греції. Через те прилюдна опінія дальше занепокоєна. Мобілізаційна акція не переривається ні на хвилину. Не зважаючи на розпорядки ґен. Сімовича — втеча сербського населення вглиб країни триває дальше.
Роздано зброю і муніцію між напіввійськовий сербський союз "Четникав" і в прикордонних громадах між сербське населення. Внаслідок сербського терору до румунського Баняту й Темешвару напливають численні втікачі. Вони оповідають, що в південному Банаті укривається ще понад 2.000 втікачів, що очікують нагоди перейти крізь сильно бережену границю. 