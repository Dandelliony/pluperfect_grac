◦ ◦ ◦ ◦

В 1912 році німецька польова пошта щоденно полагоджувала пересічно 12,5 міліонів поштових посилок.
Як інформують у Женеві, знавець для справ постачання до чункінського Китаю, Рей, який оце саме тепер вернувся з Чукінгу, мав заявити, що Чункінг можна засобляти всім потрібним тільки повітряним шляхом. Всі китайські узберіжжя в японських руках. До того ще відпадає Бірманський шлях. Можна уявити собі, як мало матеріялу попаде із ЗДА повітряним шляхом до Чіян-Кайшека.
За відомістю із Токіо, далі звузився перстень довкола замкнених 20 тисяч вояків 89-ої чукінської дивізії. В четвер завдано ворогові дальших кривавих втрат. Японська рамія у північному Китаю проголошує 18-го лютого звідомлення про здобуті у січні осяги. Згинуло 6.904 чункінських вояків, а 5.428 дісталось у полон. Японці здобули багату воєнну добичу.
Британська адміраліція подала до відома, що 399 старшин і моряків британської воєнної фльоти впало знову жертвою загальних небезпек, зв'язаних із війною.
Минулого четверга лікарська колегія оглянула ще раз грунтовно Гандія. За цілий день він не говорив нічого і навіть не цікавився відвідувачами.
Всі емігранти бездержавної приналежности в Шангаю обов'язані поселитися в одній точно визначеній дільниці Гонконгу. Таке розорядження видав японський головно-командувач в Шангаю.
В одному коментарі, турецький посол Есмер висловився в часописі "Улюс", що англійські державні мужі добиваються збільшення довір'я до Совєтів, в той час коли, наприклад, серед американського населення виразне недовіря до большевиків.
В Єрусалимі цими днями впав сніг. Це другий раз впродовж 20-ти років впав там сніг.
Большевики заплатили за свої цьогорічні успіхи надзвичайно високими жертвами. Пише про це фінська преса та висловлює переконання, що Німеччина в слушний час зупинить наступ большевиків. Крім того, теперішня моілізація всіх сил Німеччини — це та стадія, що її Совєти давно вже переступили. Таким чином Німеччина розпоряджає ще новими силами, в той час коли Совєти вичерпують всі свої сили у теперішній офензиві.
Агенція Ройтер передала урядове повідомлення, що Черчіль простудився і має гарячку та мусить лежати в ліжку.
До Америки прибув, приїжджаючи з Північної Африки британський полевий маршал Вілл, разом з шефом північно-американського летунства, генералом Арнольдом.
Совєти вислали полковника Сулідовніка, як обсерватора при британській головній кватирі в Каїрі. Він виступатиме як кореспондент агенції Тасс.
В Кременчуку відкрито філію Центрального Емісійного Банку України.
Щоб спонукати населення до віддачі металів з міддю, французький уряд завів оригінальний податок, що його обов'язані платити всі податники за рухомі посілості, не грішми, тільки міддю або металами, які мають в собі мідь. 