◦ ◦ ◦ ◦ ◦ ◦ ◦ ◦ ◦ ◦

Німеччина домагається плєбісциту на Поморі.
ОФІЦІЙНИЙ КОМУНІКАТ ПРО ПРОПОЗИЦІЇ НІМЕЦЬКОГО УРЯДУ.
БЕРЛІН, ПАТ. Німецьке Інформаційне Бюро оголосило в четвер вечором комунікат у справі виміни нот між Німеччиною та Анґлією.
Комунікат стверджує, що бритійський уряд у ноті до німецького з 28. 8. запропонував
ПОСЕРЕДНИЦТВО У БЕЗПОСЕРЕДНІХ ПЕРЕГОВОРАХ
між Польщею та Німеччиною у справі спірних питань, підкреслюючи, що з огляду на постійні інциденти та загальне напруження, необхідно скоро полагодити цю справу. Хоч німецький уряд скептично ставився до доброї волі польського уряду, щоби взагалі дійти до порозуміння, все таки у відповіді з 20. ц. м. заявив, що для справи мира готов приняти бритійське посередництво або заохоту. У своїй ноті нім. уряд заявив, що як взагалі мається усунути небезпеку, треба діяти скоро і без проволоки. Він повідомив, що готов до вечора 30. ц. м. приняти повновласника польського уряду, який мав би право не лише дискутувати, але й вести та заключувати договори.
Замість повідомлення про приїзд польського представника, дістав нім. уряд спершу
ВІСТКУ ПРО ПОЛЬСЬКУ МОБІЛІЗАЦІЮ.
І щойно 30 ц. м. коло 12. год. загальну брит. відповідь, що Анґлія готова вплинути на початок переговорів. У звязку з передачею найновішої ноти, мін. Рібентроп поінформував бритійськоґо амбасадора про зміст німецьких пропозицій, передбачених на випадок приїзду польського повновласника.
Німецький уряд вірив, що має право чекати, щоб у таких умовинах дійшло до негайного іменування польського представника, бо годі припускати, щоб нім. уряд не лиш підкреслював постійно, що він готов до таких переговорів, але ще й накидувався, коли тимчасом польська сторона збувала його пустими оправданнями та заявами, які нічого не говорять.
З демаршу, що його у міжчасі зробив польський амбасадор, виявилося, що й він не має права починати ніякої дискусії ані переговорів. Нім. канцлєр та уряд даремно чекали два дні на приїзд польського представника: в таких умовинах
НІМЕЦЬКИЙ УРЯД ТЕПЕР УВАЖАЄ, ЩО ЙОГО ПРОПОЗИЦІЇ ПРАКТИЧНО ВІДКИНЕНО.
Німецький уряд уважає за відповідне подати до публичного відома основи договору, що про них мін. Рібентроп повідомив брит. уряд.
Комунікат стверджує, що причиною теперішнього напруження польсько-німецьких відносин є з одного боку визначені у Версаю кордони, з другого боку буцімто переслідування німецької меншини в Польщі. Видвигаючи свої пропозиції, нім. уряд стоїть на становищі, що необхідно знайти розвязку, яка усунула б ситуацію, яку витворили теперішні кордони, запевнила б обом державам їхні важні комунікаційні артерії та розвязала проблєми меншин.
ПРОПОЗИЦІЇ МІН. РІБЕНТРОПА ДЛЯ БРИТІЙСЬКОГО УРЯДУ.
були такі:
1) ҐДАНСЬК НЕГАЙНО ВЕРТАЄТЬСЯ ДО НІМЕЧЧИНИ;
2) Поморя, від морського берега до лінії Квіздинь (Марієнвердер)—Ґрудзьондз—Хелмжа—Бидґош (разом з тими містами) та дальше на захід від Тшцянки, само рішить про свою приналежність до Польщі чи до Німеччини;
3) На тому просторі відбудеться ПЛЄБІСЦИТ. Право голосувати матимуть німці і поляки, які там мешкали 1. січня 1918 р. або до того часу прийшли там на світ. Німці, прогнані з того простору, вернуться туди, щоб віддати голос. Щоб запевнити безсторонне голосування та перевести підготову, той простір — подібно як область Заари — ПІДДАСТЬСЯ НЕГАЙНО МІЖНАРОДНІЙ КОМІСІЇ, ЗЛОЖЕНІЙ З ПРЕДСТАВНИКІВ ІТАЛІЇ, СССР, ФРАНЦІЇ ТА АНҐЛІЇ. Та комісія матиме суверенну владу над плєбісцитовим простором, з якого уступить польська армія, поліція та адміністрація:
4) Пристань ҐДИНЯ ЗАЛИШИТЬСЯ ПІД ПОЛЬСЬКОГО СУВЕРЕННІСТЮ, наскільки вона обмежується до польської кольонізації. Точні границі Ґдині устійняло б німецько-польське порозуміння, а коли було би треба — міжнародній поземчий суд;
5) Плєбісцит відбудеться НЕ СКОРШЕ НІЖ ЗА РІК:
6) Щоб за той час уможливити Польщі звязок з морем, Німеччині — зі Східною Прусією, побудується дороги та залізниці, які уможливлять свобідну транзитну комунікацію:
7) Про приналежність Поморя РІШИТЬ ЗВИЧАЙНА БІЛЬШІСТЬ ГОЛОСІВ;
8) Щоб після плєбісциту запевнити Польщі звязок з Ґдинею, Німеччині — з Ґданськом та Сх. Прусією, дістане Німеччина — якщо Поморє залишиться при Польщі — ШИРОКУ НА 1 км. СМУГУ ДО ТЧЕВА АБО ҐДАНСЬКА, куди збудують автостраду та 4-рейкову залізницю. Ті шляхи побудують так, щоб від них не потерпіла польська комунікація; на перехрестях німецькі шляхи йтимуть понад польськими або під ними. Смуга підлягатиме німецькій суверенній владі. Коли Поморя припаде Німеччині, Польща матиме право побудувати таку саму екстериторіяльну автостраду й залізницю до Ґдині.
9) Якщо Поморя припаде Німеччині, вона готова перевести ВИМІНУ НАСЕЛЕННЯ у розмірах, що відповідають умовинам того простору;
10) ПОЛЬСЬКІ ДОМАГАННЯ У ПРИСТАНІ ҐДАНСЬКА треба трактувати нарівні з німецькими у Ґдині;
11) Щоб усунути з того терену якунебудь загрозу, Ґданськ та Ґдиня дістануть характер виключно торговельних міст, БЕЗ НІЯКИХ УКРІПЛЕНЬ АНІ ВІЙСЬКОВИХ ЗАЛОГ;
12) ПІВОСТРІВ ГЕЛЬ БУВ БИ ЗДЕМІЛІТАРИЗОВАНИЙ;
13) Скарги у справі трактування меншин можуть оба уряди предложити міжслідчій народній комісії, яка розглянула б усі скарги що до господарських і психічних шкід та акти террору. Німеччина й Польща зобовязуються до ВІДШКОДУВАННЯ за всі шкоди, що їх потерпіли обі меншини від 1918 р. Вони занулюють всі вивласнення або запевнять повне відшкодування за поодинокі постанови в господарському житті;
14) Обі держави порозуміються, щоб не притягати меншин до обовязків, які не годяться з їхніми національними почуваннями, зокрема щоб НЕ БРАТИ ЇХ ДО ВІЙСЬКА;
15) Як дійде до порозуміння на площині цих пропозицій, обі держави негайно переведуть ДЕМОБІЛІЗАЦІЮ;
16) Оба уряди порозуміються, щоб приспішити і ввести в життя ті постанови. 