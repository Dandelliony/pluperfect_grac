Заклик

Як комісаричний управитель філій Держбанку СССР та совєтських Комбанків у Дистрикті Галичина, подаю до відома:
1) Всі уряди, підприємства, установи та особи, які опечатали, забезпечили чи іншим способом перейняли від хвилини вибуху війни готівку або інші вартости з Держбанку або з Комбанків, прошу негайно зголосити мені, подаючи подрібно перейняті квоти або точно означуючи інші предмети.
2) Всі уряди (підприємства, установи, особи), що перед війною або після війни зайняли будівлі чи інші недвижимости, які належали до Держбанку або Комбанків, прошу зголосити мені, подаючи адреси об'єктів.
3) Колишніх урядовців філій Держбанку та Комбанків у Дистрикті Галичина зобов'язую якнайскорше зібрати та переховати у відповідних місцях акти й обстановку тих банків. При переведенні того завдання помагатимуть місцеві Українбанки. Виконання того доручення слід зголосити мені, подаючи такі дані:
1) Адреса філії Держбанку.
2) Адреса приміщення, де переховуються акти.
3) Короткий звіт про положення.
4) Прізвище й підпис урядовця, який виконав доручення.
До всіх урядів звертаюся з проханням приязної допомоги.
Комісаричний Управитель філій Держбанку і Комбанків у Дистрикті Галичина
Львів, вул. Ягайлонська 2/І.
Вільгельм Бісанц, м. п.
  