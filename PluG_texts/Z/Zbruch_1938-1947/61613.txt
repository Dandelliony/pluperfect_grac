◦ ◦ ◦ ◦ ◦

Совєтське інформаційне агентство ТАСС повідомило вчора з Ню-Йорку, що в Чіле засновано "Товариство друзів Совєтського Союзу". Також в Уругваю дуже поширився рух, який домагається тісної співпраці з Совєтським Союзом. Европа добре знає ці так звані "товариства совєтських друзів". Вони не є нічим іншим, як тільки замаскованими передовими загонами Москви для збольшевізування інших країв. Тоді, як Рузвельт намагається перемінити Іберійську Америку в кольонію З'єдинених Держав, його союзник Сталін висилає своїх агентів, щоб вони розсівали там зародки комунізму.
Як заявив спікер японського уряду, створене колишнім секретарем президента Квезона, а теперішнім старшим посадником Манілі, Варгасам, центральне управління, можна вважати тимчасовим урядом Філіппінів: поки Філіппіни окуповані, це управління підпорядковане японській військовій владі. Тільки після закінчення військової окупації — сказав далі японський урядовий спікер — можна буде сказати щось більше до питання про незалежність Філіппінів.
Колишній австралійській міністр інформації Мердок, як довідується італійська газета "Попольо ді Рома", назвав втрату важливих пунктів серед островів на північ від Австралії "найтяжчою катастрофою в австралійській історії". Також сказав він, що оборона дальших важливих стратегічних пунктів наслідком японської повітряної переваги є дуже тяжка.
Як повідомляють знову газети ЗДА, конфлікт між обидвома іберо-американськими державами, Еквадором і Перу має бути остаточно полагоджений. Одначе ні Перу, Еквадор не ствердили цих вісток.
В керівництві британського радія наступили зміни. Генеральний директор "Брітіш Бродкастінг Кемпені" — як повідомляє агентство Райтер — уступив.
Військовий комітет парляменту ЗДА — як повідомляють з Ню-Йорку — прийняв рішення про створення добровільного жіночого допоміжного корпусу для американської армії. Жінок у віці від 20 до 43 років мають уживати до служби за фронтом.
Японський головнокомандувач на Філіппінах призначив 6 відомих філіппінських діячів шефами міністерств внутрішніх справ, фінансів, юстиції, сільського господарства, освіти і праці. Ці призначення — це дальший крок до самоуправи Філіппінів.
З Ню-Йорку повідомляють, що військовий департамент ЗДА призначив генерал-майора Джемса Чанея головнокомандувачем північно-американських збройних сил в Об'єднаному королівстві.
Прем'єр-міністр Ейре, де Валєра, запротестував проти висадки північно-американських військ у Північній Ірляндії. Він заявив, що ні Лондон, ні Вашінгтон не повідомили Ейре про цю висадку.
У висліді зміненої політичної ситуації, яка повстала від часу вступлення ЗДА до війни, покинуло вчора американське посольство Данію, щоб разом з членами американського посольства в Берліні вернутись до ЗДА.
В Чункінгу говорять, що японці хотіли перервати британські сполучні шляхи між Маляккою та Індіями. 