◦ ◦ ◦ ◦

Нові налети на Тобрук. — Сміливий випад італійської залоги з Уоль-Хефіта
РИМ, 16. VII. Звідомлення італійського верховного командування з середи звучить: З головної кватири повідомляють: В північній Африці італійські і німецькі літаки атакували знову укріплення, батерії та портові споруди Тобрука. Інші з'єднання німецьких повітряних сил атакували висунені ворожі аеродроми.
Фінляндці в наступі
ГЕЛЬСІНКІ, 15. VII. Як подає звідомлення Головного Командування, фінські війська перейшли 10 липня в районах озера Ладоги в Карелії, по підготувальних діях артилерії в наступ та сильно укріплені позиції ворога. Помимо завзятого спротиву, проломали вони ворожі позиції в кількох місцях і вдерлися на тили ворога.
Винищення окружених большевиків між Житомиром і Бердичевом
БЕРЛІН 15 липня. Німецькі з'єднання, проломавши "лінію Сталіна", просунулися вчора дальше вперед на Київ. Останки большевицьких підкріплень між Житомиром і Бердичевом намагалися заатакувати частину німецьких військ, що просунулися глибоко на схід. Хоч одночасно окружені дальше на заході сильні совєтські з'єднання розпучливо намагалися вихопитися з кліщів, проте після трьохденного бою чисельно менші німецькі сили зламали большевицьку перевагу.
Окружених на захід від Бердичева большевиків винищено або взято в полон. Скрізь зламано спротив на крилах. Большевики потерпіли великі втрати в людях, зброї і матеріялах.
Португалія боронитиме Азорів
ЛІСБОНA, 15. липня. Всі лісбонські газети подали до відома заяву португальського посла в Вашінгтоні, дану журналістам, мовляв, він отримав гарантію від США, що Америка не обсадить ані Азорів, ані островів Кап Верд. Португальський дипломат додав до цього, що деяка спроба інвазії на Азори зустрінеться з португальським відпором. Португалія спроможна відштовхнути будьякого напасника. Висилка Португалією військ на Азори продовжується систематично. У вівторок виїхало на Азори 1.500 піхотинців пароплавом "Ніясса", а в найближчому тижні готовлять дальший транспорт.
Спроба окружити Японію зустрінеться з відпором
ТОКІО, 15 липня. Новий розвій політично-військового положення в світі спонукують теж і Японію до великих рішень. У поясненнях до англійсько-совєтського воєнного пакту заявила японська преса, що цей союз для Японії не лише не є предметом радощів, але до деякої міри становить теж загрозу, бо англійський партнер договору наставлений ворожо супроти Японії. З Шангаю повідомляє кореспондент США Карль фон Віганд про можливість віддачі Совєтами до диспозиції США летунських баз у Владивостоку і Хабаровську. Америка могла б у той спосіб загрозити Японії з крила.
Небезпечне Японське море
ТОКІО, 15 липня. Совєтський Союз повідомив японського посла в Москві, що важні водні шляхи довкола Камчатки і на Японському морі з совєтського боку проголошується як небезпечну полосу. Москва обосновує ці міри тим, що на цих водах заіснувала небезпека внаслідок дій німецьких воєнних кораблів. Урядові японські кола заявили, що вони не можуть уявити собі, щоб на цих водах перебували німецькі воєнні кораблі.
Тиф у військовому таборі
СТАМБУЛ. 16 VII. За повідомленням з Каїру, в одному великому військовому таборі, де приміщено 14 тисяч офіцерів і вояків, вибухла епідемія тифу. 