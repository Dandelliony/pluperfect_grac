◦ ◦ ◦ ◦ ◦ ◦ ◦

Приїзд київських письменників
До Львова прибула група київських письменників в складі тт. Бедзика, Андрія Головка, Дмитерка, Копиленка, Мокреєва, Сосюри, Смолича і Северова. Письменники відвідають найбільші міста західних областей Радянської України — Тернопіль, Луцьк, Станиславів, ознайомляться з життям і побутом трудящих, історичними і культурними пам'ятниками бувшої Західної України.
Симфонічний оркестр
Робітники Борислава організували симфонічний оркестр. В складі оркестру 25 кращих музикантів-самоуків. Днями оркестр вперше виступив перед трудящими Борислава. Він виконав "Вальс" Чайковського із балету "Спяща красуня", "Фантазія" з  "Пікової Дами" та ряд інших музичних номерів. Незабаром симфонічний оркестр виїде на села для показу своєї творчості.
Колгоспники Казахстану у Львові
До Львова прибули делегати від колгоспників Алматинської області Казахської Радянської Соціалістичної Республіки, тт. Баширов Федях-Ахмед та Карпачов Семен Фоміч, яких колгоспники Алмаатинської області уповноважили передати подарунки бійцям і командирам славетної Червоної Армії, що з честю виконали завдання Радянського уряду і народу — визволили трудящих Західної України спід гніту поміщиків і капіталістів.
Велика любов народу далекого Казахстану до рідної Червоної Армії, до її бійців і командирів, які, не шкодуючи свого життя, захищають кровні інтереси робітників і селян та трудової інтелігенції. Колгоспне селянство, виявляючи цю безмежну любов до червоних воїнів, надіслали скромний подарунок військовим частинам, які знаходяться на землях колишньої Західної України: чотири вагони яблук та два вагони коней, які вчора вручені військовим частинам.
Учора делегати оглянули місто Львів та воєнні трофеї, які героічна Червона Армія відбила у польських горе-вояк і цього ж дня виїхали в село Домажирів Городецького повіту, де вони ознайомляться з життям селян. 