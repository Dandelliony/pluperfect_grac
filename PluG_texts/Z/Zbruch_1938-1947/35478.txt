Розтратники. — Львівський міський трест їдалень, ресторанів і кафе.

Розтратники
В окремих наших установах ще не навчилися берегти і економно витрачати державні гроші. Деякі працівники не соромлячись залазять у державну кишеню, розтринькують їм неналежні гроші, як свої особисті. Такі вольності, зокрема припускають у Львівській Обласній споживспілці. Залежалось тут у касі чимало грошей і вирішили їх швидше реалізувати.
Заручившись дозволом заступника голови президії Центросоюза тов. Сідорова, голова облспоживспілки тов. Станєв виплатив семи своїм працівникам близько 14 тисяч карбованців під виглядом "допомоги на ремонт квартир". Зокрема люди, які повинні здійснювати контроль за тим, щоб кожна державна копійка витрачалась тільки по призначенню, самі причиняються до їх розтрати. Начальник планово-фінансового відділу Хайкін і головний бухгалтер Базарчин одержали такої "допомоги", перший — 3272 крб., і другий 2891 крб. Начальник відділу підготовки кадрів Черняк — 2802 крб.
Нічого доводити, що ці виплати зроблені незаконно. Але тут важливе те, що якби це були гроші недержавні, то навряд, чи виникла б у всіх керівних працівників облспоживспілки необхідність ремонтувати квартири.
Скориставшись з благословління одного з керівників Центросоюзу на незаконне марнотрацтво державних грошей, працівники облспоживспілки, як кажуть, раді старатися. І розмальовують малярі квартиру начальника відділу облспоживспілки т. Черняка, складають кафлеві печі, фарбують клеєвою фарбою стіни, криють білим лаком двері, миють, прибирають. Чого ж соромитись Черняку, чому ж не влаштовуватись — не свої ж гроші він витрачає.
Грубі порушення фінансової дисципліни керівники облспоживспілки припускають і в звітності про витрачання підзвітних коштів. За 11 працівниками числиться підзвітних грошей на суму 37 тис. 835 крб. Знову і тут недостойний приклад подають головбух Базарчин, за яким числиться підзвітних 4296 крб., і нач. планово-фінансового відділу Хайкін — за яким числиться підзвітних 3500 крб.
Цікаво, хто дав право керівникам облспоживспілки так розбазарювати державні кошти?
К. Процко Львівський міський трест їдалень, ресторанів і кафе повідомляє, що 30 квітня, 1 і 2 травня в їдальнях та ресторанах буде провадитись продаж обідів додому з знижкою цін на 5 проц.
Ресторан №3 (вул. Легіонів, 21) і №1 (Пекарська, 2), кафе №2 і №4 (Марійська пл., 6/7) 29, 30 квітня, 1 і 2 травня відкриті цілу добу; ресторани №2 (Лукасінського, 4), №4 (Ягайлонська, 11), №6 (3-го травня, 5), і №7 (Легіонів, 1) в ці дні відкриті до 3 год. ночі; їдальні №16 (3-го травня, 3), №20 (Софії, 2), №26 Казимирівська, 41), №22 (Ринок, 34), №30 (Академічна, 18), №38 (пл. Голуховського, 4), №102 (Словацького, 14), №89 (Токажевського, 56) і закусочні №14 (Галицька пл., 3), №97 (Токажевського, 61) і №98 (Коперника, 17) — 29 і 30 квітня, 1 і 2 травня відкриті до 2 год. ночі.
В ресторанах та їдальнях великий вибір холодних закусок, гарячих страв та різних напоїв. 