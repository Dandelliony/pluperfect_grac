◦ ◦ ◦ ◦ ◦ ◦ ◦

Нові ніппонські осяги в Китаю
ТОКІО, 2. XII. — Закроєні на широку міру операції ніппонських військ по обох сторонах ріки Гін у провінції Гупей, покінчилися перемогою ніппонців. Цілий терен, ніж горами Вушан і Мулінґ, простір понад 300 км., є під ніппонською контролею. Підчас чотироденних боїв ворог утратив понад 10.000 вбитих і дуже велике число ранених. Китайці завернули в північно-західному напрямі провінції Гупей.
Черговий злочин анґлійських піратів
БЕРН ШВАЙЦ., 2. XII. — Французький високий комісар Сирії, Кіяп, вилетів літаком, щоб обняти в Бейруті своє нове становище. Над Середземним Морем анґлійський ловецький літак зістрілив комунікаційний літак товариства повітреплавства Ер-Франс, що не мав ніякого озброєння. Новоіменований комісар Кіяп погиб у хвилях моря.
Анґлійці зістрілили еспанський літак
МІЛЯНО, 2. XII. — Туринська "Стампа" помістила кореспонденцію від свого звітовика з Мадриду. По його повідомленням, в околицях островів Балєарів англійські ловецькі літаки зістрілили еспанський військовий літак, що злетів з чердаку авіоматки. Три еспанські летуни погибли. Досі не віднайдено їхніх трупів.
Похорони Кодряну і 13 лєґіонарів
БУКАРЕШТ, 2. XII. — Зложення тіл Кодряну та 13 вбитих з ним лєґіонарів в осідку лєґіонарського руху "Зеленому Домі" в Букарешті відбулося незвичайно святочно. Заупокійні панахиди відправлено при домовинах в лєґіонарській церкві Іліє Ґорґані.
Коли до церкви прибув керманич румунської держави ґен. Антонеску, почали складати вінці: райхсляйтер фон Шірах від канц. Гітлєра, гавляйтер Болє від заступника канцлєра — Геса. Безпосередньо потім італійський посол зложив вінець від Мусолінія і другий від фашистівської партії.
В панахиді взяли участь кондукатор, ґен. Антонеску, Горія Сіма, представники й посли Німеччини, Італії, Еспанії, Ніппону, ґенерали — члени німецької військової місії та дипльоматичного корпусу.
Відтак розвинувся жалібний похід, що йшов вулицями Букарешту до "Зеленого Дому". За домовинами йшли члени родини Кодряну та 13-ох лєґіонарів, представники королівського дому, ґен. Антонеску, та всі згадані вище достойники.
Успішне бомбардування Анґлії
БЕРЛІН, 2. XII. — Головне Командування Німецьких Збройних Сил подає:
В ночі на 29. XI. і в дні 29. XI. Лондон був знову ціллю виплатних налетів німецького летунства. Завважено великі пожежі в доках Вікторія та в півд.-східній частині Лондону. В безпереривних нічних атаках обкинули сильні ескадри боєвих літаків бомбами важкого калібру військові обєкти у портовому місті Ліверпулі та доки в місті Біркенгід, що лежить напроти нього. Велитенські вибухи й пожежі у великих маґазинах широко освітлювали нічну темряву. Також заатаковано важні військові обєкти у Шкотії, та в Південній і Середній Анґлії, як Бермінґем, Брістоль, Портсмавт і Савтгемптен.
Боєві літаки заатакували на південь від Лізор Поен транспорт під охороною та ушкодили важкими бомбами один торговельний корабель. Дальше закладано міни перед анґлійськими пристанями.
Пополудні 29. XI. — далекострільні батерії німецької сухопутньої армії продовжали з наглядним усміхом плянове нищення воєнних обєктів на терені. побережжя біля Довру.
Атаки анґлійських літаків на Північну й Західню Німеччину в ночі на 30. XI. спричинили ушкодження низки домів і одної малої фабрики. Важко ранено 2 особи, легко ранено низку осіб.
Дня 29. XI. зістрілено 4 ворожі літаки, з того два у повітряних боях, дві зістрілила протилетунська артилєрія. Пропали 2 німецькі літаки.
Німецький помічний кружляк, що діяв на океанах, затопив досі 79.000 тон ворожого торговельного тонажу. Це число не обіймає ще мінової діяльности цього кружляка.
В ночі на 30. XI. німецьке легунство довершило нової атаки у великому стилі на Лондон. Літаки налітали над місто густими лавами і скидали бомби важкого та найважчого калібру, м. ін. на Педдінґтен, Кенсінґтен і Бетерсі. Велитенські пожежі освітлювали місто й указували ціль атакуючим літакам. Також заатаковано успішно інші важні цілі, як Ліверпуль, Бермінґем, і Плімавт.
Дня 1. XII. діяльність німецьких літаків обмежувалася до збройних розвідчих летів. Стверджено, що у Плімавті дальше шаліють сильні пожежі, особливо в маґазинах погінних матеріялів. Підчас цих летів знов обкидано бомбами Лондон. Над побережжям Каналу Ля Манш дійшло до низки повітряних боїв.
Анґлійські стежні судна заатакували один німецький пароплав. Німецькі стежні судна в боротьбі з ворожими суднами поцілили влучно два так, що треба числитися з їхньою втратою. Трете вороже стежне судно важко ушкоджено.
В ночі на 1. XII. німецьке летунство заатакувало успішно важні пристані над Каналом Ля Манш.
Анґлійські літаки не появилися цієї ночі. В повітряних боях 30. XII. зістрілено 6 ворожих літаків. Пропали 2 німецькі літаки. 