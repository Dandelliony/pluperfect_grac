"Заробив" три тижні арешту. — Нові жіночі часописи.

"Заробив" три тижні арешту. Стефан Пираник мав відсидіти три дні в арешті. За 3. зол. цю кару за нього відсидів його приятель Атаназій Бідичак, який зголосився замість С. Пираника. Бідичак відсидів уже два дні, але третього дня виявилося його правдиве імя й оба станули перед самбірським судом, який засудив обох на 3 тижні безоглядного арешту. За три зол. і дві дні арешту Бідичак заробив ще три тижні.
Нові жіночі часописи. "Громадянка" — оце назва нового жіночого двотижневика, що зачне виходити від 1. жовтня ц. р. Видавати його буде Жіноча Видавнича Кооператива "Союз Українок", яка по довгих заходах дістала вкінці на нього дозвіл. "Громадянка" призначена для жіноцтва інтеліґентських кол; буде це часопис із суспільно-політичним напрямом, головним його завданням буде кристалізація громадянсько-ідеольоґічних прямувань українського жіноцтва. "Громадянка" міститиме теж статті на теми виховні, літературні, мистецькі і т. д., загалом буде зясовувати ролю українського жіноцтва в житті нації та його вклад у національну культуру. В жовтні появиться теж другий часопис для українського жіноцтва популярного характеру, призначений у першу чергу для селянок. Ціна обох часописів буде низька („Громадянка" 1 зол. місячно, популярний часопис 1 зол за квартал). Редакція й адміністрація обох часописів міститься при вул. Сикстуській ч. 46. 