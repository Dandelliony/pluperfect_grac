Підчас летунської тривоги всі приміщення мусять стояти отвором

ЛЬВІВ, 29-го лютого. До обов'язків, що їх у рамках тотальної війни мусить виконати також населення Ген. Губернії, належить негайно забрати з горищ усяке барахло. В цій справі появилося окреме поліційне розпорядження поміщене у Віснику Розпоряджень для Ген. Губ. ч. 1. з дня 25. І. 1944. Крім того власники замкнених приміщень, що дверей до них не ножна відчинити простим знаряддям, мусять подбати про те, щоб на випадок летунської тривоги було можна туди негайно увійти. З моментом проголошення летунської тривоги, треба лишити відчинені такі дворі: головний вхід до дому, двері до городів, двері на горище і двері до окремих помешкань. Піддашшя, що не служать як помешкання, повинні бути постійно відчинені. Щоб уможливити контролю цілого дому підчас летунської тривоги, власники мешкань і всякого роду приміщень (включно з піддашшями, що їх уживаємо як помешкання), якщо не лишають їх відчиненими, мусять негайно віддати ключі з докладними надписами керівникові домової протилетунської оборони, або його заступникові: якщо власник помешкання сам бере участь у контролі всіх приміщень дому, він не мусить віддавати ключі. В домах, де нема керівника протилетунської оборони, ці обов'язки виконує назначена ним сила власної оборони. До помешкання неприсутнього власника, вказано входити принайменше двом особам. При довшій неприсутності власник помешкання повинен залишити ключ у сусідів навіть тоді, коли немає летунської тревоги. Сусіди подбають, щоб на випадок летунської тривоги підчас неприсутности власника можна було провести контролю в його помешканні. Всі вищеподані приписи показались найкращими у світлі дотеперішнього досвіду. За всякі протидії цим приписам передбачені кари згідно з §20 розпорядження про протилетунську оборону в Ген. Губернії, з дня 22-го квітня 1941. Пригадуємо, що у спеціяльно тяжких випадках, в яких треба зачислити також присвоєння чужої власности, каратимуть тяжкою в'язницею, або й смертю.   Львівські вісті   