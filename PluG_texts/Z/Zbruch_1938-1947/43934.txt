Зїзд українських інжинірів у Варшаві.

Після переломових хвилин з осени минулого року, з наших фахових суспільних ґруп чи не найскорше взялись до будови нового життя в нових обставинах наші інжиніри та техніки. Розпочали вони працю в ділянках орґанізаційній, науковій та громадській. У більших осередках наших інжинірів та техніків на терені Ґенерал-Ґубернаторства повстають філії Союзу, що діють як секції при місцевих Допомогових Комітетах та охоплюють і заправляють до праці всіх інжинірів та техніків. Рівнож навязано звязки з нашими технічними ґрупами у Німеччині та Протектораті.
З наукової ділянки виготовлено низку рефератів на теми: фахового шкільництва, лісового господарства, українського будівництва, господарського стану на українських етноґрафічних землях у Ґенерал-Ґубернаторстві, в чому брали участь інж. проф. Іваницький, Хроновят, Деревянко та Маслов. Крім сього приготовлено матеріяли для технічно-господарського збірника, що обійматиме статті наших визначних інжинірів-науковців, як проф. Фещенка-Чопівського, проф. Іваницького, проф. Шовгеніва й інших. Немалу діяльність проявляли наші інжиніри та техніки в різних технічно-господарських ділянках нашого громадського життя, займаючись орґанізацією ремісників, ремісничих і технічних шкіл, промислових підприємств і т. д.
Заходами варшавської філії С. У. І. відбувся 1. і 2. листопада зїзд інжинірів і техніків. Витали Зїзд та бажали йому успіхів голова варшавського УДК полк. Поготовко, інж. Мілянич в імені УЦК, інж. Кохановський від Виділу С. У. І. і присутніх делєґатіш інж. Стисловський від інжинірів з Німеччини, ґен. Савченко від кол. товаришів зброї і д-р Закдимський від лікарів. Листовні привіти надісла ли проф. інж. Фещенко-Чопівський з ґрупою католицьких інжинірів та дир. інж. Скрипченко з Переворська. Ділові наради попередила Служба Божа у православній та греко-католицькій церкві. Самі наради почались того дня пополудни. Ініціятор Зїзду і голова варшавської філії С. У. І. інж. Богдан Швед відкрив зїзд та покликав на провідника зїзду інж. Мілянича, на заступників інж. Кохановського і Коса, на секретарів інж. Домбровського і інж. Козака.
Реферати виголосили: інж. Мілянич: "Про сучасне господарське положення на наших етноґрафічних землях в Ґенеральному Ґубернаторстві", інж. Шовгенів на тему "Сучасний стан наших технічних сил", інж. Огієнко про "Шляхи на наших землях", інж. Кулиняк про "Промисл на наших землях". Останній реферат виголосив інж. Мурашко про "Найважніші завдання наших технічних сил в майбутньому". Беручи під увагу поважний брак серед нас фахівців у різних ділянках технічного звання, прелєґент вказав на конечність спрямувати молодь на відповідні студії. Корреферат виголосив на ту саму тему інж. Черник. Після рефератів відбулась оживлена дискусія. У висліді прийняли постанову про обєднання наших технічних сил.
Після ділових нарад Філія С. У. І. Варшава гостила своїх членів та запрошених гостей спільною вечерою у привітних кімнатах варшавського Комітету, де була змога відновити давні товариські звязки та навязати нові.
У зїзді взяло участь около 100 осіб, в тому 20 з 14-ти різних місцевостей. Рік праці замикають інжиніри та техніки з активним білянсом та переконанням, що черговий рік замкнуть зі ще більшим успіхом. 