◦ ◦ ◦ ◦ ◦ ◦ ◦

Автоматична телефонна станція
Телефонна станція у Львові була власністю акціонерної спілки, яка менше піклувалася про потреби населення, а найбільш про прибутки для себе. Тепер телефонна станція націоналізована. На станції працює 8000 телефонних номерів. Радіус міської сітки 10 кілометрів. Інформаційне бюро відкрито протягом цілої доби. На станції працює зараз 260 робітників, які ремонтують телефонну станцію, щоб її можна було використати на повну потужність. Друкується нова книжка абонентів на українській мові.
Нарада висуванців
20 грудня, районний партійний комітет Центрального району м. Львова, скликав нараду висуванців на керівну роботу на підприємствах, в установах і учбових закладах. У нараді взяло участь понад 160 керівників підприємств і установ, яким трудящі довірили кермо соціалістичного господарства.
Після доповіді другого секретаря тов. Павлищева про завдання керівників соціалістичними підприємствами і установами, розгорнулись активні дебати. Учасники наради у виступах поділилися досвідом своєї роботи і поставили ряд вимог перед партійними і господарськими організаціями.
Перша нарада показала, що проведення таких нарад допоможе висуванцям в їх роботі. 