Зустріч школярів з письменниками. — В Москву — на виставку

Зустріч школярів з письменниками
Читальня та бібліотека Львівського Палацу піонерів при участі гуртків літературного, малювання та скульптури організує для піонерів та школярів міста літературні вечори по обговоренню прочитаних ними творів радянських письменників. Перший літературний вечір відбувся днями в Палаці піонерів при участі письменника П. Й. Панча.
Діти прийшли на зустріч з письменником добре підготовлені. Всі вони читали його нарис "Малий партизан", багато з них знайомі з його творами: "Син Таращанського полку", "Олександр Пархоменко" та з іншими.
Члени літературного гуртка і малювання підготовили рецензії на "Малого партизана", виготували картини, які відображають окремі епізоди з прочитаних оповідань.
Після виступів дітей письменник зачитав їм свою новелу "Хитра бабуся", поділився з дітьми своїми враженнями про їх працю. В Москву — на виставку
З Львівської області до червоної столиці на Всесоюзну сільськогосподарську виставку виїхала перша група колгоспників і селян в кількості 20 чоловік. Серед них голова колгоспу ім. Леніна, депутат Верховної Ради УРСР І. І. Кравець, бригадир колгоспу ім. Сталіна з села Добряни М. М. Юрчишин, селянин Городокського району Б. С. Бат і інші.
— Багато я читав і слухав оповідань про павільйони сталінського університету. Тепер ми на власні очі побачимо досягнення наших братів, — говорить тов. Кравець.
Цю думку поділяють всі екскурсанти, що поїхали до Москви. Вони безмежно щасливі, що їм випала честь оглянути досягнення колгоспників Радянського Союзу.
Екскурсанти в Москві пробудуть 10 днів. За ці дні вони ознайомляться з усіма павільйонами виставки, побувають в музеях, на заводах, в театрах, парках тощо.
Це перша група екскурсантів-селян Львівської області. Готується до від'їзду друга група. Всього в цьому році Всесоюзну сільськогосподарську виставку оглянуть 350 селян і селянок Львівської області.
У. Петренко. 