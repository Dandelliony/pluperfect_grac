◦ ◦ ◦ ◦

Українська Школа. Вийшло друком перше подвійне число за липень і серпень 1942 р. часопису українського вчительства в Ґенерал-Ґубернаторстві "Українська Школа", що виходитиме кожного місяця з доручення Головного відділу Науки та Навчання у Правлінні Ґенерал-Ґубернаторства за проводом Ф. Фура. Адреса редакції: Краків, вул. Анни ч. 5.
Товариські зустрічі. Українське громадянство приємно проводить вільний час після праці в каварні "Пегаз" — Львів, Марійська площа ч. 9. Каварня відкрита від 8-ої до 21-ої год.
Пам'яті Василя Пачовського. Комітет для вшанування пам'яті Василя Пачовського приступив до здвигнення пам'ятника на могилі Поета. Нагробник проєктував мистець С. Литвиненко. Каменярські роботи вже відбуваються. За згодою Українського Центрального Комітету відкрито в Кооперативному Банку "Дністер" — Львів — вул. Руська ч. 20 для датків на здвигнення нагробника банкове конто ч. 7274. Просимо українські часописи передрукувати оце повідомлення. За Комітет вшанування пам'яти Василя Пачовського: Голова д-р С. Біляк.
Аматорський театр. Інститут Народної Творчости Відділу Культурної Праці УЦК. організує у Львові аматорський театр. Заінтересовані артисти-аматори зголосяться в Кабінеті Театрального Мистецтва, Францішканська ч. 7/1. пов., канцелярія ч. 8 до дня 28 вересня 1942 р.
Типуємо коні. На сьогоднішні кінні перегони на Персенківці типуємо перемогу таких коней: 1-ий біг: 1) Бард, 2) Байрак; 2-ий біг: 1) Адрія, 2) Арнес; 3-ий біг: 1) Міссісіпі, 2) Туристка; 4-ий біг: 1) Евдиміон, 2) Рекорд; 5-ий біг: 1) Мельоман, 2) Бард; 6-ий біг: 1) Джавр, 2) Терор: 7-ий біг: 1) Маноля, 2) Аеро. 