Не хочуть розуміти української мови. — Нові робітничі доми. — Будова 17 шкіл. — Досліди над поширенням сухіт. — Облава на "торбинкарів".

Не хочуть розуміти української мови. Урядовці на стації в Мостиськах ніяк не хочуть розуміти української мови. Дня 17. ц м. О. Федевич з Чернева просив білєт до Перемишля. Урядовець Владислав Пасек відповів йому, що "нема такої стації", але вкінці по довших суперечках видав білєт. Може б так дирекція залізниць повчила урядовців, що така поведінка урядовців не лежить в інтересі такого підприємства, яким є залізниця.
Нові робітничі доми, що їх скінчив будувати на Сигнівці комітет розбудови м. Львова, виставлені на продаж. Робітничі дімки складаються з кімнати з кухнею і городцем простору до 500 м2. Залежно від типу дому і величини парцелі той, хто купує дім, мусить заплатити від 1.410 до 2.130 зол. Зголошення у справі купна робітничих домів приймає комітет розбудови м. Львова в ратуші (І. поверх, ч. двері 103) від год. 10 до 13-ої.
Будова 17 шкіл. У 17-ох селах борщівського повіту, а саме: Монастирці. Звинячці, Латківцях, Вовчівцях н/ Дністром, Іваню Пустім, Ніврі, Залісі, Шершенівцях, Циганах, Збризі, Ланівцях, Сковятині, Кудринцях, Панівцях, Турильчі, Вовчківцях і Мельниці, будують нові школи. Гроші на будову шкіл складає саме громадянство, а допомогою приходить Т-во підтримки будови вселюдних шкіл. ("Всхуд").
Досліди над поширенням сухіт між населенням рудецького повіту переводитиме протисухітична рухома колюмна клініки внутрішніх недуг університету зі Львова. Згадана рухома колюмна приїзджає з апаратом Рентгена заходом повітового лікаря в Рудках д-ра Л. Козаневича, вже 3. листопада ц. р. до Погірець, де буде 3. і 4. листопада ц. р. пересвітлюватн масово легені і серце дооколичного населення. Дня 7. і 8. листопада згадана колюмна пересвітлюватиме населення в Рудках. Лікарі видаватимуть недужим вказівки на письмі.
Облава на "торбинкарів". Від довшого часу невідомі напасники нападали на самітні жінки на півтемних вулицях, недалеко цвинтарів та в парках, яким виривали торбинки з грішми. В четвер 27. ц. м. поліція перевела облаву на терені між Знесінням та Голоском Великим, де в шопі власника фільварку Рота знайшла 6 дівчат і 10 молодих мужчин, які саме виривали жінкам з рук торбинки з грішми. Пять дівчат поліція відставила до шпиталю, бо були венерично недужі, а всіх інших арештувала. Арештовані призналися, що виривали торбинки з рук прохожих самітних жінок. 