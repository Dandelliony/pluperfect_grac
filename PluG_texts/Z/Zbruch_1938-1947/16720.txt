Апостольський нунцій у Станиславові і Перемишлі. — Нове українське ледовище у Львові. — Хвиля сильних морозів.

Апостольський нунцій у Станиславові і Перемишлі. 15.ХІІ. поїхав Апост. Нунцій Ф. Кортелі до Станиславова і відвідав там епископа Гр. Хомишина. Вечором вернувся до Львова і 16. ц. м. рано, в товаристві пралата Пачінія та о. рект. Й. Сліпого приїхав до митрополичої палати, де відвідав Ексц. Митрополита, відбув з ним конференцію та попрощався з Митрополитом. Численно зібране духовенство й Капітула разом з питомцями, що відспівали "Многая літа", попращали Нунція, який коло 10. год. рано відїхав до Перемишля. Там він відвідає єпископа Й. Коциловського і сьогодні вночі відїде до Варшави.
Нове українське ледовище у Львові. Вже в найближчих днях буде відчинене у Львові на "Майдані Орлів" при площі св. Юра українське летовище. Догідне положення роздягальні й дешеві ціни вступу дають запоруку успіху цього ледовища серед широких мас наших совгарів.
Хвиля сильних морозів навістила середущу і східну Европу. Мороз у Львові дається вже добре у знаки населенню, бо ще кілька днів тому було тепло як в осени. Тимчасом у пятницю 16. ц. м. потиснув сильний мороз (до 12 ступнів) і багато осіб відморозили собі вуха. В Румунії лютує метелиця і сильні морози. Багато сіл у Басарабії відтяті зовсім від світу, а поїзди приходять з кількагодинним опізненням . Населенню даються дуже в знаки стада вовків, які в білий день підходять до сіл і нападають на худобу та людей. Сильні морози панують теж на Совітській Україні. 