◦ ◦ ◦ ◦

Українські радіопередачі. Сьогодні, в середу, 12-го серпня, в часі від год. 10,30 до 11-ої ранку Львівська Радіовисильня передає концерт народної музики у виконанні хору Є. Козака, Іванки Приймової (меццосопран) і бандуриста Зиновія Штокалка. — Завтра в четвер, 13-го серпня, в тому самому часі — концерт пісень і дуетів у виконанні Олени Лозицької та Дометія Йохи.
Хори: "Боян" і "Сурма". Львівські хори "Бони" і "Сурма" почали вакаційну перерву. Про нові проби хорів буде повідомлено у пресі.
Конкурс на українські меблі. Кооператива "Українське Народне Мистецтво" у Львові проголосила загальний конкурс на проєкт українських меблів. Найкращі проєкти будуть нагороджені трьома нагородами, а саме: 1-а нагорода — 3.000 зол., 2-а — 2.000 зол. і 3-я — 1.000 зол. Речинець складання проектів: 15 жовтня 1942 року. Програму конкурсу можна одержати в бюро кооперативи "Українське Народне Мистецтво" — Львів, вул. Зимова (давніше Костюшка) ч. 5, І-ий пов.
Виплата допомоги. В області Галичина введено розпорядок про виплату допомоги на випадок короткотривалої праці. Текст того розпорядку, що має 13 параграфів, оголошений у Деннику Розпорядків для Ґенерал-Ґубернаторства з дня 16 вересня 1941 р. 