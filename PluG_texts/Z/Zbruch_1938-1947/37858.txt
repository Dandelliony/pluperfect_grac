◦ ◦ ◦ ◦ ◦ ◦ ◦

Вступ Червоної Армії в Литву
МІНСЬК, 15 червня. (ТАРС). Сьогодні о 15 годині радянські танкові частини і моторизована піхота перейшли литовський кордон і до вечора ввійшли в міста: Вільно, Каунас, Кедайняй. Просування радянських військ проводить планомірно і без будьяких інцидентів.
КАУНАС, 15 червня. (ТАРС). Сьогодні о 17 годині 45 хвилин радянські танкові частини і моторизована піхота почали прибувати в Каунас. В місті надзвичайне пожвавлення. Десяти тисяч жителів Каунаса оплесками і криками "ура" вітали радянське військо. Червоноармійцям і командирам піднесено квіти.
Щоденник воєнних дій 16 червня
Після здачі Парижа французське командування і армія не одержали очікуваної короткотермінової передишки. Німецькі війська не затримуючись в столиці, продовжують переслідувати відступаючі французські армії на всьому фронті від побережжя Ла-Манша до верхів'я ріки Марни.
Німецьке командування, не зважаючи на сильну втому військ і великі втрати в людях і матеріальній частині, не послаблюють темпа наступу. Це пояснюється, як видно, його намаганням остаточно розстроїти відступаючі французські війська і не дати їм змоги закріпитись на останньому оборонному рубежі ріки Луарі.
В цих умовах головним силам французської армії надзвичайно важко відірватися від насідаючих німецьких військ, щоб виграти час так необхідний їм для перегрупування і підготовки оборонних позицій на південному березі Луари. Основне завдання в переслідуванні виконують бронетанкові і моторизовані частини німців. Для швидкого групування французів створюється надто критичне положення.
Не менш важка обстановка складається і для французьких військ, які обороняються на лінії Мажіно.
Німецьке командування зосередивши великі резерви на фронті Шалон-сюр-Марн-Монмеді і в районі Саару, почало 15 червня комбінований наступ на укріплені позиції лінії Мажіно. Наступ ведеться водночас з фронту района Саарбрюкена на укріплені лінії Мажіно і з района Шалон-сюр-Марн в обход їх з тилу. При створеній обстановці французське командування, як видно, приняло рішення вивести з укріплених районів основні сили польових військ, жертвувати якими в даних умовах було б безглуздям.
Укріплення лінії Мажіно обороняються, як видно, тільки їх постійними гарнізонами. Цим, очевидно, і пояснюються останні успіхи німців на цій ділянці фронту.
Укріплені лінії Мажіно, значно втративши своє стратегічне значення в умовах створеної обстановки поступово в міру відводу основних військ, залишаються французськими гарнізонами.
На франко-італьянському фронті і на Середземноморському театрі воєнних дій як і раніше обмежуються сутичками розвідувальних загонів і нальотами бомбардувальної авіації на воєнно-морські бази і аеродроми противників.
Англійські кореспонденти про положення у Франції
ЛОНДОН, 16 червня. (ТАРС). Спеціальний кореспондент газети "Нюс кронікл", який вилетів 14 червня з Лондона в Тур, повідомляє, що, коли літак прибув туди, на аеродромі всіх пасажирів попередили: "В Турі ви не знайдете ні транспорту, ні готелю, ні їжі в достатній кількості".
Кореспондент пише, що міліони біженців просуваються по шляхах які йдуть в південному напрямку. Ці безконечні потоки бездомних людей дезорганізують фронт і деморалізують тил.
Парижський кореспондент газети "Дейлі мейл" повідомляє, що, вступивши в Париж, німці опублікували наказ, в якому пропонують власникам кондиторських, булочних, м'ясних і інших продовольчих крамниць начинати торгівлю в звичайні години.
Кореспондент газети "Таймс", як і останні кореспонденти англійських газет, в своєму повідомленні до подробиць зупиняються на серйозному становищі з біженцями. На шляхах, які ведуть на південь від Парижа, день і ніч просуваються людські потоки, які заважають відвантаженню воєнного спорядження з заводів і перекидання підкріплення військ. Різні добровільні товариства намагаються полегшити становище біженців. Але цього вони не в силі зробити, тому, що в південно-західній частині Франції їх зібралося не менше 5—6 міліонів. Французський уряд не може вирішити проблему постачання населення продовольством, тому, що автотранспорту не має, всі дороги забиті біженцями, а на залізничних станціях несчисленні черги людей, що чекають від'їзду.
Лондонські кола спростовують чутки про сепаратний мир
ЛОНДОН, 15. (ТАРС). Агентство Рейтер передає, що лондонські кола характеризують як позбавлені всякої підстави чутки, нібито Франція має намір укласти сьогодні ввечері сепаратний мир. Повідомлення про ці чутки з’явилися в США з посиланням на Лондон. Насправді з Лондона ніколи не передавалось подібного роду повідомлень. Вони, очевидно, поширюються німецькими радіостаціями.
Війна між Італією і англо-французським блоком
ЛОНДОН, 15. (ТАРС). Як передає агентство Рейтер, військово-повітряні сили Південно-Африканського союзу зробили наліт на аеродром в Кісімайо (на побережжі італьянського Сомалі). Відмічені прямі влучання бомб у казарми, в яких спалахнула пожежа. Не зважаючи на сильний огонь італьянської зенітної артилерії, всі літаки благополучно повернулись на свою базу. Частина зенітних гармат виведена з ладу. Одночасно повідомляється, що патрульний загін озброєних сил Південно-Африканського союзу зробив напад на один з італьянських постів в Абіссінії. Захоплено полонених.
ЛОНДОН, 15. (ТАРС). Агентство Рейтер передає таке зведення французького командування:
"В ніч з 13 на 14 червня спеціальні з'єднання повітряних сил мирської авіації союзників бомбардували і підпалили нафтосховища районі Венеції. Інші авіазагони скинули листівки над Римом. Французькі воєнні кораблі бомбардували промислові підприємства і залізничні колії на італьянському побережжі".
ЛОНДОН, 15. (ТАРС). Агентство Рейтер передає, що в Алхесірас (Південна Іспанія) прибув учора італьянський підводний човен, який зазвав переслідування англійських військово-морських сил. Агентство повідомляє також, що інший, трохи пошкоджений італьянський підводний човен прибув сьогодні вранці в Сеуту (Іспанське Марокко). Як заявляють, в Гібралтарській протоці знаходиться значна кількість англо-французських воєнних кораблів. Сьогодні рано вранці з боку протоки було чути гарматну стрільбу.
ЛОНДОН, 15. (ТАРС). Агентство Рейтер повідомляє, що, за відомостями з авторитетних кіл, до цього часу втрати Італії в торговому флоті становили 210.855 тонн. Частина суден захоплена союзниками, деякі потоплені самими італьянцями, частина суден загальною водотоннажністю в 80 тисяч тонн затримана в англійських територіальних водах. З початку воєнних дій в Європі і до вступу у війну італьянський торговий флот також втратив 37.619 тонн.
Повітряні нальоти на італьянські міста.
БЕРЛІН, 16 червня. (ТАРС). Римський кореспондент газети "Берлінер берзенцейтунг" повідомляє, що 13 червня над Римом появилися літаки противника. Не зважаючи на сильний вогонь зенітної артилерії, літаки скинули над містом велику кількість листівок. На другий день жителі Риму могли бачити ці листівки на дахах будинків, площах і вулицях. Але в повідомленні італьянських властей про нальот вказується, що вночі було проведено напад з моря і з повітря також і на інші італьянські міста. 14 червня ворожий крейсер відкрив вогонь з гармат малого і середнього калібру по рейду Генуї; в місті зруйновані будівлі. 