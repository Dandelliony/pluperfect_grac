Підземні хідники в Ярославі. 

В останніх днях скінчили відкопувати на Ринку в Ярославі фундаменти і таємні хідники костела св. Михайла з XIV. віку. Під старим Ярославом в його межах з XVII. віку тягнуться довгі підземні хідники. Доки в Ринку і на суміжних вулицях, здебільше одноповерхові, мають три і чотироповерхові пивниці, під якими є входи у глибині 14 і навіть 18 метрів до великих підземних саль. Одна з них може примістити коло 1.000 осіб. Ще нижче є великі підземні хідники, що були за княжих часів комунікаційними дорогами. Одна така підземна дорога йде зі старинного княжого замку попри церкву до костела оо. Домініканів на просторі коло 3 000 метрів. Друга дорога йде з давної палати попри поштовий будинок у напрямі села Кидалівці. Як відомо, місто Ярослав заснував у першій половині XI. ст. кн. Ярослав Мудрий і підземні хідники походять мабуть з часів заложення цього міста. 