◦ ◦ ◦ ◦ ◦ ◦ ◦

Радіопередачі, присвячені виборчій кампанії в західних областях України. Редакція "Останні вісті" українського радіокомітету організує серію спеціальних радіопередач, присвячених ходу виборчої кампанії в західних областях України по виборах у місцеві Ради депутатів трудящих. Перша передача відбудеться 19 листопада. Мікрофон редакції буде встановлений в одній з виборчих дільниць м. Львова, звідки з оповіданнями про підготовку до виборів виступлять члени виборчих комісій, агітатори і виборці. Потім буде проведена трансляція 8 двох сіл — Львівської і Станіславської областей. (РАТАУ).
Звукове кіно в Немирові. В Немирівському кінотеатрі встановлена звукова апаратура. Тепер тут регулярно почали демонструвати звукові кінофільми. Для трудящих вже були показані картини "Мінін і Пожарський", "Гірський потік" та ін.
На курсах кіномеханіків. У Львові працюють міжобласні курси кіномеханіків. На них навчається 220 чоловік. Тут вчиться молодь не лише з західних областей, а й з Північної Буковини. Всі курсанти після закінчення навчання дістануть спеціальність кіномеханіків і роз'їдуться по своїх місцях для обслужування кінопересувками населення сільських місцевостей.
Розвивається місцева промисловість. Цього року в Яворівському районі організовано 6 артілей промкооперації, що працюють виключно на місцевих сировинних ресурсах. Вони виготовляють більше тисячі виробів різного асортименту. Деревообробна артіль ім. Шевченка виготовляє столярські вироби, меблі, іграшки. Артіль ім. Івана Франка виробляє меблі з лози та очерету. Поруднянська артіль добуває торф. 374 колишніх кустарі-одиночки, які працювали примітивними засобами дома, тепер працюють й цехах. За час свого існування ці промислові артілі виробили і реалізували готових виробів на 698.800 карб. "Вільне життя". 