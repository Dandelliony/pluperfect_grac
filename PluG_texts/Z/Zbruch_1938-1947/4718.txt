СССР хоче вислати воєнні літаки через Францію до Барсельони?

СТАНОВИЩЕ ПАРИЖА.
"Івнінг Стандард" пише. що з огляду на безнадійне положення армії червоних совітський уряд розглядав можливість вислати більшу кількість літаків найновіших типів повітряним шляхом до Барсельони.
— Совітський амбасадор у Парижі вже від трьох днів домагається, щоб француський уряд приготовив у північній Франції відповідні терени до злетів, на випадок відмови Совіти хочуть, щоби Франція доставила сама ці літаки та обіцюють, що покриють втрати, на які це наразило би Францію. Англійські кореспонденти твердять, що ці пляни не дістали апробати француського уряду, бо перший плян важко виконати, а другий був би рівнозначний з інтервенцією.
РИМ І ЛЬОНДОН ОСТЕРІГАЮТЬ.
В італійському журналі „Інформаціоне Діпльоматіка" появилася сензаційна стаття в еспанській справі, яку вважають загально осторогою для Франції. Стаття стверджує, що всяка інтервенція на терені Еспанії булаб рівнозначна з війною.
Цікаве, що ця стаття появилася безпосередньо після розмов Чіяна з Пірсом — це має бути спільний бритійсько-італійський погляд.