◦ ◦ ◦ ◦

У Бірмі японці зайняли Ляшіо і відрізали війська Чанкайшека від їх баз постачань.
В Японії відбуваються вибори до парляменту. Мають вибрати 466 послів. Всі кандидати до угрупування, що називається "Рух для піддержання японського цісарства".
Ню-Йорк був учора вже перший раз затемнений. Щезли всі світляні реклями. Американці бояться налету літаків держав осі.
Большевики втратили від початку війни 21.000 літаків.
Підчас чистки англійської армії усунено 16.000 старшин за різні проступки.
150000 болгарів переселюється до Тракії.
У Римі оснували "Товариство приятелів Індії".
В Австралії згинув у повітряній катастрофі командант повітряних сил в Австралії ген. Джордж.
Генерал-підпоручник Тада заявив підчас пресової конференції, що в боротьбі за Сінгапур японці перший раз вжили нового типу гармату, яку найкраще можна б назвати "ракетною гарматою". Генерал-підпоручник Тада сказав далі, що тут мова про зовсім нову зброю.
Наладнано вже залізниче получення Крим—Берлін.
Дуче прийняв у Венецькій палаті префектів 98 італійських провінцій і виголосив до них промову про війну та харчові справи.
Рузвельт заповів перед Конгресом воєнні розпорядки.
Мала бойова діяльність на оборонному відтинку мадярських військ
БУДАПЕШТ, 30 квітня. Мадярське Інформаційне Бюро МТІ подає: На оборонному відтинку військ гонведів, що стоять на фронтовій лінії в Україні, не було в минулому тижні ніяких важніших подій. По обох боках була тільки мала діяльність артилерії, гранатометів і летунства. Малі відділи гонведів перевели розвідні дії.
Мадярські війська, що діють поза фронтовою лінією, продовжували очищування розлогих лісових просторів від банд. Не зважаючи на сильний опір, звільнено кілька місцевостей, що їх банди обсадили переходово.
Верховне Командування Німецьких Збройних Сил повідомляє:
На середущому і північному відтинку східного фронту переведено власні наступальні підприйняття, як і підприйняття пробойових частин із успіхом. Відбито поодинокі слабші атаки ворога. Совєти зазнали дошкульних втрат у пересувному матеріялі від налетів на залізничі споруди та позафронтові шляхи лучби.
На Лапляндському та Мурманському фронті заломились ворожі атаки при високих кривавих втратах для ворога.
У Північній Африці по причині сильних піскових бур лише обосторонні пожвавлені розвідувальні дії.
У східній полосі Середземного моря німецька підводна лодка затопила один транспортний вітрильник британського постачального руху.
Летовища на острові Мальта були бомбардовані днем і ніччю з добрим успіхом.
Підводні човни затопили біля східного побережжі Північної Америки 6 ворожих торговельних кораблів на 33 тис. брт. та пошкодили поцілом торпеди ще один більший корабель.
Відплатні налети німецької авіяції на Велику Британію продовжувались. Вночі на 30 квітня налетіли з'єднання бойових літаків підчас добрих атмосферичних умовин на англійське місто Норвіч. У середмістю та в промисловому районі завважено численні пожежі та сильні експльозії.
В наслідок ворожого налету на місто Париж повстали більші шкоди в будинках і втрати в цивільному населенні. Поодинокі британські літаки перевели докучливі налети на північно-німецьке побережжя. Зістрілено два британські літаки. 