Передбачається чудовий урожай льону. — "Розподіляють" плани

Передбачається чудовий урожай льону
...На під'їздах до села Прилбичі почали чергуватись посіви зернових і льону.
Голова сільської Ради Василь Цап має багато невідкладних справ. В селі ще немає колгоспу, а поміщицької землі розподілено між селянами чимало. Тепер гаряча пора готування до жнив — не прогаяти б часу. Проте сільська Рада не забуває про технічні культури — буряки і льон.
Насіння льону селяни придбали ще весною, посіяли його кілька десятків гектарів. Вперше в своєму житті льон посіяли батраки Ілько Букарт, Василь Макаряк, Іван Гуський. Певний досвід вони мали в цій справі, бо раніше вирощували цю культуру на поміщика і місцевих куркулів.
В травні посіви льону пропололи перший раз, на початку червня — вдруге. В селі льон доглядають, як малу дитину. А льон непомітно півметра росту набрав... На сільській околиці, під горою, льон вдови Ярини Геволо зелено-голубими хвилями переливається. Може ще посперечатись стара — у кого в селі кращий льон.
Микола Дида разом з своєю дружиною теж прекрасно доглядають льон. Вони закінчили останню прополку. На сусідній ділянці ми побачили дочку селянина Івана Кочмара.
В районних установах справедливо вважають льонарські ділянки цього села кращими з усіх посівів в районі. Види на урожай гарні. Буде чим виконати зобов’язання перед своєю рідною державою і собі чимало льоноволокна лишиться.
Д. Січкаренко, Яворівський район "Розподіляють" плани
За планом в селах Перемишлянського району треба відремонтувати 13 двигунових молотарок, 119 кінних і 152 ручних. А відремонтували досі тільки 46 кінних і 70 ручних молотарок. З 337 віялок відремонтовано 66. З 28 трієрів відремонтовано 4. А вози зовсім не ремонтуються.
Така загальна картина. Коли ж взяти окремі села, то стан виявляється ще більш невтішний. В селі Добряничі з наявних 18 кінних молотарок не спромоглися відремонтувати жодної. Не приступали до ремонту 58 віялок і 2 тріерів. Нічогісінько ще не зроблено по підготовці до жнив у селах Кореличі та Глібовичі Свірські.
В окремих селах району панує дивовижний спокій. І характерно, що цей спокій властивий головам сільрад. Нещодавно голову Мерещанської сільради тов. Шлюбика запитали про стан підготовки до жнив. Він відрубав: "І чого б я гарячився? Часу ще досить".
Дивну позицію займають районні керівники. Вони не очолили підготовки до жнив. Зокрема викликає обурення поведінка завідуючого райземвідділом тов. Карацюби, який спокійно заявляє: "Ми склали плани, скоро їх розподілимо".
Невідомо, коли закінчать цей "розподіл" з Перемишлянах. Залишається, однак, факт, що підготовка до жнив в районі чи загрозою.
П. Рибаченко 