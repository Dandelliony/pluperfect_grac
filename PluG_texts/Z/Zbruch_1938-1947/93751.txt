Привіт колективу заньківчан!

  27 листопада розпочинає свою роботу у Львові один із найстаріших, провідних театрів України, український державний драматичний театр ім. М.К. Заньковецької.   Заснований в 1922 р. у Києві з невеликої групи талановитої акторської молоді, яку очолював відомий вже в той час режисер і актор Борис Васильович Романицький (нині народний артист СРСР), театр прибрав ім'я славетної артистки Марії Костянтинівни Заньковецької. Театр поєднав реалістичні акторські традиції старого українського театру, з невпинним активним шуканням нового репертуару, що яскраво відбив би дійсність сучасної Радянської України. Правильний добір репертуару дозволяє його глядачеві обізнатись з перлинами світової драматургії, з творами класиків української літератури, з сучасними п'єсами радянських письменників (від Шекспіра і Шіллєра, від Гоголя до Сельвінського і Погодіна, від Шевченка, Лесі Українки, І. Франка до Корнійчука і інших українських драматургів). Це дало театрові право бути одним із провідних на Україні.   Хочеться пригадати відому постановку "Отелло", яку покійний Панас Карпович Саксаганський, (який взагалі дуже багато попрацював з театром ім. Заньковецької) поставив вперше на українські сцені. Ця п'єса іде і зараз з першими виконавцями Отелло-Романицький, Яго-Яременко, Дездемона-Любарт.   Театр ім. Заньковецької за свої 22 роки існування гастролював в багатьох містах Радянського Союзу, серед яких: Москва, Ростов, Куйбишев, Кисловодськ, Київ, Харків, Донбас, Дніпропетровськ, Запоріжжя, Ставрополь, Тобольськ, Сталінськ.   Творчий склад театру в основному складається з таких акторів: народний артист СРСР, художній керівник театру Борис Васильович Романицький; заслужені артисти УРСР Варвара Любарт, Дмитро Дударев, Василь Харченко, Василь Яременко; керівник музичної частини композитор Олександр Радченко; майстри української оцени Іван Овдієнко, Іван Богаченко, Антоніна Фразенко, Фаіна Гаєнко, Олекса Писаревський та інші. Творчий склад театру збільшується, до нього влилися вже відомі львівському глядачеві актори: Іван Рубчак, Леся Кривицька, Оксана Сидоренко, Петро Сорока.   Свій сезон у Львові театр відкриває п'єсою Сельвінського "Генерал Брусілов". Ця п'єса показує безстрашність і силу російського солдата і талановитість видатного полководця — командуючого фронтом генерала Брусілова, який завдяки мужності і силі російської армії зломив твердині німецького укріплення, які німці вважали неприступними. Роль генерала Брусілова виконує народний артист СРСР художний керівник Б.В. Романицький.   Працівники мистецтв міста Львова гаряче вітають колектив театру ім. Заньковецької з початком роботи у Львові.   А. ПОХОЖІЄНКО, начальник Львівського обласного відділу в справах мистецтв при облвиконкомі.   Вільна Україна 