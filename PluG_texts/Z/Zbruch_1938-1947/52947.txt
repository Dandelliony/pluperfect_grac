Шахрай за прилавком

Вчора нарсуд 5-ої дільниці Червоноармійського району під головуванням нарсудді Ліхітченка та народних засідателів Фурмана і Щиша розглянув справу про зловживання та порушення радянської торгівлі в крамниці №14.
Судовим слідством встановлено, що приймач хліба Ліхтерман, зловживаючи своїм службовим станом, 9 червня цього року продав гр. Тріндику 26 хлібин та гр. Підворному 9 хлібин одразу і замість продавати відповідно до встановленої державної ціни на такий стандартний хліб кожну хлібину по 1 крб. 30 коп. взяв по 1 крб. 50 коп. Різницю в грошах Ліхтерман привласнював. Обидва спрямовували свої дії на дискредитацію радянської торгівлі.
На суді злочин Ліхтермана та Тріндика судам повністю доведено і вироком нарсуду Ліхтермана засуджено до 4 років позбавлення волі, а Тріндика на півтора роки позбавлення волі.
Обвинувачення підтримував обласний прокурор т. Харітонов.
На судовому засіданні також встановлено, що керівники Червоноармійського харчоторгу недбайливо ставляться до укомплектування працівників прилавка і не реагують на злочинні дії окремих працівників торгівлі. Засуджений Ліхтерман і раніш помічався в подібних порушеннях правил радянської торгівлі, але залишався не покараним. 