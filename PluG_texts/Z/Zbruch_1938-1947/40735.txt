◦ ◦ ◦ ◦ ◦ ◦ ◦

Підготовка до пуску гідроелектростанції. Закінчують будувати гідроелектростанцію в м. Красне. Вже проходить монтаж турбін, і всього устаткування, а також закінчують проводку мережі. Нова гідроелектростанція буде освітлювати вулиці, житлові будинки та установи районного центру. 
В перший день одержання платіжних повідомлень по сільськогосподарському податку 24 селянських господарств с. Змієвиська, Краковецького району, сплатили державі податок. Їх приклад наслідують інші селяни.
Огляд художньої самодіяльності відбувся в селі Батятичі, Кам'янко-Струмилівського району. З показом своєї самодіяльності виступали оркестр, декламатори, співці, танцюристи. На вечорі-огляді було 400 селян.
На будівництві нових шахт в Козаках. Шахтоуправління в с. Козаках, Золочівського району, успішно веде будівництво нових шахт по видобутку бурого вугілля. На дільниці №1 за 10 місяців вже пройдено 900 погонних метрів і видано на-гора 3.600 тонн вугілля. Будівнича дільниця №3 пройшла 330 погонних метрів і видобула 1.200 тонн бурого вугілля.
На будівництві розгорнуто соціалістичне змагання. Робітники показують зразки в роботі. Так забійники і вагонщики В. Стояновський, Г. Кравчук, А. Карабін, І. Клак за зміну дають проходки по 1,30 погонних метрів, виконуючи норму більше ніж в три рази. Забійник Й. Пелих з своїм помічником П. Ротом, саночник Комарніцький і інші, норми виконують на 240—286 процентів.
Значно підвищилась заробітна платня будівників-шахтарів. Їх місячний заробіток в середньому складає 550—750 карбованців. Зараз на обох дільницях закінчена прокладка залізних рейок, що набагато полегшить роботу і прискорить прокладку нових шахт. 