Здефравдував 10.000 зол. — Катастрофальний буревій. — Страшна катастрофа.

Здефравдував 10.000 зол. Перед апеляційним судом у Львові відбулася розправа проти Тадея Созанського, урядовця Комунальної Каси Ощадности у Снятині, який здефравдував 10000 зол. й опісля підпалив касові книги, щоб затерти сліди своїх зловживань. Апеляцийний суд підвищив Созанському кару з 2 і пів року вязниці на три роки.
Катастрофальний буревій перейшов над столицею Арґентини — Буенос Айрec та околицею і заподіяв велетенські шкоди. Багато осіб згинуло підчас сну під звалищами домів. Покищо нема точних вісток про розміри катастрофи, бо буревій поперевертав усі телефонічні і телеґрафічні дроти. В кожному випадку втрати велитенські.
Страшна катастрофа військового літака в Арґентині трапилася підчас вправ недалечко містечка Азуль. Літак мусів осісти і приводу дефекту мотору. При осіданні літак розбився і почав горіти. Летун і механік згоріли. Летун другого військового літака завважив катастрофу і хотів поспішити  з допомогою, але при осіданні другий літак теж розбився і літун згинув. Механік другого літака важко ранений. Причиною катастрофи був невідповідний терен до осідання.  