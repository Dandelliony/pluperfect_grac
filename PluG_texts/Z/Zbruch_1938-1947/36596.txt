◦ ◦ ◦ ◦ ◦ ◦ ◦

Німецьке зведення про воєнні дії
БЕРЛІН, 17. (ТАРС). Німецьке інформаційне бюро передає таке зведення ставки головнокомандуючого озброєними силами Німеччини: "В бою між Антверпеном і Намюром, на південь від Вавр, була прорвана лінія Ліль і зайнятий північно-східний район кріпості Намюр. На південь від Мобеж, аж до Каріньян, на південнй схід від Седана, лінія Мажіно прорвана на відстані 100 км. Французські бронетанкові частини, які чинили на захід від Дінан опір німецьким бронетанковим військам, розбиті. Військові з'єднаний і ескадрильї авіації скрізь переслідують відступаючого ворога. В боях на південний схід від Седана особливо відзначився командир одного моторизованого полку підполковник Бальк. За відомостями, що надійшли, на цій ділянці фронту захоплено 12 тисяч полонених, серед них два генерали, а також велика кількість гармат. На південному флангу великі німецькі з'єднання відбили ворожі атаки і укріпились в цьому районі.
На Саарському фронті тривала розвідувальна діяльність проти лінії Мажіно.
В Голландії німецькі війська продовжують займати острови провінції Зееланд. Учора капітулював острів Толен. Основний удар німецької авіації був спрямований 16 травня по військових з'єднаннях ворога у Франції і Бельгії, що відступали. Зруйновані численні залізничні лінії і шляхи. Знищене велике число військових залізничних транспортів. Численні скупчення військ і похідні колони розігнані. В результаті нальоту на ворожі військово-морські сили і транспорти біля голландсько-бельгійського побережжя потоплений ворожий крейсер і канонерка. Один транспорт після сильного пошкодження був змушений викинутись на берег. Пошкодження дістали також два французських есмінці.
В районі Нарвіка вдалося скинути бомби на один лінкор і один легкий крейсер. Танкер водотоннажністю в 15 тис. тонн загорівся. В повітряному бою збитий один ворожий винищувач. Німецькі гірські частини, підтримані авіацією, успішно атакували ворожий десант і місця скупчення військ. Тепер ці гірські війська одержали підкріплення.
За вчорашній день ворог втратив на заході 59 літаків. З них 30 літаків збиті в повітряному бою і 8 зенітною артилерією, решта була знищена на аеродромах. 15 німецьких літаків пропали без вісті".
Щоденник воєнних дій 16 травня
Капітуляцією голландської армії і входженням німецьких військ в Роттердам, Гаагу і Амстердам закінчився період великих воєнних операцій у Голландії.
Опір голландських частин в окремих районах країни вже неспроможний змінити становище на голландській ділянці фронту. Німецькі війська в результаті попередніх успішних боїв зайняли більшу частину Голландії і вийшли до франко-бельгійського кордону, в деяких місцях перейшовши його.
Центр боїв переміщується на бельгійську територію, частково на французську в район Антверпен—Намюр—Седан, де з обох сторін беруть участь моторизовані частини і авіація.
Сили союзників намагаються зупинити наступаючі німецькі війська і не допустити їх виходу на бельгійське побережжя і дальшого висування до кордонів Франції.
Особливо запеклі бої протягом 15 травня відбувалися на ділянці Намюр—Седан на р. Маас.
За повідомленням агентства Рейтер, на цій ділянці наступають німецькі бронетанкові дивізії. Французьке командування вживає заходів до того, щоб зупинити їх просування. На південь від Седана, як визнають самі французи, німецьким військам вдалося в трьох місцях прорвати позиції французів. Французські піхотні частини при підтримці важких танків намагались, перейшовши в контратаку, відновити становище на південь від Седана. Однак, за німецькими даними, ці контратаки успіхом не увінчались. Бої на ділянці Намюр—Седан тривають.
Між Антверпеном і Намюром ввійшли в зіткнення німецькі і англійські війська. Тут частини союзників, спираючись на кріпості Антверпен і Намюр, чинять опір наступові німців.
Зосередження обома воюючими сторонами значних сил, в тому числі бронетанкових частин, в районі Антверпен—Брюссель і на рубежі р. Маас показує, що тут мають відбутися великі бої, від яких залежатиме результат воєнних дій на бельгійській ділянці фронту.
Протягом 15 травня значно активізували свою діяльність англо-французські повітряні сили. Об'єктами нападу авіації союзників були промислові центри Німеччини — Ессен, Аахен, а також колони і пункти переправи Німецьких військ через р. Маас. Англійська авіація бомбардувала також шосейні шляхи і Залізниці на території Німеччини на схід від р. Рейн, прагнучи цим самим уповільнити висування свіжих німецьких військ до кордонів Бельгії і Голландії.
За повідомленням німецького інформаційного бюро, воєнні об'єкти в містах західної Німеччини від дій авіації союзників не потерпіли.
Німецька авіація продовжувала свої дії щодо похідних колон, районів зосередження військ і аеродромів союзників, а також зробила нальоти на їх кораблі, що курсували біля побережжя Голландії.
В Норвегії, в районі Нарвіка, становище істотно не змінилося. 