◦ ◦ ◦ ◦ ◦

Виступ Ідена в палаті громад
ЛОНДОН, 25. (ТАРС). Агентство Рейтер повідомляє, що 24 червня в англійській палаті громад відбувалося засідання по питанню політики Англії по відношенню до Радянського Союзу в зв'язку з нападом Німеччини на Росію.
— Боротьба Німеччини з Росією, — підкреслив Іден, — тісно зв'язана з боротьбою проти Англії. Німеччина зробила у відношенні до Росії акт обдуманого нападу. Два роки тому Німеччина і Росія підписали акт про ненапад. Після цього Німеччина ніколи не скаржилась на порушення договору з боку Росії і не зробила жодної заяви по ньому питанню.
Гітлер прагне повернутися до політики у відношенні до Росії, викладеної в книзі "Майн Кампф", в якій висловлено прагнення до світового панування.
Політичний устрій Англії і Росії протилежні один одному. Однак це не може ні на один момент перешкодити у розв'язанні політичних питань, перед якими стоїть світ.
Заяву німецького уряду про те, що Радянський Союз нібито нелояльно виконує свої зобов'язання, Іден схарактеризував як брехливі. Він підкреслив, що Радянський Союз не провадив з Англією ніяких переговорів, які б були направлені проти Німеччини. Кожен раз, — заявив Іден, — коли ми виясняли обстановку, чи то йшла річ про політичні, чи торгові питання, для нас лишалося ясним, що радянський уряд не має намірів вести переговорів, не бажаючи створити ніяких ускладнень у своїх відносинах з Німеччиною.
Гітлер ще раз проявив себе, як цинічний зрадник своїй власній обіцянці. Ніякі нацсоцівські махінації тепер не обдурять світ. Всі народи, незалежно від їх системи управління і географічного становища, мусять зрозуміти, що існування націонал-соціалістської системи несе величезну безпосередню загрозу їх безпеці. Які б не були всі інші міркування, це міркування мусить бути основним.
Росія піддана, — вказав далі Ідея, — грубій і зрадницькій агресії без попередження. Німці навіть не намагалися скількинебудь серйозно виправдати свою провокацію. Росіяни борються за свою рідну землю. Вони борються проти людини, яка добивається світового панування, їх боротьба є і нашим єдиних завданням. Перед лицем цієї останньої агресії ми повинні рішуче не послабляти, а ще більше напружувати свої зусилля.
Далі Іден заявив: "Радянський посол повідомив мені, що уряд СРСР прийняв нашу пропозицію про посилку в Росію нашої воєнної і економічної місії, для того, щоб координувати наші зусилля".
Промова Черчілля по радіо
ЛОНДОН, 22. (ТАРС). Як передає агентство Рейтер, сьогодні по радіо для Англії і закордону виступив з заявою англійський прем'єр міністр Черчілль і заявив: Я скористався можливістю виступити перед вами сьогодні ввечері, бо ми досягнули зараз одного із поворотних пунктів війни. Сьогодні о 4 год. ранку Гітлер напав і вдерся в Росію. Німеччина не заявила ні однієї претензії з приводу того, що договір про ненапад між Німеччиною і СРСР не виконується. Прикриваючись договором Німеччина проводила концентрацію величезних армій на лінії, що тягнеться від Білого до Чорного моря. Німецькі військово-повітряні сили і бронетанкові дивізії поступово і методично займали свої позиції. Раптово, без оголошення війни, навіть без пред'явлення ультиматуму, на російські міста посипались німецькі бомби. Таким чином, було повторено в значно більших розмірах порушення всякої форми підписаного договору і міжнародної доброї віри, свідками чого ми були в Норвегії, Данії, Голландії, Бельгії і які Гітлер при співучасті шакала Муссоліні порушив у відношенні до Греції.
Російський народ обороняє свою рідну землю, а його вожді закликали його чинити опір до кінця. Гітлер є чудовище в своїй жадобі крові та розбою. Не задовольнившись тим, що вся Європа знаходиться в нього під чоботом або залякана й доведена до різних форм низької підлеглості, він тепер почав проводити свою криваву і руйнуючу діяльність в широких просторах Росії та Азії. Напад на СРСР є для Гітлера лише підготовкою до спроби вкинути 400 або 500 міліонів чоловік, що живуть в Китаї і 350 міліонів чоловік, що живуть в Індії, в бездонну прірву людської деградації, над якою водружена діявольська емблема свастики.
Черчілль проголосив декларацію англійського уряду про те, що останній повний рішучості знищити Гітлера і націонал-соціалістський режим. Ми ніколи, сказав Черчілль, не будемо вести переговорів з Гітлером. Ми будемо бити його на суші, на морі, в повітрі. Ми надамо Росії і Російському народові всіляку допомогу, яку лише зможемо. Ми звернемося валися його так же, як і ми вірно і твердо до кінця. Ми запропонували урядові Радянської Росії всяку технічну, або економічну допомогу, на яку ми спроможні і яка бути корисною для неї. Ми будемо бомбардувати Німеччину вдень і вночі, все з більшою силою скидаючи на неї все більшу кількість бомб і примушуючи Німеччину відчувати кожен місяць все гостріші нещастя, на які вона засудила людство.
Знаменно, що лише вчора англійська авіація, борючись над територією Франції і понісши при цьому зовсім незначні втрати, знищила 28 німецьких бойових машин в повітрі над французькою землею. Одначе це лише початок: надалі операції наших військово-повітряних сил будуть проходити в ще більших масштабах. В ближчі 6 місяців почне відчуватись допомога, яку ми одержуємо від Сполучених Штатів воєнними матеріалами різного характеру і особливо важкими бомбардувальниками.
Не мені говорити про події в Сполучених Штатах. Але я можу сказати, що як тільки Гітлер уявляє собі, що його напад на Радянську Росію приведе хочаб до найменшої різноголосиці по відношенню цілі та послабленню зусиль демократичних країн, які вирішили добити його, то він жорстоко помиляється. Навпаки, ми ще більше зміцнимось в наших стремліннях спасти людство від тиранії Гітлера, ми зміцнимось, а не ослабнемо в нашій рішучості і наших ресурсах. Вторгнення Гітлера в Росію з'являється нічим іншим як прелюдією до спроби вторгнення на Британські острови. Він, безсумнівно, сподівається, що це може бути виконано ще до наступу зими і що він може завоювати Великобританію, до того як флот і військово-повітряні сили Сполучених Штатів зможуть вмішатися в боротьбу. Він сподівається, що він знову зможе повторити в ще більших масштабах, ніж раніше, цей процес знищення своїх противників поодиноко, який так довго йому вдавався. Після того він буде добиватися підкорення Західної півкулі.
Отже, небезпека для Росії є нашою небезпекою і небезпекою всіх, так як справа кожного росіянина, який бореться за свою землю і дім з’являється справою вільних людей і вільних народів якійбудь частині земної кулі. 