Кара за панахиду. — Новий костел у Станиславові. — Краєва хроніка. — Велика корупційна афера. 

Кара за панахиду. Зборівске староство карним наказом до числа П К. 698/3829 покарало о. д-ра Володимира Левицького гривнею 50 зол. зі заміною на 2 дні арешту за відправу панахиди за душу ґен. М. Тарнавського і полк. Є. Коновальця в дочерній церкві у Красній. У карному наказі читаємо, що відправа панахиди була"demonstracją przeciw Państwu Polskiemu, ze w cerkwi w Krasnei odprawil nabozenstwo załobne po pułk. Konowalcu, znanemu z działalnosci preciw Panstwu Polskiemu, czym oskarzony okazal niechec do Państwa Polskiego.” — Виходить, що панахода за товариша зброї-католика, вбитого большевицикими бандитами — означає в католицькій державі “нєхенць для Паньства”! Проти наказу внесено відклик.
Новий костел у Станиславові на передмісті Гірка посвятив у неділю 16. п. м. польський архиєпископ Твардовський зі Львова. У посвяченні костела взяли теж участь представники цивільної та військової влади.
Краєва хроніка. У Плугові пов. Золочів пожежа знищила будинки А. Войцеховського і Михайла Войткова. Шкода сягає 7.500 зол. — В Чернилівці пов. Скалат згоріла стодола зі збіжжям М. Заброхлоса, Евдокії Пастер та Олександра Гуцала. — В Зеленій пов. Копичинці земля присипала Павла Шкляра, який помер. — 3 поїзду, що їхав зі Львова до Дубна, вихилився кондуктор Казимир Кравчишин і вдарився головою до стовпа так сильно, що втратив свідомість і впав на залізничний шлях. Важко раненого відвезли до шпиталю у Бродах.
Велику корупційну аферу викрила влада Ню Йорку. Президент нюйорської поліції ствердив підчас несподіваної інспекції поліційного уряду у Бруклині, що пропала велика кількість актів, між ними 7.000 фотографій в’язнів. У Бруклині урядував від довшого часу комісар з метою перевести слідство у справі викритих там перед кількома місяцями зловживань. Згаданого комісара тепер арештували, а його справою занявся прокуратор. 