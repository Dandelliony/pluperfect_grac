◦ ◦ ◦ ◦ ◦ ◦ ◦

Прибалтійські держави обєдналися з СССР.
Берлін, 24. 7. В неділю 21. ц.м. оголосили нововибрані національні збори Литви, Латвії та Естонії, зложені зі самих комуністів, вирішну постанову, що може мати для майбутності тих країн — далекосяглі наслідки. Національні збори трьох держав рішили ввести совітський лад і прохати найвищу раду в Москві прилучити нові радянські республики до Совітського Союзу. Кожна зі згаданих держав звернулася з проханням і з гострою атакою попередніх урядів цих держав. Підчас нарад відбулися у Ризі комуністичні демонстрації, в яких видвигнено домагання злуки зі Совітами. Ось так незабаром Литва, Латвія і Естонія будуть прилучені до Совітського Союзу, як 13, 14 і 15 союзна республика. Цю справу формально поладнає Совітська Верховна Рада в Москві. Таким чином Совітський Союз збільшиться на 172.818 квадратних кільометрів і на 5.600.000 населення. Естонія має 47,459 кв. км. та 1,100.000 мешканців, в тому 100.000 росіян. Латвія має 65,791 кв. км. і 2 міліони мешканців, в тому 230.000 росіян, Литва 59,478 кв. км. і 2,500.000 мешканців.
Переселення німців з Басарабії і північної Буковини.
Москва, 24. 7. У второк 23. ц. м. прилетіла літаком до Москви німецька комісія, що переговорюватиме з совітським урядом у справі переселення німців із Бесарабії і північної Буковини до Німеччини.
Нові домагання Совітів.
Букарешт, 24. 7. Від часу відступлення Совітам Бесарабії і північної Буковини ідуть румунсько-совітські переговори у справі неполаднаних ще питань. Совіти домагаються віддачі залізничого парку, що його забрала Румунія, відступаючи зі згаданих територій.
Анґлія хоче дальшої війни.
Галіфакс відкинув мирові пропозиції Гітлєра. — Перемога підбехтувачів у Льондоні.
Копенгаґа, 24. 7. Анґлійський міністр закордонних справ льорд Галіфакс виголосив у понеділок 22. ц. м. вечором у радіо промову до анґлійського народу, до народів імперії і до Злучених Держав Півн. Америки, в якій відкинув мирову пропозицію Гітлєра припинити війну. У своїй промові льорд Галіфакс ледви торкнувся промови Гітлєра у рейхстаґу, зате з цілою ненавистю накинувся на німецький нарід та його провід. Вислови, що їх вжив Галіфакс у своїй промові ніяк не лицювали державному мужеві. Між іншим він заявив, що Гітлєр зовсім не бажає мира, зате бажає зробити всі европейські народи німецькими васалями. Ми будемо боронити наш остров, на боротьбу відповімо боротьбою і знищимо всі пляни Гітлєра".
Вкінці звернувся Галіфакс до американських державних мужів із покликом бути готовими.
Таким чином вибила остання година, в якій до голосу прийде зброя.
Бомбардування військових обєктів в Анґлії.
Берлін, 24. 7. Начальна команда німецької армії подає, що один німецький підводний човен, вертаючи до своєї бази, сторпедував і затопив 18.000 ворожого тонажу. Німецькі літаки бомбардували в ночі 23. ц. м. пристані, летунські майдани, становища протилетунської артилєрії в Анґлії. Зокрема збомбардовано пристань Пембрук із нафтовими уладженнями, пристані Шетгель Шірнес, Еденбурґ, Абердін та летовища в околиці Портсмавт і Брістоль — каналу. У каналі Ля Манш і біля берегів східньої Анґлії ушкоджено бомбами три торговельні кораблі. Протилетунська артилєрія зістрілила один ворожий літак, а один німецький літак не вернувся.
Анґлійська адміраліція з жалем повідомила, що контрторпедовець "Брезен" пішов на дно від німецьких бомб. "Брезен" мав 1,360 тон містоти, а залога складалася з 138 осіб. Попереднього дня німецькі літаки затопили 40.000 тон ворожого тонажу.
Ворожі літаки в ночі 23. ц. м. обкидали бомбами невійськові обєкти в північній і західній Німеччині. При цій нагоді ушкодили церкву і декілька домів. Протилетунська артилєрія зістрілила один ворожий літак. Підчас намаганого налету ворожих літаків на пристань Вільгельмсгавен у ночі на 21. ц. м. протилетунська артилєрія маринарки зістрілила два літаки так, що разом зістрілено тоді 6 ворожих літаків.
Мадярська автономія Карпатської України.
Будапешт, 24. липня. Мадярський премієр міністрів ґр. Павло Телекі зголосив у вівторок 23. ц. м. у соймі проєкт закону про автономію для воєвідства Карпатської України. Населення Карпатської України домагалося ввесь час автономії ще за часів Чехословаччини. Після прилучення до Мадярщини весною 1939 р. бажання за автономією серед населення ще більше зросло. 