◦ ◦ ◦ ◦

Зірвання взаємин між польською еміграцією та Совєтським Союзом
СТОКГОЛЬМ, 28 квітня. Офіціяльна совєтська пресова агенція "Тасс" повідомила, що 25 квітня народний комісар закордонних справ Молотов передав кільком представникам генерала Сікорського у Москві ноту, в якій стверджується, що уряд Совєтського Союзу рішив зірвати взаємини з польським еміґраційним урядом у Лондоні.
Водночас офіційна англійська пресова аґенція "Ройтер", передаючи також повідомлення совєтської агенції "Тасс", повідомляє у власному коментарі, що Совєти рішили зірвати взаємини з польським еміграційним урядом у Лондоні.
СТОКГОЛЬМ, 28 квітня. Як оправдання цього заходу Молотов подає у своїй ноті, що совєтський уряд уважає, що поведення польських емігрантів в останньому часі зовсім ненормальне і суперечне із правилами, важними у взаєминах між двома союзниками. Піднесена з німецького боку справа Катину проти Совєтського Союзу є далі предметом обмірковування у польській пресі. Також факт, що кампанію проти Совєтського Союзу веде німецька і польська преса, не залишає ніякого сумніву, що між Німеччиною і польською еміграцією в Лондоні наступило порозуміння у справі продовжування цієї кампанії. Тому совєтський уряд рішив зірвати взаємни з польськими емігрантами під проводом генерала Сікорського.
"Вони все ще наша найбільша небезпека" — пише морський британський фахівець про німецькі підводні човни на сторінках лондонського щоденника "Івнінг Нюс". Ані в Америці, ані в Англії не відкрито ще будьякий успішний засіб боротьби з німецькими підводними човнами. Правда, збудовано двісті корветних кораблів, але німці збудували тоді такі великі і сильні підводні човни, що вони можуть дати собі раду з корветами у бою над поверхнею моря. Із 50-ти старих американських есмінців, що їх одержано за британські атлянтійські бази, нема вже сліду, бо вони або спочивають на дні морів, або поторощені і нездатні для вжитку. Небезпека росте з кожним днем — закінчує англійський фахівець.
Британська адміраліція признала, що пропав підводний човен "Тендерболт" і треба вважати, що він пішов на дно.
З Далекого Сходу повідомляють, що японські війська, які вели бойову акцію на обширі Жовтої ріки в Китаю, та брали участь у боях проти чункінської 24-ої армійської групи, взяли до 26-го квітня 3.200 полонених і багато воєнної добичі. Чункінці втратили коло 1.000 вбитих.
Президент комісії для воєнних шкід заявив, що від початку війни до кінця минулого року зчищено або пошкоджено кругло три міл. домів внаслідок ворожої акції. Досі виплачені відшкодування переступають суму 1000 міл. фунтів.
Корабельний рух між Злученими Державами та Аргентиною зменшився до одної 6-ої частини у порівнанні з минулим роком. Коли ще в січні і лютому минулого року вплинуло до пристані Буенос Айрес 30 північно-американських пароплавів то в перших двох місяцях ц. р. причалило туди не більше, як буквально 5 північно-американських кораблів. Така сама мертвеччина панує в усіх інших пристанях південно-американських республік. Південно-американський корабельний рух з Великою Британією впав у порівнанні з минулим роком на половину.
Пресове бюро Головної Кватири японської армії повідомило офіціяльно, що одна велика формація японських літаків вступила в бій із 11-ти північно-американськими летунами, які стоять в службі Чункінгу. Бій відбувся над летищем Лінглінг у провінції Гунан. Зістрілено три американські машини, а одну знищено на землі. Одну японську машину знищила її власна залога, інша не вернулася до своєї бази.
У великодню неділю японські війська окружили і знищили 3.000 чункінських вояків в Обширі провінцій Кіянзі—Гонан. Адмірал Ху-Гуз-Інг, командир чункінської морської піхоти на терені провінцій Кіянгсу і Шаттунг, перейшов на бік японців разом із 1.200 вояками.
Злучені Держави не мають кораблів не лише тому, що їх топлять німецькі підводні човни, але й тому, що нема достаточно багато фахових корабельних робітників. Пише про це лондонський щоденник "Нюс Кронікл", повідомляючи із Вашінгтону, що бракує майже 75.000 фахових робітників, які потрібні, щоб здійснити Рузвельтову програму будови кораблів у цьому році. Питання корабельних робітників в американських доках стає щораз болючіше.
Часопис "Мессаджеро" приніс вістку із Лауреню Маркез, що у Дурбані висаджено 95 врятованих з одного англійського торговельного корабля, що його затопив один підводний човен держав осі.
На береги у Вехер і Таріфа (Андалюзія) вода викинула численні скрині, одяг та інші предмети, що походять від чужих моряків. Слідство виявило, що йде про останки одного затопленого англійського або північно-американського корабля. 