◦ ◦ ◦ ◦ ◦

Послання Владики Йосафата. Перемишль, 3 березня. З Приводу цьогорічного Великого Посту видав Високопреосвященний Йосафат Коциловський послання, в якому каже єпархіянам присвятити всі молитви, піст, терпіння, труднощі, сповідь і великодне св. Причастя за кращу долю українського народу. Послання прочитали священики з проповідальниць усіх церков Перемиської Єпархії.
Духовна семінарія. Після Великодня відкриють у Станиславові духовну семінарію. Також у Перемишлі буде відкрита духовна семінарія. Покищо йде ремонт будинку, де буде вона примішуватися.
КоДУС у Львові. Комісія Допомоги Українському Студентству при УЦК повідомляє, що з 1-им березня переноситься разом із цілою канцелярією з Кракова до Львова та приміщуватиметься в будинку Українського Комітету, вул. Паркова (Міцкевича) 10.
Нові ціни на овочі та ярину. У Львові введено нові ціни на ярину та овочі. Цих цін мусить обов'язково придержуватись кожний продавець. У крамницях товар мусить бути означений виразно виписаною ціною.
Найменші полоненим. Старанням Жіночої Секції при варшавському УОТ відбулась костюмова забава дитячого садочка. В програмі: деклямації, співи, танці. Ввесь дохід із цій милої імпрези (понад 200 зол.) призначено на допомогу українським полоненим.
Фармацевтичний Інститут у Львові. У половині квітня починається наука у Фармацевтичному Інституті у Львові. Кандидати, ненімці, арійського походження, що хочуть продовжувати студії у Фармацевтичному Інституті, повинні до 20-го березня ц. р. вислати порученим листом прохання не адресу Інституту, Львів, Гловінського 7, залучуючи: 1) власноручно по-німецьки написаний перебіг життя; 2) метрику народження; 3) посвідку дотеперішніх студій чи дотепер зложених іспитів; 4) урядове свідоцтво здоров'я в німецькій мові; 5) свідоцтво моральности, виставлене відповідним німецьким поліційним урядом; 6) запевнення, замість присяги, про арійське походження; та 7) 4 фотознинки паспортного формату. 