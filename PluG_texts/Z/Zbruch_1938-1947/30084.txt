◦ ◦ ◦ ◦ ◦ ◦ ◦

Каліо оголосив стан війни з Радянським Союзом
ЛОНДОН, 30 листопада (ТАРС). Кореспондент агенства Рейтер повідомляє з Хельсінгі, що президент Фінляндії Каліо опублікував заяву такого змісту: "З метою підтримання оборони країни, Фінляндія оголошує стан війни".
Про брехливе повідомлення агентства Гавас
Редактор "Правди" звернувся до товариша Сталіна з запитанням: як ставиться тов. Сталін до повідомлення агентства Гавас про "промову Сталіна", ніби виголошену ним "в Політбюро 19 серпня", де проводилась ніби думка про те, що "війна повинна тривати якомога дальше, щоб виснажити воюючі сторони".
Тов. Сталін надіслав таку відповідь:
"Це повідомлення агентства Гавас, як і багато інших його повідомлень, є брехня. Я, звичайно, не можу знати, в якому саме кафе-шантані сфабрикована ця брехня, але як би не брехали пани з агентства Гавас, вони не можуть заперечувати того, що:
а) не Німеччина напала на Францію і Англію, а Франція і Англія напали на Німеччину, взявши на себе відповідальність за нинішню війну;
б) після відкриття воєнних дій Німеччина звернулась до Англії і Франції з мирними пропозиціями, а Радянський Союз відкрито підтримав мирні пропозиції Німеччини, бо він вважав і продовжує вважати, що найшвидше закінчення війни корінним чином полегшило б становище всіх країн і народів;
в) правлячі кола Англії і Франції грубо відхилили, як мирні пропозиції Німеччини, так і спроби Радянського Союзу добитися найшвидшого закінчення війни.
Такі факти.
Що можуть протиставити цим фактам кафе-шантанні політики з агентства Гавас?". 