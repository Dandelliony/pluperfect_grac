◦ ◦ ◦ ◦

Пролом поширився на південь
Верховне Командування Німецьких Збройних Сил повідомляє:
Пролом німецьких і союзних військ із простору між Харковом і Курськом поширився сильно на південь. Ворожі протинаступи на північний захід від Воронежа заломились. У боротьбі з окруженими та розпорошеними відділами взято велике число полонених і велику добичу.
На північ і північний захід від Орла тривають дальше наступи ворога. Їх відбито у завзятих боях і при співучасті визначних летунських сил. Лише на відтинку одного армійського корпусу знищено при цьому в останніх трьох днях 75 ворожих танків.
У запіллі на південь від Ржева окружено на великому просторі сильні ворожі відділи. Здобуто 20 совєтських танків.
На північному відтинку східного фронту атакував ворог на поодиноких місцях безуспішно. На далекій півночі бомбардовано ворожі летунські та морські позиції в полосі заливу Коля. На морі на північ від півострова Канін затоплено бомбами один ворожий зброєневий корабель.
Як уже подало спеціяльне повідомлення, ескадри бойових літаків і підводні човни заатакували велику англійсько-американську конвойну валку в північній частині Льодового океану та в більшій частині знищили її. Конвой складався з 38-ми торговельних кораблів, навантажених літаками, бронемашинами, муніцією та харчами і прямував до Архангельська. Його хоронили дуже сильно важкі воєнно-морські ворожі сили, винищувачі та корвети. У тісній співпраці воєнно-морських сил і авіяції, потопили бойові літаки важкий американський крейсер і 19 торговельних кораблів на 122 тисячі брт.; підводні човни потопили 9 кораблів на 70.400 брт.
Підчас переслідування решти конвою потопили підводні човни 4 дальші кораблі на 24.700 брт. Отже з цього конвою знищено 32 ворожі кораблі на 217.100 брт. Морські рятункові літаки врятували більше число американських моряків та взяли їх у полон.
В Єгипті зазнали британці підчас безуспішного наступу на південне крило німецько-італійського фронту великих втрат.
На Мальті бомбардовано летовища та позиції фльоти днем і ніччю. В повітряних боях втратив ворог 14 літаків.
На побережжю Каналу обстріляла далекобійна артилерія наземних військ важливі воєнні позиції довкола Дувру. Перед англійським південним побережжям затопили легкі бойові літаки за дня ворожий корабель приблизно на 10 тисяч брт. Ще один корабель подібної величини пошкоджено важко бомбами.
Ескадри бойових літаків бомбардували останньої ночі наново пристань і промисловий центр Мідлсбор. Завважено пожежі та великі знищення.
Від 1 липня помітили, що підводні човни держав осі з'являються щораз частіше на морських водах поміж Мозамбіком та островом Мадагаскаром. 50 миль на південь під Мозамбіку сторпедовано два кораблі.
Міністер господарства й голова Німецького Держ. банку, д-р Вальтер Функ прийняв королівсько-болгарського міністра фінансів Добрію Боїлова, що перебував тепер у Берліні. В авдієнції брали участь міністер фінансів граф Шверін фон Кросік, королівсько-болгарський посол у Берліні Драганов та члени дирекції Держ. банку. Перед авдієнцією болгарський міністер фінансів мав нагоду оглянути нові будови й влаштування Німецького Держ. банку.
Між Олександрією і Каїром заборонений всякий приватний рух. В обох тих містах люди кинулися купувати золото і дорогоцінності. Єгипетський уряд намагається стримати рун на банки, заявляючи, що нема мораторії і що треба викуповувати векслі. Населення огорнула паніка. Єгипетська поліція не може сама дати собі раду, користає з помочі англійських військ. Вся єгипетська поліція опинилась піл контролею англійців. У кінотеатрах в Каїро й Олександрії прийшло до демонстрацій і бійок. 