◦ ◦ ◦ ◦ ◦

Реєстрація ресторанів, гостинниць, живців і т. п. Обов'язкова реєстрація цих підприємств відбувається, згідно з урядовим оголошенням, на приписаних анкетних листках у Головній Групі Промислове Господарство і Рух. Група Стороннього Руху у Львові, вул. Охоронок ч. 8, 1-ий пов. кімн. ч. 9. Всякі цього року підприємства у Львові і в цілій Області Галичини мають під загрозою правних наслідків зареєструватися найдальше до кінця березня 1942 р.
Лисенківський концерт у радіо. Завтра, в понеділок, 23-го березня, в часі від год. 18.10 до 19-ої вечором Львівська Радіовисильня передає ювілейний Лисенківський концерт із нагоди 100-их роковин народження великого українського композитора. В програмі концерту сольоспіви, арії з опер, хори та інструментальні твори Миколи Лисенка. Вступне слово виголосить д-р В. Витвицький. У концерті беруть участь: Марія Сабат-Свірська (сопран), Галя Левицька (фортепіян), д-р Василь Тисяк (тенор) і хор під орудою Евгена Козака. Фортепіянний супровід: Мар'янна Лисенко та Евгенія Курилович-Чапельська. — Того ж самого дня в часі від год. 10.30 до 11-ої перед полуднем Львівська Радіовисильня передає концерт творів композитора Станислава Людкевича в виконанні Евгенії Ласовської (сопран), Дометія Йохи (баритон) та фортепіанного трія у складі: Р. Савицький (фортепіян), Р. Криштальський (скрипка) та П. Пшеничка (чельо). При фортепіяні: Евгенія Курилович-Чапельська.
Сходини ремісників. Сьогодні, в неділю, 22-го березня, в 11-ій год. ранку відбудуться в домівці Об'єднання Праці Українських Ремісників "Зоря" при Українському Комітеті на Львів-місто (вул. Вірменська ч. 25, 1-ий пов.) сходини металевої групи, та завтра, в понеділок, 23-го березня, в год. 6.30 вечором сходини текстильної групи. Ремісники згаданих груп повинні обовязково прибути. 