◦ ◦ ◦ ◦

Верховне Командування Німецьких Збройних Сил повідомляє:
Німецькі і румунські війська при співдіянні з'єднань воєнної фльоти і летунства перейшли, ідучи з Криму, 1-го вересня Керченську протоку, зломили, не зважаючи на завзятий ворожий спротив, ворожу оборону побережжя та у швидкому просуванні встановили вчорашнього дня зв'язок з румунськими військами, що наступають зі сходу. Бої з ворожими силами, які держаться на півострові Тамань, ще ведуться. На північний захід від Новоросійська здобуто дальші укріплені гірські становища.
Німецькі швидкохідні човни поборювали, не зважаючи на несприятливу погоду, ворожий судноплавний рух у східній частині Чорного моря і потопили 3 кораблі у 8.500 рбт., між ними один корабель-цистерну. Таким чином знищили німецькі бойові сили від початку офензиви на Кавказі разом 35.400 рбт. совєтських торговельних кораблів. Наступ на Сталінград просунувся вчора аж на західні передмістя. Частини сухопутнього війська, що стоять над Волгою, на північ від Сталінграду, потопили дотепер 3 артилерійські човни, 2 моніторки, 6 вантажних кораблів, як теж численні менші кораблі.
На південний захід від Калуги і на північний захід від Мединя відкинено знову наступ, що його вели великі ворожі сили. Теж у районі Ржева заломилися поновлені наступи великих ворожих сил. Ворог втратив у цих боях 83 бойові панцирні вози.
Підчас ворожого налету на один німецький летунський майдан на середньому відтинку фронту зістрілено із 37 атакуючих літаків 24 літаки, інші літаки були примушені вернутися.
На південь від Ільменського озера відбито декілька місцевих наступів Совєтів. На південь від Ладожського озера і на оточувальному фронті біля Ленінграду заломилися теж численні ворожі наступи. Підчас спроби переправитися через Неву знищено 20 із 28 ворожих човнів.
В Єгипті велися бої місцевого значення. Атаки німецького та італійського летунства були спрямовані проти ворожих скупчень військ і механічних возів, проти летунських майданів і постачального руху. У повітряних боях зістрілено 25 ворожих літаків.
Вчорашньої ночі збито над Німецьким заливом 2 британські літаки. Легкі німецькі бойові літаки бомбардували вчора успішно промислові і комунікаційні об'єкти на південному побережжі Анґлії.
Настрої в Вашінгтоні
ЖЕНЕВА, 4 вересня. — Настрої у Вашінгтоні в останньому часі дуже погані наслідком численних поразок, що їх зазнали аліянти, — пише американський місячник "Атлянтік". Настрої почали погіршуватися зараз після невдачі в Лівії, яку в Америці відчували найбільшу поразку від розгрому біля Перль Гарбур. Населення ЗДА невдоволене також внутрішньо-політичним положенням, мовляв, Конгрес і уряд тільки й думають, що про вибори, які мають відбутися в листопаді. А політики нерідко свої приватні інтереси ставлять вище, як загально-державні.
Віліямс страчений
ЖЕНЕВА, 4 вересня. — В Ірляндії проявляється кріза, яка дуже хвилює англійців. У Лондоні побоюються, що ця кріза переміниться у заворушення. Причиною цих настроїв є присуд смерти на ірляндця Томаса Віліямса. Посли ірляндського парляменту вислали були телєграми до короля, до Черчіля та до церковних достойників, в яких з уваги на загрозливу ситуацію "Ейра" загрозила акцією відплати, якщо присуд смерти буде виконаний. Всежтаки англійці в середу позбавили життя 19-тилітнього Віліямса. Поліція у Бельфасті є в постійному поготівлі. Всі урядові будинки стоять під сильною охороною поліції.
Демонстрації в Ірляндії
СТОКГОЛЬМ, 4 вересня. — В справі заворушень в Бельфасті повідомляє Ройтер, що влада користувалася панцирними возами, щоб розігнати маси демонстрантів.
Магометани повстають
БАНКОК, 4 вересня. — Заворушення в Індії перекинулися тепер теж і на важливу пристань Карачі. Тут відбулися демонстрації підчас яких перевертано трамваї. Ці події в Карачі мають особливе значення, бо Карачі — це столиця магометанської провінції Сінт. Таким чином виявляється, що індійські магометани таксамо, як і інди повстають проти англійців. В Делі заворушення не припинюються, а в Мадрасі зросли студентські маніфестації. 