◦ ◦ ◦ ◦

Лондонський часопис "Сендей Таймс" пише: "Німеччина не робила ніякої тайни із значення, що його приписувалося підводній офензиві у дальшому веденні війни. Тому англійці і північні американці виставлені тепер особливо на критичні атаки, проти яких — як стверджує англійський часопис — трудно боротися".
Із Солт Лейк Сіті (ЗДА) повідомляють, що поблизу летовища Файерфільд упав і розбився північно-американський пасажирський літак, при сему найшло смерть 17 військових і цивільних осіб. Тільки 2 особи врятувалися.
Для посилення прибережного мореплавства між Явою, Борнео і Суматрою, японська військова управа в Батавії виробила план для будови численних великих дерев’яних кораблів. Під проводом японських корабельних будівничих почалася вже в кількох місцях будова.
Туреччина і Швайцарія заключили зі собою торговельну умову для трасакції до висоти 20-ти міліонів турецьких фунтів. Туреччина доставляє бавовну, хром та горіхи, а Швайцарія машини й частини машин.
Згідно з японськими плянами зробити з Гонгконгу один із центрів корабельного будівництва в обширі великоазійського розквіту, як повідомляє агенція Домеї з Гонгконгу, у першій половині грудня спущено на воду в Гонгконг два більші кораблі.
Після великого транспортного корабля, що його спущено 8-го грудня на воду, слідували тепер дальші два великі торговельні кораблі.
Внаслідок довготривалих дощових злив, ріка Тейо виступила цими днями з берегів та залила великі дооколишні обшири. Деякі шляхи стоять також під водою так, що треба було там припинити шляховий рух.
Таємне засідання, яке відбулося в справі Дарляна — пише "Нюс Кронікл" — напевно не було останнім. Підчас першої світової війни анлійський парлямент відбув тільки сім тайних засідань. У сучасній війні число тайних засідань зросло вже до 27.
Новий командант крейсера "Канаріяс", морський капітан Бустаменте, перебрав головну команду цього еспанського воєннюго корабля. Перед тим як його іменовано командантом корабля "Канаріяс", Бустаменте був шефом ґенерального штабу еспанської фльоти. 