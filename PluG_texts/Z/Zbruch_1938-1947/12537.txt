Руїни... на замовлення. — Лікар перелетів океан

Руїни... на замовлення.
Загально відома манія американських міліонерів, які вивозять з Европи все, що лиш має посмак старовини. Це можна до деякої міри зрозуміти в новій державі, яка зовсім не має ніяких історичних памяток.
Багаті американці нераз купували в Европі або в Африці старовинні руїни, спеціальні майстри розбирали такі руїни по цегодці й вивозили до Америки, де їх знову докладно відбудовували.
Ці забаганки міліонерів використали спритні комбінатори й зорганізували окреме підприємство. А саме недавно повстала в Філядельфії окрема фабрика, яка на замовлення виконує руїни старовинних замків і святнь. Як на американські умовини, ціни за руїни доволі приступні, бо будова "середньовічного замку" зі запорухою історичної точности коштує 4-12 тис. долярів.
Справді, що край, то інший звичай. Видно, що в Америці навіть історію можна купити.
Лікар перелетів океан, щоби рятувати міліонерку.
На Гавайських островах захоріла небезпечно одна з американських міліонерок, яка виїхала туди на ферії. Виявилося, що хорій треба перевести негайно операцію мозку. Тоді звернулися радіом до д-ра Райхерта спеціяліста мозкових операцій, щоб він прилетів із Сан Франціско на Гавайські острови.
Д-р Райхерт прилетів на Гавай водолітаком, перелетівши 2400 кл. та перевів операцию, яка щасливо вдалася. Цікаве, що д-р Райхерт  летів водолітаком "Гавай Кліпер", який відтак полетів у дальшу подорож, та як відомо згинув без сліду. 