◦ ◦ ◦ ◦ ◦ ◦ ◦

Американська газета про становище біло-Фінляндії
НЬЮ-ЙОРК, 3 лютого (ТАРС). Газета "Чикаго дейлі уюк" повідомляє, що радянська авіація панує в повітрі і що "всі переваги на стороні радянських військ". Цензура Маннергейма приховує від іноземної преси справжній хід воєнних операцій своїх військ. Газета вказує, що в найближчий час неминучий розгром майнергеймівської армії.
Становище англійських військ у Франції
БЕРЛІН, 2 лютого (ТАРС). Як повідомляє німецьке інформаційне бюро, погіршення стану здоров'я солдат англійського експедиційного корпусу в Франції, яке протягом довгого часу непокоїть англійське військове керівництво, знаходить підтвердження в опублікованих нині списках втрат. Якщо в час боїв нараховувалось лише 14 жертв, то в наслідок хвороби померло 743 офіцери і солдати. За останній тиждень число захворілих англійських солдат в наслідок епідемії грипу катастрофічно зросло. Різні військові частини на 50 процентів втратили боєздатність, що викликало необхідність надіслати з Англії велику кількість лікарів, бо наявні на фронті лікарі не в змозі обслужити всіх хворих.
Рух в США проти допомоги білофінам
В США створений "американський комітет дружби з Радянським Союзом". За словами американської комуністичної газети "Дейлі уоркер", цей комітет ставить собі за мету боротися проти реакційної антирадянської агітації. Головою комітету обрана американська журналістка Соул. Комітет провів багатолюдний мітинг, учасники якого заявили рішучий протест проти антирадянської кампанії реакційної преси.
Американська преса повідомляє також про щораз частіші виступи різних організацій і окремих осіб в США проти допомоги білофінам. Цю допомогу намагається організувати так званий гуверівський комітет. Проте злочинна затія махрового реакціонера Гувера, чиїм ім'ям названий комітет, не має успіху. Кращі, передові люди Сполучених Штатів Америки з презирством відвертаються від Гувера і його приспішників. Недавно гуверівці звернулись до відомого американського письменника Стейнбока з просьбою підтримати діяльність комітету. Стейнбек відмовився. В своїй відповіді він іронічно пише: "Я не одержував від вас телеграм відносно допомоги Іспанії і Абісинії".
Відомий негритянський артист Робсон заявив, що він повністю підтримує політику СРСР у відношенні Фінляндії і протестує проти провадженої в США кампанії на користь білофінів. (ТАРС). 