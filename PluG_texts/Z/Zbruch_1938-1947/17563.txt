Мадяри відповідають за збройні сутички під Мукачевом та Ужгородом, стверджує праський уряд у ноті до Мадярщини.

Як подає праський кореспондент "Ілюстр. Курєра Цодзєнного" (у числі з 12. ц. м.), у вівторок доручено мадярському урядові відповідь праського уряду на ноту у справі подій під Мукачевом та Ужгородом. Нота — зредаґована в енерґійному тоні — скидає відповідальність на мадярів і твердить, що мадярські війська і повстанці перші перейшли демаркаційну лінію. Чесько-словацькі війська дістали наказ шанувати цю лінію, але під умовиною, що і друга сторона шануватиме її. Також інцидент під Мукачевом спровокували мадяри, тому Прага скидає зі себе всю відповідальність та відмовляється заплатити відшкодування.
Нота ще раз пропонує мирну ліквідацію обох конфліктів віддаючи цю справу мішаній комісії, яка мала б вирішити питання відповідальности за інцидент, та пропонує визначити по обох боках кордону 3-кільометрову нейтральну смугу.
Виміна полонених.
Вже почалася виміна вояків, полонених підчас сутичок під Мукачевом.
Мішана військова комісія визначує центральну смугу, яку оба війська будуть евакуувати, щоб не допустити до інцидентів у майбутньому.
Словаки здемолювали редакцію мадярського щоденника у Братиславі
Як подає мадярська Телєґрафічна Аґенція, у вівторок вечором коло 30 словаків напало на редакцію щоденника "Ешті Уйшаґ" у Братиславі, стероризували редакторів та поломили меблі, машини до писання і телєфонічні апарати — все те вартости 30.000 корон — та заявили, що не дозволять на те, щоб V Братиславі виходив мадярський щоденник.
Премієр Чемберлєн і міністр Галіфакс їдуть до Риму.
Демонстранти попрощали обох державних мужів у Льондоні.
Прем. Чемберлєн та мін. Галіфакс виїхали в 11. год. з одного з льондонських двірців, разом з приватними секретарями, держ. підсекретарем сером Кедґемом та шефом південно-европейського виділу міністерства закорд. справ Інґремом. Коли поїзд виїздив, безробітні уладили демонстрацію; вони кидали оклики: "Заки вислухаєте Мусолінія, вислухайте і нас!" Поліція розігнала демонстрантів.
У Парижі.
До Парижа приїхали оба міністри в год. 17.45; повитав їх на двірці прем. Далядіє, мін. Бонне та амб. Фіпс. Всі вони поїхали до міністерства закорд. справ, де перевели наради у приявности експертів; наради тривали 70 мінут. Урядовий комунікат стверджує, що ці розмови виявили повну однозгідність поглядів. В год. 19.30 анґл. гості відїхали. Нині в год. 10-ій члени бритійського уряду приїхали до Ґенуї, де повитали їх відпоручники італійського уряду. 