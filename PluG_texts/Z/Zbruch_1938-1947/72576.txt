Два роки

Краків, 1. листопада 1942.
1. листопада 1940 р. появилося 1-ше число "Краківських Вістей" як щоденника. До того часу наш часопис появлявся тричі в тиждень.
Поява "Краківських Вістей" як щоденника була навіть на наші тодішні скромні умовини і можливості до деякої міри політичною подією. Саме яких два місяці передтим большевики були зайняли прибалтійські держави, Басарабію і частину Буковини. Незабаром після 1-го листопада 1940 р. прийшла відома поїздка Молотова до Берліна. Коли сьогодні з історичної перспективи дивитися на ті події, то видно, що поява "Краківських Вістей" як щоденника могла зміцнювати надії, якими тоді жило все українське громадянство по цей бік Сяну і Буга, що колись таки большевики мусітимуть покинути новозайняті західні українські землі і всю Україну.
На жаль це таке очевидне стає щойно тепер, коли вже пройшло від появи "Краківських Вістей", як щоденника 2 роки. Тоді загально того не бачили. Більшість українського громадянства була тоді так прибита приходом большевиків на західні українські землі і тим усім, що його попередило в політично-дипломатичній ділянці, що воліла не поринати в ніякі навіть найбільше тверезі політичні міркування, сперті на очевидних підставах, щоб знову не переживати якогось чергового розчарування. Загально тоді всі жили більше почуванням ніж розумовими комбінаціями, бо переважно положення було таке, що всі політично-воєнні здогади не мали ніяких реальних підстав. Серце і віра, що таки колись буде краще — це була для багатьох єдина реальна підстава, на якій можна було будувати якісь пляни на майбутнє. Все інше, що досі переважно рішало в політиці, як холодний політичний розум і політична орієнтація, яка випливає з політичного вироблення, мусіли відійти на бік. Щоб ними користуватися, треба було б знати всі елементи тодішнього політичного положення, зокрема з ділянки взаємин між Німеччиною і Совітами. Це знову було тоді неможливе з огляду на воєнні відносини і просту вимогу політичної тайни.
Загал наших читачів призвичаєний до української передвоєнної преси і до передвоєнних мирних відносин, мало розумів тодішнє становище нашого щоденника. Тому то між бажаннями більшости наших читачів і тим, що ми тоді писали, заіснувала неоднозгідність. Пересічний читач хотів, щоб ми писали про неминучість війни з большевиками, про їх режим у Галичині, що змагав до винищення українства, про большевицьку загрозу для Европи. Хоч ми таксамо думали — на жаль — ми тоді не могли вести в газеті ніякого хрестоносного походу проти большевиків з тієї простої причини, що підчас війни преса стає таким самим засобом оборони і боротьби, як кожна інша зброя і про то, чи її вжити, коли її вжити і як, рішає вища політична доцільність, що кермується остаточною перемогою як найвищим законом. З тієї причини неодин з наших читачів був деколи може навіть і невдоволений, що наш щоденник не потверджував того, Що він відчував, думав і в що вірив. Ми знову, ідучи за голосом звичайного життєвого розуму, що наказував опановувати усякий крик душі і біль серця, робили те, що тоді було можливе з глибокою вірою, що незабаром може стати дійсним те, що досі було ще зовсім нереальне або мало реальне. Бо в житті все зміняється і після невдач, упадків і несприятливих нагод знову приходять щасливі хвилини, коли знову можна опинитися на верху життєвого кола.
Зрозуміння тих можливостей наказувало нам тоді прийняти відповідну тактику і супроти загальних політичних подій і супроти наших внутрішніх відносин. Щодо першого ми все старалися по змозі як пильніше інформувати наших читачів про те, що діялося в цьому багатому в політично-воєнні події часі, але одночасно ми це робили спокійно, зрівноважено, без зайвого захоплення і без зайвого песимізму чи огірчення. Нашою метою стало причинитися до того, щоб в українському громадянстві зменшувати, а не збільшувати чуттєве наставлення, щоб помогти йому дивитися на політичні справи крізь призму холодного розуму, щоб його приготовляти спокійно і по мужеськи приймати і те, ще нас могло радувати і те, що нас могло бентежити, невдоволяти, або боліти. Не пишучи тоді про те, ми так робили, щоб усім стало очевидним, що не має такого положення, з якого не булоб виходу, що найнеобхідніша підстава всякої і особистої і громадянської акції — це витривалість, сперта на дисципліні духа і розумній вірі. Словом ми тоді мусіли плисти проти течії.
Крім цього першого завдання, другою напрямною нашого часопису стало змагання єднати всіх українців, що стояли на українському загально-національному становищі. Ми це робили згідно з нашим загальним положенням і тими тенденціями, яке проявляло наше життя, що прийняло форми одної загально національної організації, очолюваної Українським Центральним Комітетом. Проповідуючи політично-громадянський мир між усіми дотеперішними українськими національними групами та ідеологіями, ми діяли з глибоким переконанням про те, що супроти зовсім нових умовин і нових подій, всі дотеперішні політичні поділи внутрі українського громадянства і всі дотеперішні ідеології, що повстали у зовсім інших політичних умовинах, настільки втратили своє життєве значіння, що ніяк не сміли бути перепоною на шляху до обєднання українського громадянства. Далеко від того, щоб запрягатись у якісь групові вози, або навіть іноді дуже гуркітливі візочки, ми допускали до співпраці на сторінках нашого щоденника усіх, хто тільки стояв на загальнонаціональному українському становищі, розумів потребу якнайширшого обєднання нашої суспільности і мав зрозуміння для тієї підставової правди, що в тих переломових часах, коли ми опинились у крутіжі великих воєнних подій, найважнішим завданням зберегти, по змозі, як найбільше українського елементу, давних надбань і все бути готовим до всіх тих завдань, що їх життя могло поставити перед нами.
Завдяки тій нашій тактиці, хоч ми не придбали якоїсь спеціяльної популярности в якоїсь групи, ми зуміли оминути неодну підводну скелю у внутрішньому українському житті. Без перебільшення вільно нам те сьогодні сказати, що тільки головно через те ми можемо тепер скромно відзначити другі роковини появи нашого щоденника.
Серед таких умовин нарешті прийшов довго очікуваний день 22. червня 1941 р., коли почалася війна проти большевиків. Ми тоді після довгого часу мали те щастя, що могли висловити ті всі бажання і сподівання, якими так довго жило українське громадянство. І те, що досі було неможливе, одного дня стало дійсністю. Між нами і нашими читачами заіснувала повна однозгідність. Воєнні події, що у великій мірі відбувалися на українських землях дали нам тоді змогу подавати такий мате ріял, якого з хвилюванням очікували наші читачі. Нам пощастило зараз таки в перших днях наладнати кореспонденцію з місць, в яких ще зовсім недавно лютувала війна. Але одночасно з тим, ті великі події відвертали також увагу читачів від такої тоді — здавалося — дрібної справи як наш щоденник. Як існують у природі відпливи і припливи моря, таксамо бувають вони і в громадянському житті. Саме тоді після 22. 6. 1941 р. настала доба такого відпливу, коли всі надії і думки линули за Сян і Буг на Схід, коли багато активного і провідного елементу пішло туди, щоб на власні очі бачити давно невидані рідні місця, щоб подихати атмосферою ще свіжою грізної війни, щоб радіти можливістю свобідної праці та її першими вислідами. Всі визволені українські землі вкрилися, наче земля на весні вкриваються рослинністю, безліччю української преси.
Ми раділи тим всім і повідомляли про те все тих наших читачів, що з почуття твердого національного обовязку залишилися на своїх місцях на Холмщині і Підляшші, Посянні і Лемківщині. Ми також залишилися на місці. Хоч декому тоді могло і видаватися, що наша роля вже скінчена, то проте ми думали, що нам не вільно покинути становища, на якому ми стояли так довго, змагаючися з труднощами тодішнього воєнного часу і нашого громадянського життя. Коли вільно нам вжити такого порівняння, то "Краківські Вісті" нам тоді видавалися чимось в роді ліхтарні на побережжі моря. Як на морі буває різно, так само воно буває і в житті. Воно має свої відпливи і припливи. Отже те все, що тоді діялося на наших землях ми вважали своєрідним відпливом. Залишені на нашій "морській ліхтарні" ми спокійно чекали припливу, ми вірили, що ще можуть прийти такі часи, коли наш щоденник придасться. Незабаром так воно сталося. Після днів зривів, стихійної радости визволенням і одушевленої метушні, коли майбутнє ще розгублювалося в мряці надій, прийшли часи звичайного, нормального життя, коли все, наче ріка після повені, вертається до свого русла. Тоді прийшов час припливу у відношенні до нашого щоденника. Він знову став тим, чим досі був для тих наших громадян, що вертаючися з Рідної Землі, шукали нас наче моряки серед темряви — шукають морської ліхтарні. Сьогодні не встидаємося признати до того, що це була найрадісніша хвилина, коли на всі оклики тих, що нас тоді знову стали шукати, ми могли відповісти: — Так! Ми є! Ходіть до нас з тим довірям, що колись. Як вірні вартівники на стійці, ми не покинули нашої ліхтарні!
Згодом нормалізація відносин на західних українських землях завершилася прилученням Галичини до Генерального Губернаторства. Так поширився на Галицьку Землю обсяг наших зацікавлень. Внаслідок того зросло також і число наших читачів. Саме тоді ми дочекалися деякого признання від рідного громадянства. Люди, що за большевицьких часів уже подекуди були відвикли від нашої передвоєнної преси, але її ще не забули, стали добачувати щось подібного до неї в нашому щоденнику. Вдоволені тим признанням, ми його прийняли так спокійно, як колись перед 22. 6.1941 р. ми приймали всі домагання і докори наших читачів, що кермувалися в політичних справах дуже часто серцем і через те не могли зрозуміти нашого становища. У змінених умовинах ми стали продовжувати нашу працю в тому самому дусі загально-українського національного замирення, обєднання довкола Українського Центрального Комітету, як нашого національного українського національного замирення, обєднання довкола Українського Центрального Комітету, як нашого національного проводу, розумного, себто політичного відношення до подій, витривалости і віри в силу нашого молодого народу, який в нових кращих умовинах скоро вилікує рани большевицької неволі.
Одночасно ми свідомі також і того, що в міру, як від нас щораз більше віддалюються воєнні події, як вони перейшли вже поза межі українських земель, як щораз більше наладнується на них правильне життя, читачі ставлять і ставлятимуть до нас щоразто нові і більші вимоги. Чим менше різноманітности в житті, тим більше читач хоче її мати в часописі. Ми з тим рахуємося, стараємося і будемо ще більше докладати зусиль, щоб по змозі вдоволити всі реальні бажання наших читачів. Одначе, щоб якнайбільше зменшити можливість якихось непорозумінь, просимо мати на увазі загальні умовини наших воєнних часів, відповідальність за нашу працю і спеціяльні потреби українського життя. Вони дуже часто вимагають спокійної, хоч може і болючої критики наших відносин. Крім того вони спричинюють і те, що про одні і ті самі справи треба писати багато разів. Але годі! Преса, особливо щоденна, це не так засіб розваги, як радше виховання. 