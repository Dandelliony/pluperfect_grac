Парк-музей у Львові.

Розгорнулась підготовча робота по будівництву у Львові першого в Радянському Союзі парку-музея. На великому масиві площею в 200 гектарів в районі Високого замку — одного із наймальовничіших кутків міста будуть сконцентровані пам’ятки історії, життя й розвитку українського народу, його побуту і культури.   Як повідомив кореспондент РАТАУ ініціатор будівництва цього парку, директор львівського музею художнього промислу тов. Паньків, зараз вже підготовлені етнографічні матеріали життя та побуту гірського населення Карпат,   зокрема гуцулів, бойків, лемків, а також народів Закарпаття, східних областей України. Вже зібрано матеріали про народну дерев'яну українську архітектуру, матеріальну культуру, промисл та мистецтво.   Найближчим часом група інженерів-архітекторів приступить до складання докладного плану-макета всієї площі парку, куди входить, крім Високого замку, ряд інших історичних місць Львова: гора князя Льва, Знесінські горбки, по другий бік яких були розташовані перші поселення древнього міста та інші.   У відміну відомих подібних парків, зокрема європейських, так званих «сканзенів», львівський музей матиме крім етнографічних матеріалів та історичних натуральних цінностей, ще й експонати для трьох інших відділів: загальної історії, історії Громадянської та Вітчизняної війн і історії народного мистецтва. Особлива увага приділяється показу нового радянського побуту.   В підготовці матеріалів беруть діяльну участь відомі діячі науки, культури, мистецтва Львова і України.   Ще в 1945 році на будівництво парку-музея буде витрачено до трьох міліонів карбованців.   (ОблРАТАУ).   Вільна Україна 