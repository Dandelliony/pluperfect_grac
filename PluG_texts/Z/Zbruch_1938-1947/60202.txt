На сході України

Військові події гураґаном пронеслися над Україною і досягли її східніх меж. — Сьогодні є змога довідатись, що діялось в Україні довгими роками під совітським режимом. Приготоляючись до нападу на західну Европу, а не до відвороту з Европи до Азії, як це в дійсності сталося, большевики витрачали всі ресурси, колись такої багатої країни, виключно на військові цілі. З тією метою вони розбудували на Правобережжі по-при лінію Сталіна, сітку добрих шляхів. Зате на Лівобережжі й далі на схід не було ніодної добре брукованої дороги, якими так хвалилися большевики у прикордонній смузі.
Коли вибухла війна і совітські прикордонні терени опинилися в німецьких руках, большевицькі стратеги почали потішати себе думкою, що на лівому березі Дніпра — з огляду на відсутність добрих шляхів — німецький наступ змоторизованих армій обовязково мусить заломитися. Але виявилося, що добрих шляхів большевики більше потребують для евакуації з України своїх урядів, фабрик, фахових робітників, військового майна та харчевих засобів ніж німці для свого наступу. Тоді то пізні московські Івани стали на швидку руку будувати бруковані дороги. Через брак під рукою потрібного матеріялу для цього, вони використали все, що тільки могли — камені церкви, церковні і цвинтарні огорожі, памятники, хрести, могильні плити. Дійшло до того, що на великих східньо-українських просторах не залишилося майже ні одного цвинтаря, якого большевики не розібрали б та споганили б.
Цього року в Україні почалася доволі швидко студена зима. Над Озівським морем морози доходять до десяти ступнів, а нпр. у Таганрозі 14-го листопада тепломір показував —15°C. На таку зиму большевицькі комісари дуже тішилися, очікуючи від неї спасення. Але й цим разом большевики перерахувалися, бо-ж відомо, що як світ-світом, зима все була не спільником, але лютим ворогом кожної виголоднілої, погано одітої та погано забезпеченої всім необхідним армії. А що большевицька армія є саме такою, про це свідчить хоч-би вигляд полонених большевицьких вояків. Зате німецьке військо може зиму тільки витати, бо в зимі найгірші шляхи стають легкопрохідними.
Місто Таганрог, що лежить майже на самому кордоні Сов. України, большевики в поспіху залишили без більших зовнішніх спустошень; виглядає весело, чепурно. Має багато цікавих будівель і памятників з передбольшевицької доби — ампірний будинок музею краєзнавства, гарні палати, величаві спуски, сходи, кольонові застави з р. 1814, чепурно вдержані хати, де жили А. Чехів, П. Чайківський ітд. Большевики також чимало набудували в місті великих будинків і наставили памятників: музей Чехова, кінопалату "Жовтень", памятник жертвам революції, Ленінові, Сталінові і т. і. Але ці нові большевицькі будови надто "модерні" і своїм виставним примітивізмом тільки псують загальний вигляд міста.
В таганрозьких музеях і картинних галеріях большевики в дикунський спосіб зробили багато шкоди: вони понищили рідкі рукописи, цінні книжки, річні колекції та образи між іншими тут знищили збірку мистецьких праць Мартоса. Але мабуть найбільше потерпіли публичні книгозбірні. Большевики їх нищили з якимсь садизмом, щоб, мовляв, німцям нічого не попало в руки. Така доля зустрінула і приватні бібліотеки, на очах їхніх власників.
Хоч у місті і живе доволі багато українців, українського життя назовні майже не помітно. Всежтаки українське національне життя не заникло. Воно було тільки большевицьким намулом присипане і тепер починає відживати. Чимало старших віком таганрозьких українців уже встигли відбути одну а то й дві пятирічки на засланні або на примусових працях. Дехто вже й назад вернувся, іншим заборонений поворот до дому і взагалі побут в Україні. Зі заслання часто вертаються українці не тілько фізично знищені, але й психічно зломлені.
ДК. 