◦ ◦ ◦ ◦ ◦ ◦ ◦ ◦ ◦ ◦

Ґебельс у Венеції.
Як подає італійське радіо, мін. Ґебельс приїхав з жінкою та кількома вищими урядовцями свого ресорту до Венеції, щоб на запросини міністра Альфієрія взяти участь у міжнародній фільмовій виставі.
Першого вечора оба міністри оглядали фільму "Доктор Кох", що представляє життя і працю відомого ученого.
Німецьке військо зареквірувало всі школи на польському пограниччі.
БЕРЛІН, ПАТ. Військо зареквірувало всі школи на пограниччі, заселеному поляками, крім того "Польський Дім" у Закжевю.
Що постановила рада пятьох японських міністрів? — питання становища Японії до европейських держав.
ТОКІО, Домеї. По закінченні засідання ради міністрів відбулася в палаті премієра нарада пятьох міністрів: премієра, міністра війни, маринарки, закордонних справ та скарбу, які застановлялися над лінією японської політики супроти Европи. Як подає японська преса, міністр війни зясував висліди нарад з шефом штабу армії та військового шкільництва і про них уже зложив звіт премієрові.
Сіям не приступив до протикомінтернівського пакту.
ЛЬОНДОН, ПАТ. Сіямське посольство рішучо заперечує поголоску, немовби Сіям мав приступити до протикомінтернівського пакту.
У Сіямі закривають китайські школи.
Німецьке радіо повідомляє, що сіямська влада, бажаючи зберегти повну нейтральність, розвязала коло 20 китайських шкіл, де йшла протияпонська пропаґанда, та покарала китайських банкирів, які ту пропаґанду фінансували. 