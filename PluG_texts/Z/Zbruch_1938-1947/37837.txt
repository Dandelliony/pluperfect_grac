◦ ◦ ◦ ◦ ◦ ◦ ◦

Повідомлення ТАРС. Американське агентство Юнайтед Пресс, посилаючись на "скандинавські кола", розповсюджує чутки, що "Радянський Союз обіцяв надати допомогу Швеції в разі нападу на неї". ТАРС уповноважений заявити, що ці чутки позбавлені всяких підстав. В відповідальних радянських колах вказують, що Радянський Союз взагалі не займається роздачею обіцянок "про допомогу".
Збільшення випуску дитячого одягу. Промисловий комбінат Львівського міськпромторгу в 3-му кварталі цього року поширює випуск дитячого одягу. Буде випущено продукції на 1 міліон карбованців: костюмчики, білизна, пальто для дітей дошкільного і шкільного віку. Сировиною і допоміжним матеріалом на випуск цієї продукції промкомбінат забезпечений. Організовано спеціальний цех для пошиву демісезонних пальто для дітей.
Майстерня пошиву дитячого одягу промкомбінату почала готуватися до осіннього сезону. Буде випущено матроські костюми, штани трьох фасонів, тощо.
Кращі стахановці майстерні тт. Зайденфельд, Тринк, Лецтер та багато інших щодня показують зразки високої продуктивності праці, виконуючи норми на 120—150 процентів. (ОблРАТАУ). 