Легендарний герой. — На виставці мистецтва західних областей України

Легендарний герой
П’єсу про Бартоша Гловацького я почала писати майже три роки тому. Однак, зупинилася на трьох сторінках. Я заздалегідь знала, що моя п'єса, незалежно від того, яка б вона була, не могла бути поставлена на сцені.
Лише недавно я згадала про свій давній план. І саме тоді звернулися до мене товариші з Державного польського театру з пропозицією написати для нього п'єсу. Я вдруге повернулася до матеріалів та документів, знайшла їх, ще раз передумала від початку до кінця історію про Бартоша Гловацького, де дійсність і легенда так далекі від себе, де під мелодію пісні, поза заслоною фраз і декламацій, збережена тверда і тяжка селянська доля.
Історія і традиція по-різному говорять про життя і долю селянського героя. Я вибрала те, що для мене було символом історії селянства в Польщі — його геройство, чудову душу, його тяжке життя і вічну кривду.
"Оповідання про Бартоша Гловацького" — це мій перший сценічний твір. Над постановкою його працює вже деякий час колектив польського театру. Я бачу, як мої персонажі починають жити. Ці репетиції вчать мене більше, ніж всякі теорії про драматичне мистецтво. Коли я писала п'єсу, я завжди думала про те, як важко доведеться дивитись її на сцені, коли моя уява про героїв буде різна від того, що дадуть артисти.
Однак, я опинилася в тому щасливому становищі, що героїв п'єси — селянина Бартоша і селянку Бартошиху бачу такими, якими їх бажала побачити, — правдивими. І тільки тепер я зрозуміла велику творчу працю артистів.
П'єса "Оповідання про Бартоша Гловацького" базується на історичних мотивах. Однак, я не мала наміру писати історичну п'єсу, переді мною було питання, що вічно живуче і актуальне, питання батьківщини.
Ванда Василевська Колектив Львівського польського драматичного театру посилено готується до постави п'єси Ванди Василевської "Розповідь про Бартоша Гловацького". В п'єсі мова йде про польського кріпака, одного з тих, що дали спокуситися панським обіцянкам і взяли участь у повстанні 1794 року. Звільнений за хоробрість від кріпацтва, Бартош повертається до рідного села і тут бачить, що його брати і сестри далі стогнуть у шляхетському ярмі. На його постаті письменниця з великою художньою силою показує гірку долю селянина, який не хотів примиритися з кривдою народу.
В головних ролях виступатимуть: Бартош Гловацький — Л. Мадалінський, Бартошиха — З. Жичковська, Рузя, їх дочка — Ю. Каспійська, коваль Ян — А. Шиманський, Шимон — Ю. Кордовський, Агата — В. Сємашкова, староста Шуйський — В. Крашовєцький, економ Травінський — М. Татшанський, Скужевський — Я. Кречмар. Режисерує п'єсу В. Красновєцький, художнє оформлення Вл. Дашевського.
Прем'єра — 25 березня. На виставці мистецтва західних областей України
В центрі Москви, в Музею нового західного мистецтва, ось уже третій місяць відкрита і користується великим успіхом виставка художників західних областей України і народної творчості гуцулів. Понад 40 тисяч москвичів відвідали виставку.
Виставка по загальній оцінці громадськості і преси — велика культурна подія. Це перша зустріч нового загону радянських художників з Москвою — столицею країни Рад.
Картина одного з найстаріших художників колишньої Західної України М. Сосенка "Трембітарі" — своєрідний епіграф до виставки. З вершини гори три гуцули в своєму мальовничому одязі, трублять в трембіти, неначе проголошують, що не дивлячись на століття гніту — високохудожній український народ зберіг своє мистецтво, якого ніяким панам знищити не вдалося. Як пісня, розповідає виставка про минуле горе, про боротьбу, про радісне сьогодні. І, як пісня, навчає любити велику свою вітчизну і ненавидіти ворога.
Історія мистецтва Західної України відображає важку долю її народу. Колись старовинна Галицька земля складала разом з Києвом єдину старовинно-російську державу. Тоді зародилось українське мистецтво і досягло великого художнього розквіту. Намагання польських гнобителів подавити національний характер культури і мистецтва Західної України зустріли впертий опір в народі. Народ продовжував творити казкової краси своє мистецтво і доніс його до нас.
Московська виставка широко і повно показує творчість старого і нового покоління художників колишньої Західної України.
Перше об'єднання українських художників виникло в кінці XIX сторіччя. На чолі його став друг Франка, старий художник Іван Труш. З полотен цього чудового майстра, відкривається виставка.
Творчість Івана Труша, яскрава і своєрідна, носить відбиток справжнього народного духу. Його етюд з гуцулами — один з кращих творів виставки. На такому ж високому рівні стоять роботи сучасників Труша художників Сосенка і Петрака.
Серед художників другого покоління, які стоять на народних позиціях і черпають мотиви своїх творів з мальовничого багатства української природи і народного побуту, особливо виділяються художники Олекса Новаківський і учень Михайло Мороз. Мороз живе і працює в селі Космач — серці Гуцульщини. Він знає і любить життя свого народу. В колорит своїх картин він вносить велику свіжість реалістичного сприйняття природи. Видатний майстер імпресіоніст Кітц представлений на виставці рядом своїх кращих речей. Серед них "Літній день", "Воли на пасовиську", в яких художник майстерно передає мальовничість природи.
Мистецтво художників молодшого покоління в силу особливих умов втратило до певної міри свої національні традиції і свою національну своєрідність. Молоді українські художники змушені були їхати вчитись у Відень, Краків, Париж. Звідсіль захоплення формалізмом, відступ реалістичної трактовки світу. Тільки тепер ці талановиті художники, зустрівшись з радянською дійсністю, по-но-вому починають сприймати світ, переглядають свої позиції на мистецтво. В числі таких майстрів — художники Псахіс, Монастирський, Вітольд.
З графічних робіт і робіт олівцем ці каві малюнки Глязнера ("Зима у Львові"), Ляма ("Чоловічий портрет"), ксилографії Баляса, Флоринського, офорти Кульчицької і інші. Прекрасним майстром показав себе львівський скульптор Рейхерт-Тот. Дуже переконливі його скульптури "Червоноармієць", "Голова дівчини", "Танцювальниця". Велике враження лишає робота скульптора Внук — "Дід Дмитро".
Спеціальні розділи виставки присвячені народній творчості гуцулів і архітектурі Західної України. Кераміка, різьба по дереву, кості, вишивка, аплікації на шкірі, орнамент, чеканка на сріблі розповідають про широко розповсюджену художню творчість гуцульського народу.
Успіх виставки в Москві — ще одна демонстрація дружби народів великого Радянського Союзу.
А. Аквілєв 