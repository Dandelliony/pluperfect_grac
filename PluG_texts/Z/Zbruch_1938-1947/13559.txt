Тризуб на камениці. — Великий урожай грибів. — Інж. Добошниський зголосився на добровольця. — Франція обмежила вивіз тварин.

Тризуб на камениці. Як повідомляє львівська вечірня преса, появився на даху одної камениці при Бернардинській площі у Львові великий тризуб. У пятницю рано поліція наказала зняти цей тризуб і веде слідство в тій справі.
Великий урожай грибів на Волині виказують повіти: костопільський, сарненський і ковельський. З Волині вивезли вже цього року 150.000 кг. сушених грибів вартости 1,200.000 зол.
Інж. Добошниський зголосився на добровольця до заользанецького корпусу. Він перебуває тепер у львівській вязниці, де відсиджує 4-літню кару вязниці за „заязд" на Мислєніце. Управа вязниці відослала прохання до суду, що — як пише польська преса — прихильно поставився до його прохання відсилаючи його до команди згаданого корпусу. Подібне прохання адв. д-ра Шарґля відкинули.
Франція обмежила вивіз тварин. Француський уряд видав декрет зі забороною вивозити коні, мули, верблюди і т. п. з Франції та Альжиру. Новий декрет видано у звязку з частинною мобілізацією француського війська. 