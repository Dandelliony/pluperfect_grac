◦ ◦ ◦ ◦ ◦ ◦ ◦ ◦ ◦ ◦

Перебування в Москві делегації греко-католицької (уніатської) церкви. 21 грудня ц. р. в Москву із Львова прибула делегація митрополита греко-католицької (уніатської) церкви Йосифа Сліпого в складі: архімандрита Кліментія Шептицького, каноніка Гаврила Костельника, радника Митрополичої Консисторії Івана Котова та іромонаха Германа Буджинського. Делегація була прийнята Головою Ради в справах релігійних культів при РНК СРСР І.В. Полянським, в бесіді з яким вона зачепила ряд питань що стосуються правового положення церкви. Делегація вручила від митрополита Йосифа, духовенства і віруючих 100.000 карбованців грошей, зібраних в фонд оборони країни на потреби Червоного Хреста. (ТАРС)   Виставка виробів місцевої промисловості. Почалась підготовка до відкриття обласної виставки продукції місцевої і кооперативної промисловості, яку виробляють підприємства з дня визволення Львова від німецьких загарбників. Велосипедний завод продемонструє на виставці свою продукцію — велосипеди. Завод вагів надсилає на виставку новий вид продукції, яку днями освоїв колектив заводу — безгирні ваги. Городокський райпромкомбінат надіслав на виставку різні вироби з рогози (кошики, дитячі шкільні сумки тощо). Виставка відкриється в театрі ім. Заньковецької.   Новий вид продукції. На заводі «Емаль» освоєно виробництво нових комбінованих столових приладь (ложок і вилок). Вже виготовлена велика кількість цієї продукції.   З новим роком! За останні дні Львівським центральним телеграфом було одержано для трудящих Львова 2.187 телеграм, в яких адресатів вітають з новим 1945 роком — роком перемоги над німецько-фашистськими загарбниками, над гітлерівською Німеччиною.   Кінофестиваль оборонного фільму. З 1–10 січня у Львові на час зимових канікул почався в трьох кінотеатрах дитячий кінофестиваль оборонного фільму. На екранах кінотеатрів «Комсомолець», «Україна» та «Піонер» демонструватимуться кращі оборонні радянські фільми: «Вона захищає батьківщину», «Як гартувалася сталь», «Комсомольці», «Я чорноморець», «Зоя», «Сталінград»; «Ленін у 18-у році»,"Суворов" і інші. Початок сеансів з десяти годин ранку.   Вільна Україна 