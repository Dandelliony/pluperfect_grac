Нове видання Національного Музею. — Гостина театру ім. М. Садовського у Львові. — Біда Біді. — Ориґінальний страйк.

Нове видання Національного Музею. Незабаром появиться книжка Віри Свєнціцької про різьблені ручні хрести 17—19 вв. Видання це, багато ілюстроване, буде моноґрафією українського різьбленого хреста, що в українському мистецтві виробив собі своєрідні і високомистецькі форми.
Гостина театру ім. М. Садовського у Львові. У днях 18…19 і 20. ц. м. театр ім. М. Садовського дає кілька вистав у салі Народнього Дому. 18. ц. м. ставлять — "Дай серцю волю". 19 ц. м. в год. 4-ій — "Сорочинський ярмарок", в год. 18.15 "Невольник". 20 ц. м. святочна вистава з нагоди 100 ліття і Котляревського "Наталка Полтавка". Білєти можна вже купити в "Союзному Базарі". Треба надіятися, що наше громадянство масовою участю у виставах дасть вислів своєї вдячности для невтомних працівників українського мистецтва.
Біда Біді. На перекупку овочів на розі вулиці Казимира Великого у Львові напали три молоді бандити. Один повалив її на візок, другий вирвав з рук перекупки грошову сумку, а третій забрав мішок з горіхами. Два нараз втекли, третій не вспів, бо горіхи були таки важкі. Виявилось, що грабіжник називається Павло Біда; він заявив, що допустився злочину не з життєвих розкошів, тільки з великої біди.
Ориґінальний страйк жінок з немовлятами. Жінки безробітних С. Люіс у Злучених Державах окупували салю в ратуші тому, що безробітні чоловіки не діставали від міста підмог. Делєгація 37 жінок з немовлятами вже два дні і дві ночі не покидають міської салі не зважаючи на прохання поліції та урядовців. Поліція хоче переломити страйк делєґаток голодом і тому не допускає до нещасливих матерей з немовлятами харчів, що їх приносить рідня. Ориґінальний страйк треває далі. 