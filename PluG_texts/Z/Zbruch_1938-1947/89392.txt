◦ ◦ ◦ ◦

ТОКІО, 19-го травня. "Хоч наш край положений у першій фронтовій лінії й у тому моменті більше мусить терпіти, як якийнебудь інший член великоазійської народної спільноти, то все ж таки можу сказати, що кожний бірменець почувається щасливим приложити свою цеглинку до відбудови країни для забезпечення ново-здобутої незалежности". Таке заявив д-р Бамган, провідник вірменської спеціяльної місії, що під цю пору перебуває в Токіо, в розмові з представниками японської та закордонної преси.   МАДРИД, 19-го травня. Як повідомляють з Богота, президент Альфонзо Лопец, знову обняв в середу провід державними справами Колюмбії. В посланні до парляменту заявив президент, що відпустка, яку парлямент дав йому в минулому листопаді, закінчилася.   АДАНА, 19-го травня. Ливанський міністер закордонних справ заявив, що уряд Ливану відкриє посольства в Альжирі, Лондоні, Вашінгтоні, Каїро, Ріяд та Багдаді.   СТОКГОЛЬМ, 19-го травня. "Афтон Блядет" повідомляє з Ню-Йорку, що жидівський комітет звернувся телеграфічно до Сталіна з проханням рятувати міліони жидів на Мадярщині.   СТОКГОЛЬМ, 19-го травня. З Лондону урядово повідомляють, що починаючи з 7-го грудня губернатор з'єдинених провінцій в Індії, сер Моріс Галлет, залишається ще дальше один рік на своєму становищі.   МАДРИД, 19-го травня. Бразилійський міністер повітреплавства, Йоаквін Сальґадо, який повернувся до Pio де Жанейро з Інспекції південно-бразильських летунських опірних пунктів, нарікав перед представниками преси на те, що закордонні елементи займаються на летовищах живою пропагандою, в тій цілі, щоб закаламутити взаємини між Бразилією та Аргентиною.   ГЕЛЬСІНКИ, 19-го травня. Часопис "Аям Суумто" означає боротьбу Фінляндії як оборону цілої Скандинавії проти небезпеки зі сходу та апелює до нордійських держав витягнути з того факту відповідні консеквенції.   СТОКГОЛЬМ, 19-го травня. На річній конференції союзу лікарів, яка має зібратися при кінці слідуючого тижня, мають дискутувати над резолюцією, яка закидає британсько-індійському урядові, що він недостаточними засобами боровся з голодом, та хворобами в Індії.   ГЕЛЬСІНКИ, 19-го травня. Доповнюючи військове звідомлення з 17-го травня, повідомляють: Сьогодні передполуднем совєтські стрімкоспадні бомбардувальники під охороною ловецьких літаків заатакували пристань Гаміна. Як повідомляє фінське пресове бюро, під час того наступу зістрілено 8 ворожих бомбардувальників та 3 ловецькі літаки.   АНКАРА, 19-го травня. Наслідком фальшиво поставленої зворотниці, наїхав в одному двірці у східній Анатолії один поїзд на дрезину. Багато возів вийшло з рейок. Згинуло 40 осіб, а багато було важко ранених.   ГЕЛЬСІНКИ, 19-го травня. Фінське воєнне звідомлення з 16. травня звучить: На Карельській та Авнус вузині жива ворожа розвідувальна діяльність. На інших фронтах нічого замітного.   СТОКГОЛЬМ, 19-го травня. Як повідомляє шведський генеральний штаб, у полудневій Швеції зістрілила шведська протилетунська артилерія один англійський літак, який впав у море. Згинув один англійський летун, другого інтерновано в Істад.   СТОКГОЛЬМ, 19-го травня. На пресовій конференції президент ЗДА заявив, що сподівається стрінутися з премієром Австралії і Нової Зеландії, коли вони вертатимуться з імперіяльної конференції в Лондоні.   Львівські вісті 