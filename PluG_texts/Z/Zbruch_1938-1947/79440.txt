◦ ◦ ◦ ◦

З нагоди Великодніх свят болгарський премієр Фідоф видав маніфест до болгарського народу, в якому підкреслює єдність усіх болгарів, їх глибоку віру у свою справу те безінтересовність. Болгарський народ рішений боронити своє майбутнє не тільки в рямках Балкану, але й цілої Европи.
Бої в Тунісі, які саме в останніх днях значно посилилися, дали нагоду англо-американцям призадумуватися над положенням. Міродайні англійські військовики висловлюються до питання, який вислід дала б спроба висаду на европейському побережжі, коли глядіти на боєве положення в Тунісі, як приклад для прібних операцій. Висновки, до яких приходять це те, що доля кожної висадної армії було б тільки знищення, або у кращому випадку новий Дюнкерк, після однотижневого або двотижневого бою. У Франції, наприклад, німці без труду могли б виставити 50 дивізій проти британських військ, не потребуючи послабити свій фронт на сході. Вже сама думка висадити армію, яка могла б протиставитися 50-ом дивізіям держав осі, являється сьогодні — як там твердять — утопією, тим більше тепер, коли була нагода зблизька поміряти власні сили вз німецькими у Тунісі.
Цієї середи подано до відома про іменування колишнього міністра закордонннх справ Масаюкі Тані японським амбасадором у Китаї. Цей акт відбувся в цісарській палаті в приявності цісаря.
Японський міністер закордонних справ подав у середу до відома, що радника амбасади в Нанкіні, Тойоїкі Нікамуру іменовано постом у Фінляндії.
23-го квітня японське морське летунство заатакувало бази на острові Фунафуті (група Еліс), яких 2.000 км. на схід від Ґвадальканару. Пошкоджено важко військові влаштування. Всі машини вернулися до своїх баз. 25-го квітня японські летуни збили 6 ловецьких машин у повітряних боях над Соломонськими островами.
Минулого вівтірка у південно-східній Шотляндії один британський військовий літак впав на автобус, в якому знаходилося військо. Автобус загорівся. Залога літака і 9 вояків з автобуса згинули, інших 6 важко ранені.
Англійський публіцист Гарольд Тінгс, в одному коментарі про польсько-совєтський конфлікт сказав: "Може вдасться з нашого боку знову щось зараджувати. Треба спонукати до уступлення сучасних польських провідників. На їхнє місце прийдуть потім люди, до яких большевики матимуть більше довір’я".
Перед турецькою пресою промовляв німецький посол д-р Клодіюс про нову німецько-турецьку умову. Вона у принципі оперта на умові з жовтня 1940 р. та має важність до травня 1944 року. Вона передбачує річний торговельний оборот у висоті 120 міл. марок, себто по 10 міл. марок місячно. Насправді цей товарообмін з Туреччиною ще більший, бо доходить ще постачання з Німеччини до Туреччини на основі признаного Туреччині зброєвого кредиту. Тому можна рахуватися з доставою товарів у рік вартістю яких 320 міл. марок. Таким чином Німеччина знову стоїть на першому місці як торговельний партнер Німеччини. Турецька преса живо цікавиться цією умовою та зазначує з признанням, що вже на підставі цієї останньої умови впродовж лише двох днів наспіли з Німеччини достави вартістю 8 міл. турецьких фунтів. 