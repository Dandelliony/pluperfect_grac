Шкільництво в Галичині

Відділ Науки і Навчання
Львів, 5 листопада.
Все шкільництво в Генерал-Губернаторстві підлягає Головному Відділові Науки й Навчання (Гауптабтайлюнг Віссеншафт унд Унтерріхт) у правлінню Генерал-Губернаторства в Кракові. Президентом Головного Відділу Науки й Навчання є гофрат д-р Вацке.
В уряді Губернатора є Відділ Наука й Навчання найвищою інстанцією для шкільництва в Галицькій Області.
Керівником Відділу Науки й Навчання в Галичині є Радник студій Др. Антон Гасселіх.
Відділ Наука й Навчання ділиться на підвідділи для народних, вищих, високих, професійних, фахових і господарських шкіл. Поодинокими підвідділами кермують референти, яким для кожного роду шкіл приділено як співробітників українських і польських референтів (інспекторів). Відділ розпоряджає власною рахунковою станицею.
Відділ Наука й Навчання має своє приміщення при вул. Кармелітській ч. 4 (тепер Румунській), а саме урядують там:
На І. пов. — Радник студій Др. Антон Гасселіх, Керівник відділу і заразом референт для вищого шкільництва.
На І. пов. — Проф. Филип Курц, заступник керівника відділу, референт для високого і польського народного шкільництва.
На ІІ пов. — Шкільний Радник Вільгельм Месслін, референт для українських народних шкіл.
На III. пов. — Шкільний Радник Альфред Граше, референт для персональних справ і німецьких народних шкіл.
На ІІІ. пов. — Директор Едвард Ліберда, референт для професійного і фахового шкільництва.
До Відділу Науки й Навчання при уряді Губернатора Галичини включено також реферати для музеїв і бібліотек. Передбачується також Уряд пам'ятників Галичини і Картинну станицю Галичини. Приміщення для цих ділянок є в партері.
Рахунковий відділ приміщений в будинку при вул. Кармелітській ч. 4а, референт П. Єддінг.
Приймається. виключно в понеділки, середи і п'ятниці від 9—11 год. ранку. В інші дні сторін не приймається.
В Галичині включено до міських і окружних староств окремі шкільні уряди, якими кермують окружні шкільні радники, котрим довірено всякого роду школи, що є в повіті.
В місті Львові є Міська Шкільна Рада при Міському Старості. Ця Рада урядує в ратуші на І. пов. 23 кімната. 