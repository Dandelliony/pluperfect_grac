◦ ◦ ◦ ◦ ◦ ◦ ◦

Англійські і французські повідомлення
ЛОНДОН, 6. (ТАРС). Агентство Рейтер передає, що в районі Нарвіка тривають запеклі бої. Норвежські війська в районі між Реросом і Стереном чинять опір. Всі спроби німців вибити їх з цього району досі не увінчались успіхом. Як передають, на південь від Стерена норвежські війська розбили німецький загін.
За повідомленнями кореспондентів шведських газет, німці докладають всіх зусиль, щоб повністю використати в районі Нарвіка свою перевагу в повітрі. Твердять, що німецькі літаки безперервно направляються в Нарвік. Тільки в один день було помічено 100 літаків, які летіли на північ. Німецькі твердження, що гарнізон кріпості Хегра здався, підтверджуються.
ПАРИЖ, 6. (ТАРС). Агентство Гавас передає, що в районі Нарвіка німецькі війська, які зазнали запеклого бомбардування, перегруповують свої загони для того, щоб дістати можливість чинити опір в кращих умовах. Воєнні операції союзників продовжують розвиватись в сприятливих умовах.
Англійські повідомлення
ЛОНДОН, 7. (ТАРС). Як передає Рейтер, союзні війська в Норвегії продовжують оточувати німецькі війська в районі Нарвіка. Норвежські війська досягли залізниці, яка веде з Нарвіка до шведського кордону.
Норвежські війська вдержують свої позиції в долині Гаульдален між Реросом і Стереном. Норвежські війська в Трюсілі, на північний схід від Ельверума, після евакуації союзних військ відступили.
За відомостями агентства Рейтер, за останній місяць англійці втратили на всіх фронтах 48 літаків. Агентство твердить, що німці за цей період втратили 138 літаків.
Англійська міністерство авіації повідомляє, що два англійських літаючих човни, які стояли на якорі біля побережжя Норвегії, були пошкоджені кулеметним огнем німецьких літаків.
На західному фронті
ПАРИЖ, 6. (ТАРС). В офіціальному повідомленні про воєнні дії, опублікованому вчора ввечері в Парижі, говориться: "Минулої ночі противник при підтримці артилерії почав сильну атаку проти трьох французських постів в районі ріки Саар. Оточені французькі пости стійко чинили опір, чекаючи контратаки французських частин, яка була проведена невеликими загонами, що примусили противника відступити".
В сьогоднішньому ранковому повідомленні відмічається "значна активність артилерії і передових частин в районі ріки Саар".
В повідомленні агентства Гавас про становище на західному фронті говориться: "4 травня вранці німці провези вилазку більш широкого розмаху, ніж звичайно. Після посиленої артилерійської підготовки німецька частина чисельністю приблизно в дві роти (більше 300 чоловік) почала атаку французьких постів, розташованих у невеликому лісі. Зустрінуті огнем французської автоматичної зброї і артилерії німці відступили, зазнавши втрат".
ПАРИЖ, 7. (ТАРС). Вчора ввечері офіціально повідомлялось, що на фронті не відбулося нічого нового.
У сьогоднішньому ранковому повідомленні сказано: "Ніч пройшла спокійно на всій лінії фронту. Сутичка патрульних загонів на схід від Мозеля закінчилася перемогою наших частин".
Агентство Гавас передало вчора таке комюніке французського адміралтейства: "Третього травня в Північному морі кораблі, які конвоюють транспорти військ, зазнали нападу авіації противника. Ні одне конвойоване судно союзників не потерпіло. Був потоплений контрміноносець. Більшу частину екіпажу вдалося врятувати".
Активність союзників у Середземному морі
КОПЕНГАГЕН, 6. (ТАРС). Газета "Політікен" повідомляє про "гарячкову воєнну активність в Середземному морі і на Балканах, про прибуття великої англо-французської ескадри в Александрію і про концентрацію англійських і військових сил на кордоні Абіссінії". Газета пише також про перегрупування сухопутних військ Англії на близькому сході. "Частина цих військ в Сірії, Трансіорданії, Палестіні і Північному Іраку, — пише газета, — має своїм завданням охорону месопотамських нафтових промислів і нафтопроводів. Інша частина військ концентрується в Єгіпті з завданням нести службу на Єгіпетсько-Лівійському і Судано-Абіссінському кордонах і коло Суецького каналу. Повідомляють також про те, що в Єгіпті припинені відпуски в армії і в поліції і що англійські морські офіцери прибули в Афіни, бо питання про англійські гарантії Греції вважається актуальним".
Святкування сторіччя дня народження Чайковського
НІМЕЧЧИНА. БЕРЛІН, 7. (ТАРС). Газети, а також музикальна громадськість Німеччини відзначають соті роковини з дня народження Чайковського. Багато газет вийшли з спеціальними статтями про творчість геніального композитора.
"Кельніше Цейтунг" пише: "Цей ювілей святкується не тільки в Радянському Союзі, але й у всіх країнах світу. Чайковський знайшов визнання і в Німеччині. Багато його творів оцінені тут дуже високо".
Концерт пам'яті Чайковського, що відбувся вчора в одній з берлінських філармоній, пройшов при переповненому залі і мав винятковий успіх.
В театрах і концертних залах багатьох міст Німеччини також відбулися концерти, присвячені Чайковському. 