◦ ◦ ◦ ◦ ◦ ◦ ◦

Німеччина оголосила Червоне море зоною воєнних операцій
БЕРЛІН. 14 (ТАРС). Німецьке інформаційне бюро передає офіціальне німецьке повідомлення, в якому говориться, що в результаті розвитку воєнних дій в східній частині Середземного моря, треба чекати в майбутньому операцій німецьких воєнних сил також і в Червоному морі. Таким чином, кожне судно, яке плаває в цій зоні воєнних операцій, може бути знищене мінами або іншими воєнними засобами. Німецький уряд застерігає від плавання у водах північної частини Червоного моря до тропіка, включаючи Суецьку і Аравську затоки. Виняток становлять територіальні води Саудовської Аравії.
Стачка робітників каучукових плантацій в Сінгапурі
Агентство Рейтер передає, що під час бомбардування Лондона в ніч на 11 травня були пошкоджені будинок парламенту, Вестмінстерське абатство і Британський музей. (ТАРС)
Втрати англійського торгового флоту за час війни
Як передає англійське міністерство інформації, втрати англійського союзного і нейтрального судноплавства за час від 1 травня 1940 р. по 30 квітня 1941 року становили 4.745.407 регістрових брутто-тонн. Протягом війни Англія втратила 923 пароплави загальним тоннажем в 3.896.242 регістрових брутто-тонни. (ТАРС)
Рятувальні флюнти для льотчиків англійської винищувальної авіації
Англійське міністерство інформації передає, що льотчики англійської винищувальної авіації надалі постачатимуться невеликими складаними гумовими флюктами нового типу. Флюкта розрахована на одну людину. Вона розкриваються під час спуску її на окремому парашуті. Льотчики бомбардувальної авіації вже протягом тривалого часу користуються подібного роду флюктами, завдяки чому багато з них врятувалось. (ТАРС)
Арешти в Індії
За повідомленням індійської преси, в місті Дакка на підставі закону "Про захист Індії" арештовано 12 видатних політичних діячів. В місті Калькуті арештовано 40 чоловік молоді. В редакціях газети "Форвард" і журналу "Мандара" поліцією зроблені обшуки. (ТАРС)
Будівництво торгових суден в США
НЬЮ-ЙОРК, 13 (ТАРС). Як передає агентство Ассошіейтед Пресс, в США на 1 травня знаходилось у будівництві і було розміщено замовлень на 800 суден загальною тоннажністю в 5.055 тисяч тонн. За перші 4 місяці поточного року було пущено на волу або здано в експлуатацію 27 пароплавів проти 16 за відповідний період минулого року.
Заява австралійського міністра праці і національної повинності
НЬЮ-ЙОРК, 11 (ТАРС). Як передає агентство Юнайтед Пресс з Мельбурна, за заявою австралійського міністра праці і національної повинності Холта з 200 тисяч чоловік, призваних в австралійську армію (вік від 20—24 років), приблизно 10 процентів забраковано за фізичним станом, а 15 процентів звільнено в зв'язку з тим, що вони працювали на підприємствах воєнної промисловості. З початку війни аж до березня поточного року в австралійську армію послані за межі Австралії 157 тисяч добровільців.
Обговорення питання про підготовку англійських льотчиків в США
НЬЮ-ЙОРК, 14 (ТАРС). Як передає агентство Ассошіейтед Пресс з Вашінгтона, військове міністерство США і англійське посольство обговорюють план підготовки англійських льотчиків в США. Якщо цей план буде остаточно схвалений, то найближчим часом в США будуть організовані авіаційні школи, в яких, можливо, навчатимуться 2 тис. англійців. Їх навчатимуть американські інструктори на американських літаках.
Повідомлення румунського міністерства освіти
БУХАРЕСТ, 13 (ТАРС). Газети публікують повідомлення міністерства освіти про те, що 10 травня під час святкування дня незалежності в Бухарестському університеті група студентів співала заборонені пісні. Міністерство доводить до відома студентів, що коли до 20 години 13 травня не будуть вказані всі винні, то студентські гуртожитки і їдальні будуть закриті, навчання буде припинене, а іспити в цьому році скасовані. Крім того, всі студенти, які приїхали з провінції, будуть зразу ж відправлені назад. 