До музиків та тих, що нею цікавляться

Щоби рушити з місця деякі пекучі питання нашого імпрезового та музичного життя, а рівночасно прийти з поміччю безробітним музикам, просимо всіх зацікавлених увійти з нами безпосередньо або за посередництвом Українських Допомогових Комітетів у контакт. Справа така:
а) В містах і містечках, де є запотребування на науку музики (гру на фортепіяні, чи інших інструментах) треба перевести анкету із зацікавленими батьками й опісля прислати нам списки дітей з оцими даними: вік дитини, чи вчилася музики, як довго й де, адреса й звання батьків, а також подати, чи в даній місцевості вчить хтось музики й хто. Зазначити інструменти, на яких діти мали би вчитися.
б) Всіх вчителів музики просимо у власному інтересі подати свої адреси, кількість учнів, матеріяльне положення, фахову освіту (дипльоми й практику).
в) Всіх безробітних диріґентів хорів і дутих орхестр — (кваліфікованих, тобто із диріґентським курсом) або довголітньою практикою) — просимо подіти свої адреси й евентуальні вимоги щодо місця праці.
г) Подати місцевості, в яких потрібно диріґентів із поданням вимог і винагороди.
ґ) Подати спис потрібних нот (евент. загально очеркнути: прим. "боєві пісні на мужеський хор").
д) Всіх музиків і мистців (фахових співаків і віртуозів) просимо подати свої адреси із поданням роду музикування, праці, (в гурті чи окремо) із зазначенням часу, потрібного на підготову.
Ціль: збірні концерти, концертові турне.
Зголошення слати на адресу: Український Центральний Комітет, Краків, вул. Зелена 26/11. Культурно-Освітній Відділ.
Український Центральний Комітет
Культурно-Освітній Керманич. 