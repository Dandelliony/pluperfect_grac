◦ ◦ ◦ ◦

Порядок Богослужень у Храмі св. Спаса у Львові. Велика П'ятниця. 3-го квітня: В 8-ій год. ранку — Царські Часи. Відтак Вечірня і Заложення Плащениці. В 6-ій год. після полудня — Псальми. Співає Церковний Хор під управою п. М. Сидорака. В 6-ій год. всч. — Єрусалимська Утреня. — Велика Субота, 4-го квітня: В 9-ій год. ранку — Літургія св. Василія Великого з Вечірнею. В год. 6.30 після полудня — Перенесення Плащениці на Великий Престіл. В 6-ій год. вечора — Воскресна Утреня з обходом. — Воскресення Христове, 6-го квітня: В год.: 6-ій, 7-ій та 8-ій ранку — св. Літургії (читані). В год. 7.30 ранку — Свячення Пасок. В 9-ій год. — Співана Соборна св. Літургія. — Дванадцятки нема. — В 5-ій год. після полудня — Велика Вечірня. — Воскресний Понеділок, 6-го та Світлий Вівторок, 7-го квітня — звичайний порядок Богослужень.
Українська програма в радіо. У Велику П'ятницю, 3-го квітня, в часі від год. 18.16 до 19-ої вечора Львівська Радіовисильня передає Страсні Псальми Бортнянського у виконанні хору під керуванням Е. Козака. У програмі псальми: "Живий в помощі Вишнього", "Скажи ми, Господи", "Гласом моїм", "Вскую, прескорбна душе" та інші. — У Світлий Вівторок, 7-го квітня, в часі від год. 18.16 до 19-ої Львівська Радіовисильня передає концерт Великодних Гагілок і Веснівок. Виконавці: хор під керуванням Евгена Козака. Солістка: п. Марія Сабат-Свірська. При фортепіяні: п. Мар’янна Лисенко. — В середу 8-го квітня, в часі від год. 10.30 до 11-ої ранку концерт української камерної музики.
Болюча втрата. Львів, 3 квітня. Дня 1 квітня ц. р. помер нагло Семен Тарнавський, службовець Народної Лічниці, б. поручник УГА, проживши 61 років. Похорони відбудуться в суботу, 4 квітня ц. р., в 2-ій год. попол., з похоронної крипти при вул. Кохановського 94 на Личаківське кладовище.
Україна — Гарбарня. Заповіджені минулої нелілі товариські змагання "України" з "Гарбарнею" не відбулися через поганий стан грища, яке творило просто одно баговиння. Ці змагання відбудуться цієї неділі, замість заповіджених змагань Люфтваффе (Радом) — Україна. Радомська дружина не зможе приїхати через тимчасову заборону німецьким дружинам виїздити дальше, як 50 км. від свого місця осідку. Зате відбудуться тепер без уваги на погоду змагання "України" з "Гарбарнею". Обі дружини виставлять свої найкращі склади із новими змагунами. Ця зустріч відбудеться в неділю, 5-го квітня, в год. 3-ій попол., на грищі Тіловиховної Секції УЦК (колишнє грище УССК-у). 