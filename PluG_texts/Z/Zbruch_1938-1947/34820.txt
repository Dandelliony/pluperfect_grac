◦ ◦ ◦ ◦ ◦ ◦ ◦

Війна в Західній Європі
ПАРИЖ, 2 квітня. (ТАРС). У вчорашньому вечірньому комюніке говориться: "В районі на захід від Саара відбувалася особливо часта артилерійська стрільба.
Авіація обох сторін виявляла посилену активність. Відбулася велика кількість повітряних боїв, результати яких ще невідомі. Всі французські літаки повернулись на свої бази.
31 березня ланка французських винищувачів зустріла сили противника, які значно переважали. Було збито 2 французських літаки. Останні літаки повернулись на свої бази.
В сьогоднішньому ранковому комюніке говориться: "Ніч пройшла спокійно на всьому фронті".
БЕРЛІН, 2 квітня. (ТАРС). В зведенні, опублікованому верховним командуванням німецької армії, говориться:
"На західному фронті ніяких особливих подій. Німецька авіація продовжувала вчора посилену розвідувальну діяльність над Північним морем і Східною Францією. При цьому відбувалися неодноразові повітряні бої між окремими німецькими розвідувальними літаками і ворожими винищувачами. Два німецьких розвідувальних літаки збили два французських винищувачі. Один англійський розвідувальний літак був збитий при намаганні проникнути в німецьку бухту. З польоту не повернувся один німецький літак".
Повідомлення німецького агентства про віддання військовому суду колишніх керівників польського уряду
БЕРЛІН, 2 квітня. (ТАРС). Як повідомляє німецьке інформаційне бюро, члени КОЛИШНЬОГО польського парламенту, які переховуються в Анжері, винесли рішення, в якому вони вимагають віддання військовому суду за зраду колишнього міністра закордонних справ полковника Бека, колишнього головнокомандуючого польською армією Ридз-Смігли і, колишнього прем'єра — генерала Славой-Складковського. Ридз-Смігли пред'явлено обвинувачення в "недостатніх заходах по обороні країни, нездібності вести війну і, нарешті, в тому, що він втік за кордон, в той час, коли польське військо ще продовжувало боротьбу".
Французська цензура не пропускає жодного повідомлення, яке стосується цього рішення і перешкоджає також англійським кореспондентам посилати про це повідомлення своїм лондонським газетам.
Промова Чан Кай-Ші
ЧУНЦІН, 2 квітня, (ТАРС). Відкриваючи 1 квітня 5 Сесію Національно-політичної ради, Чан Кай-ші виголосив вступну промову. Торкнувшись положення на фронтах, Чан Кай-ші вказав, що японці розгорнувши наступ в північній частині провінції Хунань, провінції Гуандун і Гуансі, а також в західній частині провінції Суйюань потерпіли невдачу.
Характеризуючи положення Японії, Чан Кай-ші сказав: "Політично і економічно Японія наближається до неминучого зворушення. Її зовнішня політика не впорядкована і протирічлива. Повалюючи мир в Азії, вона претендує на будівництво "нового порядку", вирішивши знищити законні права третіх держав на Далекому Сході. Відчуваючи великі труднощі, після сильних хитань, Японія вирішила прикликати на допомогу Ван Цзін-вея, Ван Ке-міна і Лян Хун-чі для створення маріонеточного уряду в Нанкіні. Ван Цзін-вей і інші зрадники повинні бути знищені. Ми повинні подвоїти наші зусилля і з рішучістю продовжувати опір". 