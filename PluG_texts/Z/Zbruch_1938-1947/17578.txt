Анґлійська публична опінія стає по боці Карпатської України.

Редактор льондонського "Таймсу" отаман (майор) Нель-Нес, відвідав відділ преси Карпатської України. В розмові зазначив він, що анґлійська преса ставилася спершу до Карпатської України дуже холодно під впливом інтензивної мадярської пропаґанди в пресі. "Тепер — продовжав він — справа змінилася. Анґлійська преса мусіла прийти до переконання, що мадярська пропаґанда оперта на неправді, тому і втратила довіря до неї. Я сам переконався про стан на місці. Будьте переконані, що анґлійська публична опінія, яка все симпатизує з народами, що боряться за свою незалежність, буде за Вами."
І одна перестрілка на кордоні між Карп. Україною та Мадярщиною.
Як подає ПАТ, з Будапешту повідомляють урядово, що 10. ц. м. коло 21. год. чехо-словацьке військо обстрілювало громаду Баркасів по мадярському боці і припинило перестрілку щойно на інтервенцію мадярського звязкового старшини.
Мадярський уряд зложив протест у чехо-словацькому посольстві. 