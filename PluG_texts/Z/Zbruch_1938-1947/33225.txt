Про введення єдиної паспортної системи по львівській області

Обов'язкова постанова Львівського Обласного Виконавчого Комітету від 24 лютого 1940 року.
З метою кращого обліку населення міст, робітничих населених пунктів та районних центрів, — Львівський Обласний Виконавчий Комітет постановляє:
1. Всі громадяни, що мешкають у містах, робітничих селищах, районних центрах, залізничних станціях, віком від 16-років — зобов'язані мати паспорта, які одержують у відділах Робітничо-Селянської Міліції по місту їх мешкання.
2. Для одержання паспорта потрібні такі документи:
а) метрична виписка
б) свідоцтво про шлюб (одруження)
в) довідка про місце праці
г) довідка житлової управи, або райради, сільради про місце мешкання
д) 2 фотокартки розміром 3,5 х 3 см.
За порушення цієї постанови винні підлягають адміністративному покаранню — штрафу в розмірі до 100 крб., а за повторне порушення — до кримінальної відповідальності.
Догляд за виконанням цієї постанови покласти на Робітничо-Селянську міліцію.
Ця постанова набуває чинності з дня оголошення в пресі.
Голова Львівського Облвиконкому Козирев.
Секретар Львівського Облвиконкому Дриль. 