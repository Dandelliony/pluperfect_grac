◦ ◦ ◦ ◦

Театр "Веселий Львів". Сьогодні, у суботу, 23-го і завтра у неділю, 24 січня ц. р., в год. 18-ій, в залі ІНТ. відбудеться повторення нової (3-ої) програли театру "Веселий Львів" за участю артиста Львівського Оперного Театру, реж. Й. Гірняка та вокального квартету О. Курочки. В програмі спів, музика, балет, скетчі. Програму веде Сергій Дубровський. Мистецький керівник ред. Зенон Тарнавський. Балетмайстер А. Вежинський. Мистецьке оформлення арт-маляр В. Ласовський. Передпродаж квитків вступу лише в касі ІНТ — вул. Францішканська 7 — щодня від год. 10-ої до 14-ої і під год. 16-ої до 18-ої.
Совганка відкрита. Старанням Міського Спортового Уряду владжено совганку для населення міста Львова на грищі колишньої "Погоні" при вул. Стрийській 104 (ДоїЗД трамваєм ч. 10). Совганка відкрита кожного дня віл год. 10. до 16.
Набір до Театру Малих Форм. У. Ц. К. — Підвідділ для справ мистецтв, оголошує набір акторів, співаків, музик і танцюристів до Театру Малих Форм. Зголошення — усні або листовні — складати до дня 27 січня ц. р. включно на адресу Львів, Францішканська 7, канцелярія ІНТ.
"Сурма" колядує у Храмі св. Юра. Львівський зразковий хор "Сурма" колядує 24-го, 31-го січня та 6-го лютого у таких церквах: св. Юра, Преображення і Успенія. Найближчий концерт колядок відбудеться завтра, 24-го січня підчас "Дванадцятки" в Архікатедральному храмі св. Юра. Датки зібрані в тому часі на тацу, призначені на вимову допомогу.
Цікавий реферат у Клюбі. Заходом Спілки Праці Українських Журналістів при УЦК. відбудеться в суботу, 23 січня ц. р., в год. 6-ій веч. у Світлиці Співробітників Відділу Культурної Праці УЦК — Літературно-мистецького Клюбу реферат М-ра Бориса Ольхівського на тему: "Давні мапи України" (з показом збірки мап). По рефераті сходини членів Спілки Праці Українських Журналістів.
Громадянське жертвенність. На спільній вечері "Куті" в Повітовому Союзі Кооператив у Товмачі, на руки директора "Українбанку" п. Богдана Мусія зложено на КоДУС суму 246. зл. — На хрестинах у п. Романа Гребеняка в Делятині запрошені гості зложили суму 365.— зл. на українських полонених.
Який одяг матимуть руховики Львова? ЛЬВІВ, 22 січня. Як нас повідомляють, львівські дружини виступлять до міжмістових приладових змагань в довгих гранатових штанах, синіх сорочинках без рукавів та білих светрах. На грудях будуть мати напис "Львів". 