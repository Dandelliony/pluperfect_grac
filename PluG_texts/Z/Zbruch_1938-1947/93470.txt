◦ ◦ ◦ ◦

Відкрився львівський будинок пропаганди. У Львові на Академічній вул., №13 відновив свою роботу міський Будинок пропаганди. Відкрито великий читальний зал, бібліотеку, влаштовані вітрини. Бібліотека Будинку нараховує біля 7 тисяч томів різної політичної, соціально-економічної, художньої літератури. Є повні збірки творів Маркса, Енгельса, Леніна, Сталіна. В фойє влаштована вітрина-виставка «XXVII річниця Великої Жовтневої Соціалістичної Революції».        Будинок пропаганди допоможе партійним, радянським, комсомольським працівникам і інтелігенції міста вчитись і підвищувати свій ідейно-теоретичний рівень.   В Інституті української літератури. Відроджується перервана німецькими окупантами наукова робота у Львівському відділі інституту української літератури Академії Наук Української РСР. Під керівництвом академіка Возняка наукові працівники почали розроблювати ряд цікавих тем, зв'язаних з життям та діяльністю класика української літератури Івана Франка. Зокрема, академік В.Г. Щурат, який особисто близько знав великого поета, працює зараз над науковим твором "Життя і творчість Івана Франка". Вивчається зараз також нова цікава тема, яка стосується Івана Франка як історика і дослідника української літератури. Наукові працівники відділу інституту намітили також відновити, перервану війною, велику роботу над Академічним виданням творів Івана Франка в 25 томах. Передбачають тут також видання творів видатної української письменниці Ольги Кобилянської та письменника Федьковича. (ОблРАТАУ).   Вивчення походження слов'янської культури. До війни Львів мав багато цінних рідкісних археологічних матеріалів та експонатів древньої слов'янської культури. Зокрема, тут зберігалися цінні експонати, здобуті під час розкопок старовинного селища, поблизу села Неслухів, Кам'янко-Бузького району, Львівської області. Як відомо, розкопки провадились в 1905-6 роках професором Львівського університету Гайдачиком і дали ряд цінних матеріалів, щодо культури слов'ян-жителів Львівщини починаючи від І до ХІІ сторіччя нашої ери. Значну частину експонатів і матеріалів навмисно вивезли і розграбували німецькі бандити. Тепер у Львові археологи на чолі з проф. М.Л. Смішком — керівником відділу інституту археології Академії Наук УРСР почали роботу по вивченню походження слов'янської культури в західних районах України. Передбачається ряд археологічних експедицій на місця древніх слов'янських селищ. (ОблРАТАУ).   Вільна Україна 