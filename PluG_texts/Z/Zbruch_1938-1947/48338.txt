◦ ◦ ◦ ◦ ◦ ◦ ◦

Чайний вечір заходом Жіночої Секції УОТ Краків відбудеться в суботу 1. березня в салях УОТ Краків, Адольф Гітлєр-Пляц 12/ІІ. Початок в год. 20-ій. Танкова музика, добірний буфет. Вступ за запрошеннями. — Виділ.
Відчит д-ра Ст. Шухевича. В середу 26. лютого ц. р. в год. 7-ій вечором виголосить д-р Ст. Шухевич цікавий відчит п. н. "Гумор на процесах" у Кракові, в салі УОТ (Т-ва "Просвіта") Адольф Гітлєр-Пляц 12/ІІ.
На зимову допомогу українському студентству зложили у Володаві: дир. ПСК Василь Щербій 100 зол.; мануфактурна крамниця Дибайла й Пилявки 60 зол. і кличе Вовка, Пацамая і Бульбяка, усіх з Володави. Федір Заборовець 40 зол.; Беслядинський 20 зол.; П. Лисак з Ганська 10 зол. — Хто черговий?
Заходом перемиського мужеського пропаґандивного хору "Бандурист" відбувся в Радимні дня 19. лютого 1941 р. "Концерт Колядок та Щедрівок". Хор виступив з багатою програмою, якої поодинокі точки вивів зовсім удатно. Чистий дохід у висоті 100. зол. переслала Делєґатура УДК в Радимні на фонд допомоги українському студентству.
Секція Українських Торговельників при Делєґатурі УДК в Радимні влаштувала дня 8. лютого ц. р. забаву, з якої чистий дохід у висоті 507.02 зол. призначила на фонд допомоги українському студентству. Орґанізаторам цієї забави, що присвічувала їм така ціль, належиться признання. 