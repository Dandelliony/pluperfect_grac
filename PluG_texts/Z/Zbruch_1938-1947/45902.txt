"Берлінер Берзенцентунг" про промову Рузвельта

БЕРЛІН, 1. (ТАРС). "Берлінер Берзенцейтунг" вміщує статтю з приводу промови Рузвельта під заголовком "Погана совість".
Промова Рузвельта, за словами газети, викликана уболіванням з приводу того, що в Європі Гітлер і Муссоліні виявились надто сильними противниками для демократичних держав.
"Перед війною, — вказує далі газета, — Рузвельт був "закулісним режисером ворожої по відношенню до Німеччини політики". Документи передісторії війни, опубліковані міністерством закордонних справ, дали незаперечні докази того, що Вашінгтон у вирішальні фази підготовки війни був центром підступів проти Німеччини. В цьому дусі в Європі діяв Булліт як довірена особа Рузвельта. Після того як почалася війна, продовжує газета, американський уряд не пропускав випадку, щоб затягти або розширити війну і підтримати опір Англії.
Далі газета спростовує твердження Рузвельта, що Німеччина прагне досягти світового панування. Особливо енергійно виступає газета проти заяви Рузвельта, що США ніколи в історії не зазнавали загрози або нападу і що лише тепер біля їх дверей стоїть німецька небезпека. Газета виступає також проти наміру Рузвельта "роз'єднати Німеччину і Італію і протиставити їх одна одній". Разом з тим, пише газета, Рузвельт "не може привести ні одного доказу на користь того, що Німеччина, Італія і Японія хочуть поворушити хоча б пальцем, щоб зазіхнути на безпеку Америки". Стаття закінчується заявою, що американський народ знає про ставлення до нього держав осі і про небажання цих держав зробити щонебудь проти США.
Відгуки італьянськоі преси
РИМ. 1. (ТАРС). "Джорнале д'Італія" від 31 грудня в передовій за підписом Гайди заявляє, що остання промова Рузвельта не дає нічого нового.
"Рузвельт, — пише Гайда, прихильник не оголошеної, але все ж проваджуваної війни на стороні Англії проти держав осі і Японії".
"Таким чином — продовжує Гайда, — не є сюрпризом його заява про посилення воєнної допомоги Англії".
Відмітивши, що Рузвельт обіцяв посилити відправку в Англію різних воєнних матеріалів, починаючи з суден і кінчаючи броневиками і літаками, Гайда заявляє, що "держави осі були досі дуже терпеливі, але є межа їх терпінню. Американські доставки, які намагаються порушити лінію контрблокади з допомогою американського флага, і передача ворогові німецьких і італьянських суден, що знаходяться в американських портах, були б відкритим порушенням американського нейтралітету. Це означало б відкритий вступ США у війну".
Зупиняючись на заяві Рузвельта про "гадану загрозу США і Західній півкулі з боку держав осі", Гайда твердить, що "війна країн осі має точно визначені межі і цілі в Європі і в африканських колоніях європейських держав".
"Реджіме Фашіста" від 31 грудня, коментуючи промову Рузвельта, повідомляє, що "США вже з деякого часу можуть вважатися рішучим і діяльним ворогом Німеччини і Італії".
Вказуючи, що "ця війна є лише концентрацією на одному фронті всіх сил світової плутократії", газета заявляє, що "пролетарські народи повинні створити єдиний фронт для знищення спільного ворога".
Газета "Стампа" від 31 грудня в коментарях на промову Рузвельта, пише:
"Ми не можемо мовчати про наше глибоке обурення з приводу двозначного і неспокійного духу всієї проповіді Рузвельта. Поборник демократичної справедливості хоче виключити з цивілізації тоталітарні держави в ім'я гуманності і міжнародного права, які служили і служать для прикриття злочинів і привілегій плутократичного імперіалізму". 