◦ ◦ ◦ ◦ ◦ ◦ ◦

Перше засідання обласної виборчої комісії по виборах у обласну раду депутатів трудящих. Вчора під головуванням професора І. П. Крип'якевича відбулося перше засідання обласної виборчої комісії по виборах у Львівську обласну Раду депутатів трудящих. У вступному слові голова обласної виборчої комісії І. П. Крип'якевич докладно спинився на завданнях, що їх поставлено перед обласною виборчою комісією, підкреслюючи роль кожного члена комісії у виборчій роботі. До обласної Ради депутатів трудящих буде обрано 80 депутатів — післанців народу. Треба, щоб виборчі комісії забезпечили чітку роботу, дотримуючись виборчого закону. На першому своєму засіданні обласна виборча комісія обговорила й затвердила календарний план роботи. Місце перебування комісії — в будинку облвиконкому, кімнати 41 і 42. 