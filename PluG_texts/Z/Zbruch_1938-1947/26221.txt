◦ ◦ ◦ ◦ ◦ ◦ ◦ ◦ ◦ ◦

Мобілізація в Анґлії.
ЛЬОНДОН, 24. 8. ПАТ. Всі ті, що служать у добровольчих частинах територіальної армії, дістали сьогодні вечором покликання зголоситися негайно до своїх частин. Такий розпорядок однозначний із мобілізацією бритійської армії.
Бритійська фльота забльокувала Скаґерак.
СТОКГОЛЬМ. 24. 8. ПАТ. З Ґетеборга повідомляють: сильна анґлійська фльота закинула якори між Скаґен і побережжами Норвеґії. Анґлійські воєнні кораблі віддалені один від другого 2—3 km. і забльокували вхід до Скаґераку. Капітани данських кораблів завважили кількадесять торпедовців та авіонетку з 15 літаками на чердаку.
Анґлійські громадяни покидають Німеччину.
ЛЬОНДОН. 24. 8. ПАТ. Бритійська амбасада в Берліні дістала доручення візвати всіх бритійських громадян, які перебувають в Німеччині, щоб негайно покинули Німеччину. Всі кореспонденти бритійських часописів та пресових аґенцій покидають сьогодні вечором Берлін та вертаються до Льондону.
Форін Офіс наказав перестерегти всіх анґлійських туристів, що находяться на континенті, що в теперішніх міжнародніх обставинах може сильно в черговому тижні ускладнитися комунікація.
Анґлійські бюра подорожі дістали доручення, щоб вони перестерегли туристів, які хочуть тепер відїхати, що в їх власному інтересі вони повинні відложити всі закордонні туристичні виїзди та закордонні відпустки.
Німецькі напади на польську територію.
КАТОВИЦІ, 24. 8. ПАТ. В ночі з 23. на 24. було кілька німецьких нападів на польську територію. Перший випадок німецької аґресії трапився в ночі в год. 24-ій. Тоді то кількакацять німців перейшли польський кордон і напали на залізничу стацію та митний уряд у Макошовійк, Катовиць. Ця ватага віддала кількасот стрілів. Хід дальшої аґресії був такий: від год. 0.30 до 1.45 і від 2.30 до 2.50 німці острілювали зі скорострілу будинок прикордонної сторожі в Ґералтовичах пов. Рибник. Загалом віддано кількасот стрілів. Багато куль застрягло в мурах будинку. Польський амбасадор у Берліні склав гострий протест в обох справах у німецькому міністерстві закордонних справ.
Поворот двох членів бритійської віськової місії з Москви до Льондону.
Молотов про штабові розмови з Анґлією та Францією.
Як подає "Вєк Нови", двох помічних членів бритійської військової місії вернулося з Москви до Льондону, щоб зложити урядові звіт про дотеперішній хід нарад.
Тепер важко щось певного сказати про дальший хід штабових нарад. Льондонські міродатні кола твердять, що Молотов запевнив бритійського та французького амбасадора, що нема причини переривати штабових розмов, бо їм не перешкоджує пакт неаґресії з Німеччиною ані інші можливі договори. Німецько-совітський пакт — мовляв — змагатиме до збереження мира. СССР готов заключити такий пакт з кожною державою.
Молотов скинув на Анґлію та Францію відповідальність за те, що переговори так довго проволікаються.
СССР скріпить підмогу для Китаю?
Китайська преса про наслідки німецько-совітського пакту неаґресії.
ШАНГАЙ, ATE. Китайська преса вдоволена, що після німецько-совітського пакту Японія попала в гірше положення. Часописи з табору Чанкайшека, звичайно поінформовані про совітські пляни, стверджують, що 1) ціла японська політика, побудована в останніх часах на зближенні до Німеччини, вповні збанкротувала,
2) СССР приняв німецькі пропозиції, щоб мати вільну руку на Далекому Сході; тому треба сподіватися, що він даватиме тепер поважнішу поміч Китаєві.
Китайська преса сподіється, що небавом пічнуться більші операції на фронті Номонган, на манджурсько-монгольському пограниччі. Туди виїхали японські парляментарі та журналісти. 