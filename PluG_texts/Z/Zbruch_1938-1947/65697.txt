◦ ◦ ◦ ◦ ◦

Прем'єра комедії "Мина Мазайло". Наступного тижня у вівторок, 12-го та в середу, 13-го травня ц. р. відбудеться у Львівському Оперному Театрі прем'єра відомої комедії Миколи Куліша п. н. "Мина Мазайло" у постанові режисера театру "Березіль" за дирекції Леся Курбаса. п. Й. Гірняка. П. Й. Гірняк виступить теж у головній ролі. Продаж квитків починається два дні перед виставою. Телефонних замовлень на квитки на приймається.
Основуючі збори "Дністра". В неділю, 17-го травня ц. р. в год. 10-ій ранку відбудуться Основуючі Збори Кооперативного Банку "Дністер" у Львові в приміщенні банку при вул. Руській ч. 20 з таким порядком нарад: 1) Відкриття Зборів, 2) Відчитання та прийняття статуту, 3) Вибір Надзірної Ради, 4) Визначення найвищої суми зобов'язань Банку та кредити для одного члена, 6) Евентуалія.
Авторський вечір двох поетів. Щоб познайомити українське громадянство з досягненнями наших творців, членів поодиноких мистецьких спілок, влаштовує Українкий Літературно-Мистецький Клюб, як Секція УЦК, низку творчих вечорів, на яких наші письменники, музики, художники та актори зможуть безпосередньо зустрітися з українським громадянством. Завтра в суботу, 9-го квітня, в год. 6.30 вечером відбудеться у залі Літературно-Мистецького Клюбу авторський вечір поетів О. Гай-Головка та Богдана Нижанківського. Характеристику обох письменників подасть д-р В Кархут. Твори читають артисти Львівського Театру пп. Л. Кривіцька, Л. Добровольська та І. Лісненко.
Вистава українського мистецтва у Варшаві. ВАРШАВА, 7. травня. — У залі УОТ при УДК у Варшаві відкрито 19-го квітня виставу українського мистецтва. Залю упорядкував П. Андрусів і П. Мечик. Є 130 експонатів мистецьких праць: Петра Холодного, Наталії Тищенко, Григора Пазюка, Олекси Шатківського, Н. Хасевича. Є також дві картини пок. І. Труша. Дуже приємно, що тематика вистави українська. Мистець П. Мечик виголосив знагоди вистави відчит про українське мистецтво останніх 40 років. 