◦ ◦ ◦ ◦ ◦ ◦ ◦

Оперзведення штабу Ленінградського Військового Округу. Протягом 9 лютого на фронті не відбулося нічого істотного. Неодноразові намагання противника повернути втрачені позиції на Карельському перешийку, були відбиті з великими для нього втратами. Наша авіація провадила успішні бойові дії по воєнних обєктах.
Опера "Иван Сусанин" у Берлінському оперному театрі. БЕРЛІН, 8 лютого (ТАРС). В Берлінському державному оперному театрі вчора відбулась прем'єра опери Глінки "Иван Сусанин". Музика великого російського композитора, добре виконана оркестром, викликала захоплені оплески глядачів залу. Прем'єра йшла при переповненому театрі. Квитки були розкуплені за декілька днів до спектакля. В спеціальному випуску театрального журналу надруковані статті про видатні твори російських композиторів — Глінки, Даргомижського, Мусоргського, Римського-Корсакова, Бородіна, Балакірєва. В журналі вміщені також знімки окремих сцен з опери "Иван Сусанин" у постановці Московського Академічного Великого Театру.
Нарада редколегій. Днями в політехнічному інституті відбулася нарада членів редколегій і робкорівського активу з питань покращення роботи стінгазет у зв'язку з підготовкою до виборів у Верховні Ради.
На нараді намічено план роботи 9 факультетних стінгазет. Тут же ухвалено випускати стінгазети через кожні 110 днів та оголошено конкурс на кращі карикатури. Вирішено також систематично висвітлювати через загально-інститутську газету "Червоний технік" консультації з політичних питань. А. Рудштейн. 