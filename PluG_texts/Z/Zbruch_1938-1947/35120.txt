Єдність праці

Краків, 7. квітня 1940 р.
Немає сумніву, що останні воєнні події, які основно змінили карту Середущої Европи, поставили українське громадянство, де б воно не жило, перед тверду історичну дійсність. Не можемо не здавати собі справи з того факту, що не лише цілий світ, або щонайменше Европа, але теж і ми, стоїмо на передодні нових далекосяглих змін, що стоїмо щойно перед новою епохою історії. З того теж простий висновок, що перед нами, українцями, виринають нові завдання та обовязки, які ставить перед нас усіх найвищий інтерес нації.
Нові рушійні сили та двигуни відродження і себевіднайдення українського народу на Підляшші, Холмщині, Лемківщині, чи вкінці на засудженому ще недавно на повну польонізацію Засянню, це ті проречисті факти й докази животворного духа нашої нації, його снаги до всебічного вияву свого "я" на всіх ділянках нашого життя. З усіх усюдів української землі в Ґенерал-Ґубернаторстві наспівають до нас відрадні вістки про те, що тут і там, скрізь в українському селі, чи навіть у спольщено-зажидівленому місті й містечку кипить муравлина інтенсивна праця. Якщо зважити, що цю муравлину працю на Лемківщині, Холмщині чи Підляшші виконують українці самотужки, власними силами, то це направду гідна признання ідейна постава тої вітки нашого народу по цей бік Сяну й Буга, що найбільше зазнав лиха від польської влади. І саме та пожвавлена праця, той підйом і захоплення українського населення — це наявний доказ живучости і працездатности нашої нації, й волі жити, розвиватися і творити все нові й нові цінності. Це одночасно і та тверда, незахитана віра в перемогу нашої правди в майбутньому. Хіба ж є у світі другий нарід, що виявив стільки живучої снаги у важких умовинах існування серед окупантських злиднів, як саме український? Хто стане перечити, що наш нарід хоч би й серед яких невідрадних політичних умовин, завжди вперто, послідовно, тихо, без розголосу, нестримно не клав своєю працею підвалин під нове своє краще завтра. І не вбити того духа народу нікому й ніколи. Не здавили й не вбили тієї віри у власні сили страшні лихоліття національної неволі, ніякий займанець не здужав обезволити духово наш нарід і це та найважніша запорука, що перед нами світла майбутність. Так працюємо усюди, працюємо зі здвоєною, потроєною енерґією. Надробляємо те, що поневолі в минулому втратили чи не могли зробити. Одначе не вільно нікому й ніде вдоволятися першими осягами. Ні! Це щойно початок праці. Вона далеко ще не розгорнена, не поглиблена, густо-часто доривочна, без продуманого пляну на довшу мету. Правда, часи такі, що психіка наших селян досить "підмінована", здебільшого чужою забріханою пропаґандою. Тому то й важко мобілізувати всї сили народу до пляномірної праці на всіх ділянках життя. Все ж таки саме тому ми самі, тобто кожний український інтеліґент, селянин, учитель, священик, адвокат, лікар, інжинір і всі інші мусимо з надлюдською силою станути до посильної праці. Коли тепер на Підляшші, Холмщині, Лемківщині і т. д. помічаємо просто своєрідний героїзм муравлиної праці одиниць, то мусимо той вогонь запалу до праці викресати в широких кругах нашого громадянства та, що найважніше, подбати про те, щоб це не був соломяний вогонь, що швидко попеліє, не залишаючи по собі ні тепла, ані сліду.
Праця для майбутності народу зєднає всі творчі сили внутрі нації, зміцнить наші сили, а нація стане приготованою на всі можливости. В обєднуючій праці згубиться і той відємний тип українця, що звик тільки все "критикувати", нічого не робити, себто тип, якого душа затроєна їддю кирині і розєднання. Говоримо не про пустословну "згоду в семействі", але видвигаємо домагання єдности чину, віри в ідею нації, словну "згоду в семействі", але видвигаємо домагання єдности чину, віри в ідею нації, якій хочемо й будемо служити, бо ж це святий обовязок кожного українця. Спірні справи складні, як прим, римо-католиків на Холмщині, хай ніхто не береться на швидку руку "розвязувати". Їх позитивно своєчасно і якслід усеціло розвяже життя, нормоване покликаними до тієї розвязки чинниками. Те саме відноситься і до читалень Качковського чи інших установ. Йде про те, щоб і в ті чужі форми вміщувати сутоукраїнський зміст. Про це все повинні памятати всі ті, які беруться вирішувати важливі проблєми так би мовити "на власну руку", себто кожний на свій лад. З того може повстати лише більше шкоди, ніж користи.
Одначе не слід замикати очей і на деякі неґативні прояви. Маємо тут на думці випадки т. зв. "задніх дверей". Така "інтервенція" з метою поборювати противників є саме найбільш підривною роботою і вона болюче шкодить отій обєднаній національній праці на місцях. На добавок ті "задні двері" обезцінюють нас теж перед чужинцями. Тож не слід і не пора такими методами і засобами полагоджувати свої вузько-особисті справи.
Український нарід не любить сварів, критиканства та словесної пустомельщини. Зокрема наші низи цінять лише працю. Тож і тепер, у час, коли саме дуже потрібно нам тієї праці на всіх ділянках життя нації, ніхто не стане хіба киринити й підмулювати основ тієї праці. Кожний мусить дати свій творчий вклад у важку й многовідповідальну працю на рідних землях і всюди там, де б хтонебудь із нас не жив. Спрямовуймо ж усі наші зусилля в тому напрямі, щоб у рішальний момент добре здати національний іспит. Наша доля, наше краще майбутнє у наших руках, чи пак вона в нас самих і від нікого постороннього не залежна, тільки від нас. І лише так розуміють історію всі державні народи.
В. К. 