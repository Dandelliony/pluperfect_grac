◦ ◦ ◦ ◦ ◦

Бої на Маляйському півострові
Берлін, 16 грудня. Під час воєнних дій на Маляйському півострові японські війська знищили одну британську дивізію, здобуваючи або знищивши при тому 20 ворожих бронемашин, 16 протитанкових гармат і 60 самоходів. Японські війська знаходяться 250 кілометрів перед Сінгапуром.
Радіовисильня в Сінгапурі повідомила, що загони японської авіяції бомбардували в північній частині Маляйського півострова важливий промисловий центр Пенан, як теж Квантан, де заподіяно великі пошкодження.
Літаки японського воєнно-морського флоту бомбардували з великим успіхом також острів Люзон, на якому находиться ворожий аеродром, при чому знищено на землі 43 ворожі літаки, а в повітряних боях збито один винищувач. Два японські літаки не вернулися на свої бази.
Японська газета "Нічі-Нічі" повідомляє, що продовж 6-ох днів війни втрати СДА в корабельному тонажі становлять 350 тисяч рбт.
Наступ на Гонгконг
Берлін, 16 грудня. Агентство Домей повідомляє з Каулюна, що японські збройні сили почали в неділю генеральний наступ проти острова на якому лежить Гонгконг. За японськими повідомленнями — ці приготування викликали в Гонгконгу велике заиішання. Ворожі батерії відкрили були в суботу несподівано сильний огонь на японські позиції на Каулюні, але швидко його припинили.
Гонгконг перед здачею 39.000 людей
Токіо, 16 грудня. Британську фортецю Гонгконг, яку головнокомандуючий японськими військами закликав до здачі, обороняють — за японськими даними — 39 тисяч людей. Але більша частина цих військ складається не з англійців, тільки з індусів і китайців.
Гонгконг відрізаний від суходолу
Токіо, 16 грудня. Після попередніх великих подвигів японської авіяції, яка в боях біля Гавайських островів, крім лінійних кораблів "Оклягома" і "Вест Вірджінія", затопила також лінкор "Арізона", тепер на перше місце серед воєнних подій на Далекому Сході висуваються сухопутні операції. Японські війська, які висадилися на східному побережжі Маляйського півострова, стоять тепер 250 кілометрів від Сінгапуру. Японсько-сіямські війська, які просуваються від Таї, просунулися вже на 50 кілометрів вглиб британської території. У зв'язку з становищем на Далекому Сході Черчіль признав у Палаті Громад, то Англія там розпоряджає тільки обмеженою кількістю літаків.
Міжтим японці провели нові сильні повітряні атаки проти Бірманського шляху.
Через здобуття Каулюна, який з уваги на свої докові споруди і склади був найважнішим передпіллям Гонгконгу, цей британський острів-фортеця цілком відрізаний від суходолу і оточений японською блокадою.
Атаки на Гонолюлю
Токіо, 16 грудня. Як повідомляє японське агентство Домей, японська авіяція продовж 9-ти годин шість разів атакувала Гонолюлю.
Тривога в Австралії
Токіо, 16 грудня. З Сідней повідомляють, що в ніч на суботу австралійські міста Порт Дарвін і Сідней, колишня столиця Австралії, пережили свою першу повітряну тривогу.
Інцидент зі Швецією
Токіо, 16 грудня. У Вашінгтоні урядово об'явили, що Сполучені Держави реквізували великий шведський корабель "Кунгсгольм", водомісткістю в 20 тисяч рбт. Державний департамент у зв'язку з цим грабунком заявив, що було б непрактично ще й надалі дозволити цьому кораблеві плавати по Західній півкулі під шведським флагом. Цікаво, яке становище займе Швеція до цієї крадіжі свого великого корабля, довершеної її демократичними приятелями в Америці.
Індуси підносять голову
Токіо, 16 грудня. Ліга Визволення Індії розкинула відозву, у якій закликає індусів, щоб прогнали англійців. Прийде час — сказано в цьому заклику — коли індійська самостійницька армія здійснить надії всіх індусів. 