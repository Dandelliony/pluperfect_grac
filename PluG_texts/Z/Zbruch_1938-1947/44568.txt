◦ ◦ ◦ ◦ ◦ ◦ ◦

Наукові досліди в Галичі. Цими днями відбулося засідання археологічної секції студентів Львівського університету. На ньому професор Ярослав Пастернак зробив доповідь про наукові досліди розкопок, що були проведені в селі Крилос біля Галича. Як відомо, тут були знайдені сліди з життя в 12—13 столітті. Доповідач, в зв'язку з відкопанням там саркофагу, припускає думку, що саркофаг є домовиною самого фундатора князя Ярослава Осьмомисла. Доповідь ілюструвалась численними фотознімками. В обговоренні наукової доповіді взяв участь професор Пеленський і студенти — учасники експедиції.
Приїзд тов. Деканозова в Берлін. БЕРЛІН, 28. (ТАРС). Сьогодні в Берлін прибув повноважний представник СРСР у Німеччині тов. В. Г. Деканозов. На вокзалі тов. Деканозова від німецької сторони зустрічали представники міністерства закордонних справ: керівник політичного відділу міністерства закордонних справ Верман, заступник керівника протокольним відділом фон Галем і зав. східно-європейським відділом Шліпп. Тов. Деканозова зустрічали також радники повпредства СРСР у Німеччині тт. Семенов і Кобулов, торгпред т. Бабарин, військовий аташе тов. Скорняков і інші співробітники радянського повпредства і торгпредства. 