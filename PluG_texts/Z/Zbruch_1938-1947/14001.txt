Освячення вугольного каменя під новий дім Ремісничо-Промислової Бурси.

В неділю 9. ц. м. вполудис відбулося посвячення вугільного каменя під новий дім Ремісничо-Промислової Бурси при вул. Бартосівної ч. 3, що його довершив о. пралат Л. Куницький в асисті о. Ждана та о. д-ра В. Дурбака. Після того о. прал. Л. Куницький виголосив щире слово до ремісничої молоді, взиваючи її, щоб солїдню працею над собою здобула собі варстати праці і стала трівкою основою Церкви та української нації. 3 черги о. Бучацький, голова Ремісничо-Промислової Бурси, відчитав від Митрополита Кир Андрея з побажаннями найкращих успіхів для бурси та благословенням для ремісничої молоді. Одночасно о. Бучацький склав в імені Виділу Т-ва Пром.-Реміснича Бурса на рухи о. прал. Куницького щиру подяку для Митрополита за його батьківську опіку над українською ремісничою молодю. Митрополит приїде на весну посвятити цей новий дім — говорив далі голова — якщо українське громадянство та наші установи прийдуть з відповідною матеріяльною допомогою Т-ву і поможуть докінчити новий дім, що його підтягнено вже майже до висоти першого поверха. На будову нового дому видано понад 16.000 зол. Тепер слово за українським громадянством та нашими установами, які повинні видатно допомогти будівельній комісії Т-ва підтягнути новий дім ще нині восени під дах. У новому домі бурси знайде приміщення 60-70 учеників-ремісників, не вчисляючи старого одноповерхового будинку, де студіює тепер 40 питомців-ремісників.
Слід згадати, що душею акциї будови нового дому є голова будівельної комісії інж. Ю. Мудрак, заст. голови п. Михайло Стефанівський, господар п. Михайло Галібей та інж. архитект А. Ліськевич, який виготовив пляни і кермує будовою дому, що її виконує майстер Семен Кузик. 