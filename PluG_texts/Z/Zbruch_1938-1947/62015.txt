◦ ◦ ◦ ◦ ◦ ◦ ◦ ◦ ◦ ◦

Провіренє послїдного спису людности у Львові. З львівського маґістрату доносять: Управа міста Львова покликала з днем 5. лютого с. р. горожан з поміж учителїв народних шкіл для провіреня послїдного спису населеня. Покликані де тої працї будуть її вести спільно з мужами довіря. Тому просить управа міста Львова мужів довіря, щоби помагали контрольорам у виконуваню їх горожанських функцій, дали їм потрібні списи та вказівки. Ті контрольори мають урядовий характер і як уповновласнені управою міста Львова мають право вільного вступу до мешкань, положених в придїлених їм округах, та до жаданя пояснень, що відносять ся до стану населеня. Хтоби боронив їм вступу до дому або мешканя або відказав ся від удїленя жаданих інформацій, буде строго караний по думцї обовязуючих приписів.
Максимальні цїни муки. Розпорядком ц. к. галицького намісництва з 25. сїчня 1917 установлено для дрібної продажі муки отсї цїни за 1 кґ.: мука житна разова 48 сот., мука пшенична на хлїб 50 сот., мука житна одностайна 50 сот., мука ячмінна 50 сот., мука вівсяна 50 сот., мука кукурудзяна 50 сот., мука пшенична одностайна 56 сот., мука пшенична кухонна ч. 2 66 сот., мука ячмінна кухонна 66 сот., пшеничний ґрисик 88 сот., пшенична мука кухонна ч. 1 98 сот., кукурудзяний ґрисик 1 К, пшенична мука пекарська 1 К 18 сот. — Для місцевостий, положених в дальшій области як 10 кільометрів від зелїзничої стації достави, дозволяєть ся, з огляду на висші кошти довозу, на підвишку о 2 сот. від 1 кґ. Ті місцевости будуть означені полїтичною властю повітовою.
Державні довги Австрії. Парляментарна комісія контрольна державних довгів оголосила онодї звіт про державні довги в Австрії; вони виносили в дни 30. червня 1916 р. разом 24.55 мілїярдів корон. Переважна часть довгів се перші чотири позички воєнні, на меншу часть складають ся зачети в австро-угорськім банку, в консорції австрійських і нїмецьких банків. До кінця червня 1916 р. осягнули воєнні позички квоту 13.61 мілїярдів корон. На річну оплату відсотків за воєнні позички треба 1.027 мілїонів корон. Инші державні довги виносять 11.47 мілїярлів корон, а на відсотки від них треба 450.7 мілїонів корон. Загальний отже державний довг Австрії з кінцем 1916 р. виносив суму 36.02 мілїярдів корон супроти 27.04 мілїярдів з кінцем грудня 1915 р.
Особисті вісти. Віцепрезидент гал. дирекції почт і телєґрафів Артур Шіффнер виїхав на відпустку. Завідательство дирекції почт обняв старший радник Казимир Лаский.
Померли. Дня 2. лютого виселенцї ґміндські відпровадили на траґічне ґміндське кладовище манїпулянтку бюра евіденційного, Теклю Кондратишин. Покійна, двайцять дво лїтна дївчина, власними силами перебивала ся крізь злиденне житє, здобула матуру ґімназіяльну і семинаріяльну, додаючи ще одну стрічку до мартирольоґії українського студентства. Виселена з Буцнева, в тернопільськім повітї, своєю непересічною освітою звертала увагу і будила живі надїї, хоч з природи тиха і скромна, своєю особою займала дуже мало місця на Ґміндї. Невідрадні відносини особисті, праця для населеня поза годинами служби і найбільше шалїюче вокруг горе підтяли корінє утлому здоровлю. "Я хлопка" — повторяла часто — "тому я розумію нарід і знаю, чим він мучить ся". Сама, дїлила тут долю простолюдина без нїякої для себе привілєґії, навіть труною зрівнавши ся з сїрою, нещасною масою, із якої як промінь вийшла і згасла. В. Їй п.! 