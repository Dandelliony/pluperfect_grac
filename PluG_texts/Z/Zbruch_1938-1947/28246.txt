Оповідання, нариси і вірші для Західної України і Західної Білорусії

Держнацменвидав УРСР для трудящих Західної України і Західної Білорусії видає 30 брошур з оповіданнями, нарисами і віршами про вільне, радісне життя трудящих багатонаціональної сім'ї країни Рад.
Трудовий шлях євреїв — колгоспників, орденоносців: доярки Пайкіної, бригадира виноградного колгоспу Хаї Ушкац, бригадира тракторної бригади Тишлера, бригадира рільничої бригади Шапіро і ланкової-п'ятисотенниці Фруми Меламуд буде показано в художніх нарисах єврейських радянських письменників Ноте Лур'є, Орлянда, Кагана та ін.
Спеціальні брошури присвячуються темам: "Нові професії трудящих євреїв", "Відроджена жінка", "Євреї-залізничники". Багато нарисів і віршів покажуть життя і працю трудящих в Біробіджані.
Вірші поетів — орденоносців Д. Гофштейна і І. Фефера про Біробіджан уже здані до друку. 