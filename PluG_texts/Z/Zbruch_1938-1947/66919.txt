◦ ◦ ◦ ◦

Верховне Командування Німецьких Збройних Сил повідомляє:
У південній частині східного фронту відкинено незначні ворожі наступи, а протинаступ приніс здобутки в терені і в полонених.
На середньому і північному відтинку підчас власного наступу проломано запеклий ворожий спротив, а здобутий терен прочищено від ворога. Надбережна артилерія війська успішно атакувала корабельну лучбу в Кронштадтському заливі. Повітряна зброя наступала вдень і вночі на совєтські летунські майдани і залізничі сполучення.
У Північній Африці відбито британські протинаступи з втратами для ворога. Німецьке та італійське летунство успішно брало участь у боях. В повітряних боях втратили британці 26 літаків. Перед Тобруком німецький підводний човен заатакував сильно хоронену літаками і сторожевими човнами конвойну валку, зложену з трьох транспортних кораблів, осягаючи два влучні торпедні поціли.
На англійському східному побережжі бомбардовано минулої ночі розривними та запальними бомбами пристаневі споруди і доки в Сандерленд.
Британська повітряна зброя втратила вчора на побережжі Каналу в повітряних боях і під поцілами протилетунської артилерії 10 літаків.
Підчас боїв у Північній Африці попав у наші руки наказ 4 англійської панцирної бригади, що забороняє давати полоненим поживу і воду, не дозволяє їм також на сон чи якенебудь удогіднення, як довго відповідні станиці не переведуть з ними переслухання.
З огляду на те, Верховне Командування Німецьких Збройних Сил наказало, що від 6 червня 12 год. вполудне, взяті в теперішній війні до полону англійські офіцери і вояки, що є в німецьких руках, не отримають так довго ні їсти, ні пити, доки урядова англійська заява не відкличе цього ганебного, суперечного з поняттями гуманности, наказу, і не подасть його до відома Верховному Командуванню Німецьких Збройних Сил.
Фінське воєнне звідомлення
ГЕЛЬСІНКИ, 6 червня. Верховне Командування Фінських Збройних Сил повідомило 4 червня:
На відтинку вузини Авнус відбито ворожий розвідний випад у силі двох чет. Артилерія розгромила два ворожі вихідні становища. На Карельській вузині панувала нормальна вогнева і розвідна діяльність. На східному фронті віднотовано тільки невелику діяльність артилерії і розвідних відділів. Фінське летунство атакувало большевицькі сторожеві човни у східній частині фінського заливу. Над Свиром протилетунська артилерія збила один большевицький ловецький літак та важко пошкодила один бомбардувальник та два ловецькі літаки. В останніх 24-ох годинах не робив ворог поза фронт ніяких налетів.
Італійське воєнне звідомлення
РИМ, 6 червня. — Верховне Командування Італійських Збройних Сил повідомило 4 червня:
Вчорашні бої в Мармариці пройшли для нас корисно Добуто або знищено 22 повзи та 7 гармат. Захоплено також поважну кількість полонених. Летунство держав осі обкинуло бомбами залізничі споруди й табори в терені Капуццо, а також взяло під скорострільний вогонь самоходові колони, обкидаючи їх водночас розривними бомбами. Завзяті його атаки були спрямовані на осередки спротиву. У боях у повітрі зістрілено 5 "Кертіс". Наші два літаки не вернулися до своїх баз. Летунська ескадра, яку заскочили німецькі ловецькі літаки над Пантенерією, втратила 5 "Спітфайрів". Нічний налет на Августу не заподіяв ніяких втрат. Протилетунські гармати поцілили один літак, що звалився в полум'ї біля Санта Кроче.
За вістками з північно-американського й англійського джерела, японські бомбардувальники заатакували в середу в год. 6 місцевого часу Дач Гарбур на Алясці. Налет тривав яких 15 хвилин. Про заподіяні шкоди подає Ройтер тільки, що підпалено магазини. Шість годин після першої атаки, японські бомбардувальники збомбардували Дач Гарбур знову.
Дач Гарбур — це один з найважніших північно-американських баз на Алєвтах. Американське інформаційне бюро називає Дач Гарбур "ключем до оборонної системи Аляски". Алєвти лежать впоперек найкоротшого торговельного шляху між Північною Америкою та Японією.
Японські війська, що зайняли в середу вранці Хімсін у провінції Кіянсі, окружили згідно з повідомленням "Токіо Асагі Шімбун", на південь від цього міста 10-тисячну ворожу частину, яку й вдалося вибити до ноги.
В одному повіті Мінської округи цими днями розв’язано останній колгосп, а землю передано для користування місцевим селянам. Від Великодних Свят в названій вгорі окрузі з усіх 631 колгоспів розв'язано 625, а землю передано селянам. 