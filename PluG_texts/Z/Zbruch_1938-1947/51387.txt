◦ ◦ ◦ ◦ ◦ ◦ ◦

Велике зсування гори. Селянин прикарпатського села Русів, Снятинського району, Станіславської області, Кухлик, вийшовши ранком 1 травня на вулицю, даремно намагався закрити двері свого нового будинку. Не надавши цьому особливого значення, він підтесав двері. Наступного дня повторилося те ж саме. На третій день виявилося, що фруктовий сад його сусіди Гомонюка перемістився на місце його саду. Хата Кухлика за 4 дні пересунулась на 8 метрів на південь. Подібні ж переміщення були помічені і іншими жителями села, розташованого за 400 метрів від гори "Грушева". Так, наприклад, горб перемістився на місце ставка та ін. У розмові з кореспондентом РАТАУ віце-президент Академії наук УРСР академік Б. І. Чернишев повідомив, що, за всіма даними, це — звичайний зсув дуже великого масштабу. Такі явища спостерігаються часто навесні, особливо там, де поблизу протікає річка. 