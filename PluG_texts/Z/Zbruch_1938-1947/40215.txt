◦ ◦ ◦ ◦ ◦ ◦ ◦

72.000 анґлійського тонажу затоплено в одному дні
Берлін, 9. 8. Начальна команда німецької армії повідомляє, що в ночі з 7. на 8. серпня ц. р. німецькі підводні судна заатакували ворожий морський транспорт, що плив під сильною охороною. Не зважаючи на завзяту оборону контрторпедовців і добре озброєних торговельних кораблів, німецькі підводні судна затопили корабель-цистерну 8.000 тон містоти, другий корабель 5.000 тон містоти та корабель 4.000 тон містоти. Німецькі судна вернулися неушкоджені на свої місця. Німецьке летунство бомбардувало того ж дня ворожий транспорт у Каналі Ля Манш, затоплюючи 12 кораблів 55.000 тон містоти. 7 кораблів ушкоджено. У повітряних боях зістрілено 34 анґлійських літаків. Німці втратили 3 літаки.
Дальше німецька начальна команда повідомляє, що одне німецьке підводне судно затопило 3 ворожі торговельні кораблі 16.000 тон містоти.
Німецькі літаки заложили міни перед багатьома анґлійськими пристанями та заатакували ворожі позиції, бомбардуючи крім того фабрики зброї Вікерса Армстронґа, фабрики літаків біля Евіль, Менчестер, Кардіф, Дочестер, Плімавт і промислові заведення.
Ворожі літаки налетіли в ночі 8. ц. м. на північну і західну Німеччину, не спричинюючи шкоди. Зістрілено два ворожі літаки.
Берлін, 9. 8. Начальна команда німецької армії повідомляє, що один воєнний корабель затопив 30.000 ворожого тонажу.
Німецькі літаки бомбардували ворожі летунські майдани у Тінемавті та фабрики літаків Вікерса у Честері.
Анґлійські літаки, що кружляли над Голяндією і західною Німеччиною не спричинили ніякої шкоди.
Італійці займають анґлійське Сомалі
Рим, 9. 8. Начальна команда італійської армії повідомляє: Італійська кольона, що перед трьома днями перейшла кордон анґлійського Сомалі, дійшла до моря і добула місто Цейля. У Східній Африці ескадри бомбовиків затакували летунський майдан у Веїр, та знищили три ворожі літаки та уладження майдану.
У східній частині Середземного Моря італійці бомбардували анґлійський транспорт, що плив під охороною воєнних кораблів. Ушкоджено два кораблі.
Внаслідок кількакратнього бомбардування Ґібральтару, повстали там великі шкоди. Фабрики, маґазини бензини зовсім знищені.
З Адену повідомляють, що італійці поступають в анґлійському Сомалі швидко вперед. Небаром ціле Сомалі буде прилучене до італійської імперії. Тепер італійські війська зближаються до Бербери. Серед анґлійців панує з того приводу велика паніка.
Згоріли всі збірники нафти в Гайфі
Рим, 9. 8. Спеціяльний кореспондент аґенції Стефані повідомляє, що підчас останнього бомбардування Гайфи згоріли всі збірники нафти та бензини. Це діймаюча втрата для анґлійської армії, зокрема для літаків і кораблів, що діють у східній частині Середземного Моря і втратили в Гайфі збірники нафти та бензини. Підчас бомбардування анґлійська протилетунська оборона не сповнила свойого завдання.
Америка укріплює Аляску
4 міліярди долярів на будову нових оборонних баз
Вашинґтон, 9. 8. Міністерство маринарки призначило 4 міліярди долярів на будову оборонних укріплень на Алясці. Американська преса підреслює, що будова укріплень на Алясці зобумовлена тим, що Совіти побудували укріплення на островах Діомедах у проливі Берінґа.
Італійська офензива на Сомалі
Штокгольм, 9. 8. У Льондоні проголошено урядовий комунікат про те, що італійські війська ввійшли до анґлійського Сомалі. Італійці наступають трьома батавами, одна в напрямі Одвайлі, друга в напрямі на Гарґайзу, а третя на Ґараґару.
Італійська начальна команда додає до того: Італійське летунство втретє бомбардувало осередки нафти в Гайфі, спричинюючи велику пожежу запальних матеріялів.
У північній Африці бомбардовано військові магазини на південь від Солюму й залізничі шляхи Александрія — Марса. У Тобруці зістрілено чотиромоторовий анґлійський літак, захоплюючи в полон старшин і вояків з залоги літака.
У східній Африці бомбардували італійські літаки летунські майдани й морські пристані. Зістрілено один ворожий літак. Італійські війська переступили в кількох місцях кордон анґлійського Сомалі. 