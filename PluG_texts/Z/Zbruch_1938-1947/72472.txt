◦ ◦ ◦ ◦

У зв'язку з важким положенням судноплавства, австралійський уряд розтягнув державну контролю над усіма кораблями — як про це повідомила радіовисильня в Сідней за японським часописом "Кокумін". Австралійський міністер постачання іменований головою контрольного уряду. Йому дали широкі повновласті.
У лондонських колах говорять про нові непорозуміння серед членів британського кабінету. Загально кажуть, що Черчіль дуже радо позбувсь би Стаффорда Кріпса. Як причину подають справу Індії та велику різницю між вдачами обох державних мужів. Суперництво між Черчілем та Кріпсом триває вже не від сьогодні.
Британський міністер хліборобства, Гутзон заявив, що втрати кораблів аліянтів такі великі, що ще багато часу пройде аж до того часу, коли можна буде надоложувати біжучі затоплення. Аж тоді була б можливість заповнити втрати попередніх років. Англія мусить обмежити в цьому році довіз харчових продуктів, щоб могла забезпечити постачання своїх армій в усіх частинах світа.
Між околицею Амазонки в Бразилії та Злученими Державами Америки відбуватиметься перевіз гуми при помочі літаків, що курсуватимуть правильно між тими двома державами. У такий спосіб сподіваються заступити транспортування гуми при помочі кораблів.
Головний поштовий уряд Великої Британії оголосив довгий виказ поштових втрат. Річ іде тепер про затрачені поштові пачки та пересилки, які йшли з Англії до Південної Африки, південно-західної Африки та до північної та південної Родезії. Вся ця пошта загинула у дорозі довкола рога Доброї Надії.
З французької армії виключено знову більшу кількість старшин тому, що належали до масонських льож. Між виключеними є м. ін. також два ґенерали.
В Болгарії відбулися великі осінні маневри, в яких взяв участь також болгарський король. На військовій параді король подякував своїм воякам за виявлену справність.
Після останніх обрахунків урожай ліскових горіхів в Туреччині оцінюють в цьому році на 66.000 тон.
Еспанська фльота нафтових кораблів, яка досі мала 80.000 тон буде незабаром розбудована так, щоб досягти 155.000 тон. В корабельних верстатах в Більбао є в будові 8 нафтових кораблів загальної містоти 65.000 тон.
Агенція "Домей" повідомляє, що в понеділок вранці повторено летунську атаку на Гонгконг, 4 літаки скинули декілька бомб, але скоро пригнав їх вогонь японської протилетунської артилерії.
В Хорватії постійно зменшується кількість безробітних. В 1940 році на території сьогоднішньої Хорватії було 295.000 безробітних. Вже в 1941 р. зменшилося число до 175.000, а в перших трьох місяцях 1942 року було вже тільки 14.000 безробітних.
Богата на воду гірська ріка Росіца, яка випливає із середнього Балкану і вливається в Дунай, вже нераз виходила з берегів та заливала широкі терени. Тепер болгари приготовляють будову гаті, щоб запобігти повіням і одночасно забезпечити для хдіборобства нові урожайні обшири. Загачена вода служитиме також для продукування електричного струму.
Англійська генеральна дирекція пошт подає до відома,  що з затопленням човнолітака "Клярс" пропала вся військова пошта з Індії, зі східної та з південної Африки. Далі внаслідок воєнних подій треба числитися з втратою листів та пакетів, висланих з Цейлону та Індії до Англії та з інших частин британської імперії. Ще далі оголошено втрату поштових посилок, призначених для південної та західної Африки та для Родезії.
Статистичний інститут в Лізбоні оголосив остаточний вислід народочислення з грудня 1940 р. Згідно з цими даними Португалія мала тоді 7.709.425 мешканців. Було 309.315 жінок більше, як чоловіків. 