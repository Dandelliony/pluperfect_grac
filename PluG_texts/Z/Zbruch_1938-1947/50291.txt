Дитяча здравиця

В десяти кілометрах від Львова, в мальовничій місцевості Брюховичі, де тихо шумлять своїм верховіттям вічнозелені сосни, знаходиться перший дитячий тубсанаторій "Лісова школа".
Радянська влада витрачає багато коштів на оздоровлення дітей. Річний бюджет санаторія становить 450 тисяч карбованців. Діти робітників, селян і трудової інтелігенції безкоштовно перебувають там на лікуванні.
При санаторію працює школа, діти мають змогу не припиняти навчання під час лікування.
За короткий час (1 рік) існування, санаторій повернув радість не одній родині, врятовано багато дітей від тяжкої недуги.
Тринадцятирічний Зигмунт Кац — син робітника кондиторської фабрики ім. Кірова захворів ще коли йому було 2 роки. До приходу Червоної Армії батьки не мали змоги лікувати сина. Тепер Зигмунт вже більше 6 місяців знаходиться в санаторію. Він вилікувався, поправився і вчиться на відмінно. Яніна Зайц — дочка службовця — за два місяці перебування в санаторію поправилась не 6 кілограмів.
Брюховичський санаторій — це справді дитяча здравиця. 