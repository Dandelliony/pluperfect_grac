◦ ◦ ◦ ◦ ◦

Цьогорічна коляда. За дозволом влади ходили підчас цьогорічних Різдвяних Свят знову з колядою. В багатьох випадках деякі громадяни організували коляду з власної ініціятиви. Вся збірка з цьогорічної коляди призначена на суспільно-освітню та допомогову акцію Українського Краєвого Комітету, а передусім на допомогу українським полоненим, що перебувають у таборах.
Зворот книжок, нот та інструментів. Управа Музичних Шкіл у Львові закликає всіх, хто позичив у Львівській Державній Консерваторії, Музучилищі або в музичних школах книжки, ноти чи інструменти, віддати їх згідно з наказом керівника Відділу Науки та Навчання найдальше до 24 січня ц. р. в Управі Музичних Шкіл у Львові, вул. Одеон (давніше Шашкевича) ч. 5, від год. 10—13.
Реєстрація хатнього устаткування. На основі урядового розпорядку треба для усунення існуючих великих труднощів у приміщеннях німецьких громадян, зайнятих у публичному інтересі, реєструвати та забезпечити такі меблі та інші предмети хатнього устаткування, що їх у час большевицької влади в який-небудь спосіб відібрали правним власникам чи посідачам. Уряд Штадтгауптмана провірює зміни у власності хатнього устаткування, що настали в когонебудь від 22 червня 1941. Від дня проголошення цього розпорядку, це є від 16 січня 1942, не вільно продавати ні дарувати меблів та не вільно вивозити їх поза межі міста, хіба, що передше запропонується купити їх Відділові достави меблів при Штадтгауптмані й цей відділ їх звільнить від свого купна. На звільнення треба мати спеціяльне письменне рішення. Від обов'язку зголошування звільнені є меблі та інше хатнє устаткування, що від вересня 1939 р. є в посіданні теперішнього власника, та що набуті дорогою спадщини або набуті правно у крамницях чи магазинах. Важність цього розпорядку триває до 31 грудня 1942 р. Порушників його жде висока грошова кара та в деяких випадках теж кара тюрми. В округах Галичини за виконанням цього розпорядку глядять окружні старости. 