◦ ◦ ◦ ◦ ◦ ◦ ◦

Італія оголосила війну Англії і Франції
БЕРЛІН, 10. (ТАРС). Як повідомляє з Рима німецьке інформаційне бюро, Муссоліні почав свою промову на площі П'яцца Венеціа заявою про те, що посли Англії і Франції повідомлені про оголошення Італією війни союзникам.
ЛОНДОН, 10. (ТАРС). Агентство Рейтер передає: "За словами римського радіо, Муссоліні заявив, що союзникам вже передане повідомлення про оголошення війни".
ПАРИЖ, 10. (ТАРС). Агентство Гавас повідомляє по радіо: "Рим. Посли Франції і Англії повідомлені про оголошення війни".
Виступ Муссоліні
РИМ, 10. (ТАРС). Агентство Стефані передає промову Муссоліні. На початку своєї промови Муссоліні повідомив про те, що англійському і французському послам вже вручені ноти про вступ Італії у війну.
Відмітивши, що Англія і Франція відкинули мирні пропозиції Гітлера, зроблені в жовтні минулого року, Муссоліні заявив: "Але все це вже в минулому. Сьогодні ми вирішили піти на весь риск і жертви воєнного часу".
Далі він сказав, що "Італія бере в руки зброю для того, щоб вирішити проблему континентальних і морських кордонів". Муссоліні заявив, що Італія "хоче розбити територіальні воєнні ланцюги, які душать її в Середземному морі, і мати вільний вихід в океан". В заключенні Муссоліні заявив: "Зараз, коли жереб кинутий і ми спалили за собою мости, я заявляю, що Італія не має наміру втягувати в конфлікт інші держави, які межують з нею з моря або суші. Хай Швейцарія, Югославія, Турція, Єгіпет, Греція врахують ці слова".
Заява Чіано
БЕРЛІН, 10. (ТАРС). Посилаючись на повідомлення агентства Стефані, німецьке інформаційне бюро передає: "Сьогодні о 18 годині 30 хвилин міністр закордонних справ Італії Чіано прийняв французського посла і заявив йому, що Італія розглядає себе, починаючи зранку 11 червня, перебуваючою в стані війни з Францією".
О 18 годині 54 хвилини Чіано прийняв англійського посла і зробив йому аналогічну заяву.
Заява державного секретаря США Хелла
ЛОНДОН, 10. (ТАРС). Вашингтонський кореспондент агентства Рейтер передає, що державний секретар США Хелл, коментуючи заяву Муссоліні про вступ Італії у війну, заявив: "Вступ Італії у війну явиться великим розчаруванням для всіх народів і великою людською трагедією".
Заява Піттмена
НЬЮ-ЙОРК, 10. (ТАРС). Як повідомляє агентство Юнайтед Пресс голова сенатської комісії в закордонних справах Піттмен заявив: "Вступ Італії у війну прискорить наші зусилля в справі подання допомоги Англії і Франції". Однак Піттмен добавив, що "американський народ не бажає вступу США у війну".
Англійці залишають Італію
ЛОНДОН, 9. (ТАРС). Як повідомляє римський кореспондент газети "Обсервер", майже всі англійські піддані виїхали з Італії. В Римі залишилися тільки чиновники консульств і кореспонденти.
Німецька преса про спроби перетворення Парижа у воєнну кріпость
БЕРЛІН, 9. (ТАРС). Як повідомляє німецьке інформаційне бюро, німецька преса різко осуджує наміри французських властей перетворити Париж в укріплений район. Посилаючись на приклад Варшави, німецька преса перестерігає від перетворення Парижа у воєнну кріпость, про що говорить спорудження барикад на вулицях французької столиці.
Газети "Берлінер Берзенцейгунг" і "Берлінер Локальанцейгер" підкреслюють безглуздість намірів вести бої на вулицях Парижа, вказуючи, що в сучасних умовах не можна серйозно говорити про ведення "війни зза рогу".
Звернення Черчілля до Рейно
ЛОНДОН, 10. (ТАРС). Агентство Рейтер передає, що прем'єр англійського уряду Черчілль звернувся з телеграмою до Рейно, в якій говориться: "Протягом останніх кількох днів нові англійські війська висадились у Франції. Протягом найближчого часу у Францію будуть направлені нові підкріплення".
Людські втрати англійського військово-повітряного флоту
ЛОНДОН, 9. (ТАРС). Англійське міністерство авіації опублікувало список льотчиків, що загинули під час воєнних дій. У списку перелічені 248 прізвищ.
Часткове затемнення Рима
НЬЮ-ЙОРК, 10 червня (ТАРС). За повідомленням агентства Юнайтед Пресс в Римі оголошено, що міністерство авіації дало розпорядження про часткове затемнення Рима вночі 10 червня.
Французські військові кола про новий німецький наступ
ЛОНДОН, 9. (ТАРС). Як повідомляє агентство Рейтер, французькі військові кола заявляють, що "сьогодні на світанку всі німецькі частини, що знаходяться на західному фронті, були кинуті в новий наступ. Гадають, що крім бронетанкових дивізій німці тепер ввели в бій від 90 до 100 дивізій, тобто від 1.800 тис. до 2 млн. чоловік. Ця величезна маса військ веде атаку на відстані від моря до Аргони. Військові кола гадають, що сьогодні боротьба стане особливо запеклою, і цей день буде вирішальним. Французські війська відновили сьогодні бій з попередньою впертістю.
Вчорашній бій відбувався так: найзапекліша з німецьких атак була проведена в районі, розташованому на південь від Ам'єна. На кінець дня фронт розширився до району Бретей, на ріці Нуа, в 30 км. від Бове. Далі на схід були проведені ще дві атаки, одна на південь від Перонна, в напрямі на Нуайон і Мондідьє, і друга — між Нуайоном і Бретей. В результаті цих атак німці просунулися лише на кілька кілометрів. Гадають, що верховне німецьке командування ввело в бій приблизно 40 дивізій у секторі між рікою Брель і Нуайон, 27 дивізій були використані на початку наступу на Соммі, але втрати, зазнані там, були настільки великі, що верховному німецькому командуванню довелося відкликати деяку кількість цих військ і ввести а бій ще 20 дивізій".
Рішення норвежського уряду про припинення воєнних дій в Норвегії
БЕРЛІН, 10. (ТАРС). Німецьке інформаційне бюро передає таке повідомлення норвежського телеграфного агентства з Тромсе, опубліковане шведським телеграфним агентством: "Король, кронпринц і уряд Норвегії в своєму зверненні до населення заявляють, що умови провадження війни примусили уряди союзників зосередити всі свої сили на інших фронтах. Норвежські війська не мають достатньої кількості боєприпасів і винищувальної авіації, щоб продовжувати боротьбу проти переважаючих німецьких сил. Щоб запобігти дальшому спустошенню незачеплених ще територій, король і уряд вирішили прийняти пораду верховного командування і покласти край дальшому кровопролиттю в країні. Одночасно триватиме боротьба за відновлення незалежності норвежського народу. 