Всі німці у протиґазах. — Важне для еміґрантів до Бразилії.

Всі німці у протиґазах. Німеччина веде гостру пропаґанду в пресі, афішами й по радіо за масовим закупом протиґазів (ґазових масок), що коштують по 5 марок. “Маски ці є дуже добре змонтовані, накривають голову й бороду щільно, мають викрутний поглотник і є легкі в обслузі. Хоч ціна протиґазу є низька, бідним і багатородинним людям даватимуть їх по зниженій ціні. Водночас переорґанізовують у Німеччині протиґазову оборону, притягаючи до неї всіх мешканців та творючи з них спеціяльні відділи під командою бувших вояків.
Важне для еміґрантів до Бразилії. Поліція в Порто Алєґре видала розпорядок, на основі якого кожний новий чужинець, що приїзджає то Бразилії, мусить негайно зголоситися на поліції. Поза паспортом, візованим бразилійським консулем, чужинець мусить предложити ще відповідну консулярну посвідку, без якої бразильська поліція відошле його негайно з поворотом до краю. 