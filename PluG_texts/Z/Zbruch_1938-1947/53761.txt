◦ ◦ ◦ ◦

80 жертв большевицького терору в Рудках. Як подає "Берлінер Берзен Цайтунґ" (ч. 312.), большевики забрали з вязниці в Рудках, коло 80 українських політичних вязнів і по дорозі ґрупами їх розстрілювали; у віддалі кількох кільометрів від міста, залишилося лише 20 вязнів. Тіл усіх убитих ще не знайдено. Між жертвами є 60-літній професор німецької мови та його син.
Учні й учениці холмської ґімназії, які бажають виїхати до якогонебудь із літніх таборів, дістануть гроші на одномісячний побут від Дирекції української державної ґімназії в Холмі. Таборову оплату за учеників(-ниць) відсилаємо негайно до команди даного табору. Подання за приділення повної оплати на 1-місячний побут у таборі слати негайно до Дирекції української дер жавної ґімназії в Холмі. — Учні технічної й ремісничої школи в Холмі звернуться з такими самими поданнями до Дирекції технічної й ремісничої школи в Холмі. — Провідник УЦК: Д-р В. Кубійович. — Керманич Відділу Опіки над Молоддю та Родиною: Р. Татомир.
Комунікат КоДУС. Просимо голови студентських товариств або їхніх заступників усіх університетських осередків негайно подати виказ Студентів-стипендистів, що виїхали із своїх дотеперішніх місць побуту. Студентів-стипендистів зобовязуємо негайно повідомлювати КоДУС у Кракові про свій відїзд з університетського осередку. — Провідник УЦК: Д-р В. Кубійович. — За КоДУС: д-р Роман Глинка. 