◦ ◦ ◦ ◦

Як повідомила аргентинська агенція Анід із Сантіяго де Чіле, чілійський уряд урядово оголосив, що віцепрезидент ЗДА Велс відвідав Чіле. Його запросив президент Ріоса. Далі подають, що подорож пічнеться 15. III. Велс відвідає також Колюмбію, Еквадор, Перу і Болівію.
Не зважаючи на воєнний час, населення Японії зросло в останніх роках. Як подає часопис "Токіо Кайце", населення Японії зросло в 1937-му році на 970.000 а в 1941-му на один міліон сімдесят тисяч.
Для вдержання оборонної готовости Швеції, шведський головнокомандувач дістав уповноваження покликати до війська на дальших 180 днів тих воєнно-зобов'язаних, що закінчили в цьому році першу військову службу або закінчили її зовсім.
У Марко де Канавесес (Португалія) вилетіла в повітря фабрика стрільного пороху. Вибух був такий сильний, що спустошив все довкола фабрики і висадив у повітря всі фабричні забудування. Людських жертв не було, бо вогонь повстав насамперед далеко від магазину пороху і робітники мали час врятуватися.
Республіка Перу має тепер сім міліонів 23 тисячі мешканців. З того 53 відсотки білих і метисів, 45.9 відс. індійців, а решту монголів і неґрів.
За останніх 24 години море викинуло на побережжя мароканського прибережного міста Арзіля 16 трупів північно-американських моряків.
В одному дівочому сирітському домі в Каван — як повідомляє Ройтер — вибухла вночі на середу пожежа, при чому з 82-ох дітей пропало 37. Інші врятувалися, вискакуючи через вікна.
10 британських літаків намагалося заатакувати в понеділок Рангун. Японські ловецькі літаки відбили атаку та збили один літак.
Рівночасно з вульканом Коліма в Мексику почав діяти також конус гори Морелю. В околиці цієї гори занотовано понад 150 потрясень землі. Із місцевости Сан Хуан де Парангарікутіре евакуовано 3.000 мешканців. Завдяки запобіжним ходам, число смертельних жертв мале.
В офіціяльному бюлетені — як подає агенція Ройтер — сказано, що загальний стан здоров’я Ґандія виказує легке поліпшення.
З Каїра повідомляють, що вівторок ввечері проголошено номінацію віцемаршала Брадгерста командувачем англо-американських збройних сил у західній пустині.
Верховне Командування Німецьких Збройних Сил повідомляє:
На Кубанському мостовому причілку та на фронті ріки Міюс відбулись учора при дальшій відлизі лише бойові дії місцевого значення. В районі на південний захід від Ізюма наступаючі німецькі дивізії відкинули розбитого ворога дальше на північ і північний схід. Багато совєтських бойових відділів оточено, інші сильні з'єднання розбито. Число полонених і добичі росте.
На захід від лінії Харків—Курськ б'ються наші війська еластичним способом ведення війни з наступаючими ворожими силами. Ескадри бойових літаків і літаків для безпосереднього налету розбили ворожі передні панцерні частини, як теж скупчення військ у районах підготовчих становищ і бомбардували з нагальним успіхом постачальний рух большевиків на залізницях і дорогах.
На південь і на північ від Орла наші дивізії боролись ізнову визначно у дуже важких оборонних боях. Ворога, який і вчора атакував нововведеними в бій з'єднаннями піхоти і танків, головна на північ від Орла, відбито у важких боях. На деяких місцях пролому ведуться ще бої. Большевики зазнали знову дошкульні втрати в людях і танках.
На південь від Ільменського озера розширив ворог свої сильні наступи на дальші відтинки фронту. Наступи, переведені переважаючими силами піхоти і танків, заломились при кривавих втратах.
Власний місцевий наступ в районі на південь від Ладозького озера досяг визначних цілей. Протиудари ворога залишились без успіху.
Німецькі з'єднання бойових літаків затопили на водах Північного рогу за дотеперішними даними із-поміж конвою, що плив на схід, один фрахтовий корабель на 6.000 брт. і пошкодили бомбами 4 інші кораблі.
На північно-африканському фронті закінчилися бойові дії в середньо-туніських горах. Сильні американські й англійські з'єднання розбито або заатаковано. В тих боях, у яких ворог мав криваві втрати, взято загально около 4.000 полонених, здобуто або знищено 235 танків, 169 панцерних розвідувальних возів і 160 гармат та змоторизованих гармат. Штурмові літаки атакували з добрим вислідом знову становища ворога в горах. Підчас наступу швидколетних німецьких бойових літаків на передовий об'єкт на південно-східному фронті знищено або пошкоджено на землі більшу скількість ворожих літаків.
Останньої ночі британські літаки скинули розривні і запальні бомби головно в мешкальних районах деяких місцевостей у західній і південно-західній Німеччині, між іншим на міський район Нюрнбергу. Населення мало втрати. Збито 6 налітаючих літаків. 