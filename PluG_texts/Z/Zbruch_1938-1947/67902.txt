◦ ◦ ◦ ◦

Концерт Руснака у Львові. До Львова приїжджає соліст Мюнхенської опери, О. Руснак. Він виступить на двох концертах 3-го та 5-го липня ц. р. В програму концертів увійдуть пісні українських і чужинних композиторів: Лисенка, Людкевича, Барвінського та Нижанківського, Гендля, Глюка та Джордано, як теж ярії з опер Пуччінія, Фльотова, Вердія і Бізета.
Праця для агрономів. Хліборобська Палата прийме 10 агрономів до праці на дослідних полях. Платня згідно з платнями IV групи, мешкання і депутат. Особисті зголошення з докладним описом життя та закінченої освіти надсилати до Хліборобської Палати у Львові, вул. Зимова (давніше Костюшка) ч 8, III-ій пов.
Членам КЛК під увагу! В неділю, 28 ц. м. відбудеться прогулянка членів і симпатиків Клюбу в околиці Львова. Збірка учасників в год. 10 ранку на останній зупинці трамваю ч. 1 (Личаків). Прогулька триватиме до пополудневих годин, в кожному випадку учасники зможуть ще вернутись на час до Львова, щоб оглядати футбольні змагання Журналісти й Письменники проти Акторів. 