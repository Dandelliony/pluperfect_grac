◦ ◦ ◦ ◦

Зміни в англійському кабінеті
СТОКГОЛЬМ, 4 січня. В середу вечором Черчіль подав до відома кілька змін в кабінеті. Вілієм Джовід став міністром без портфеля, В. Г. Моррісон (дотепер генеральний директор пошт) став міністром у новоствореному міністерстві для плянування міст і сіл, сотник Г. Ф. Круксгенк став геНеральним директором пошт, Гарольд Момілєн резидуючим міністром у головній кватирі у північно-західній Африці, лорд Червел генеральним касиром. Ральф Ашетон фінансовим секретарем в уряді скарбу, Е. Денкан Сендіз парляментарним секретарем в міністерстві забезпечення, Г. Г. Штравс парляментарним секретарем у міністерстві для планування міст і сіл і майор Артур Гендерсон фінансовим секретарем у міністерстві війни.
Із цими новими обсадами та пересуваннями Черчіль зміцнив свою особисту позицію. Лорд Червел був довший час його особистим асистентом, а Денкан Сендіз є його зятем. Значить, що династія Черчіля попровадить Англію до дальшої заглади.
Перестороги канадійського премієра
СТОКГОЛЬМ, 4 січня. Канадійський премієр Макензі Кінг у своєму новорічному покликові до населення перестерігає канадійців перед важними втратами, які ждуть Канаду в новому році. Канадійський премієр звернув з натиском увагу, що завдання, яке поставили собі аліянти, багато важче, як не один із аліянтських громадян це собі уявляє.
Поступова мобілізація еспанського промислу
МАДРИД, 4 січня. У доповненні закону про мобілізацію в Еспанії зі 16-го листопада 1942 р., в державному вістнику проголошено новий закон, яким уповноважено воєнного міністра поступово переводити мобілізацію еспанського промислу для військових потреб.
40.000 жертв циклону в Бенгалії
БАНКОК, 4 січня. Підчас страшного циклону, що лютував недавно в Бенгалії згинуло 40.000 індійців. Цю цифру подав гіндуський провідник Пандіт Малавія, закликаючи населення до пожертв в користь потерпівших в наслідок цієї катастрофи.
Циклон повстав в Бенгальському заливі. Він знищив широкі області. Як подав уряд в Бенгалії, тільки в одному місті на захід від Калькути, Міднапурї, начислено 10.000 убитих.
Італійське воєнне звідомлення
РИМ, 4 січня. Італійське воєнне звідомлення з суботи має такий зміст:
На фронті Сирти наші ловецько-бойові літаки атакували висунені наперед британські загони і скупчення самоходів. В повітряному бою німецькі ловці зістрілили 3 літаки.
Успішним місцевим випадом досягнуто тактично важні позиції в Тунісі. В оживлених повітряних боях, німецькі ловецькі літаки знищили 6 ворожих машин. Протилетунська оборона в Сфакс поцілила ще один літак, який впав.
Німецькі з'єднання діяли знову проти англо-американської мореплавби на альжирських водах. Важко ушкоджено декілька торговельних пароплавів і декілька одиниць воєнної фльоти.
Загони італійського летунства обкидали бомбами військові споруди на острові Мальта.
Минулої ночі ворог виконав нальот на Палєрмо. Спричинені шкоди не мали важкого характеру. Досі стверджено 6 вбитих і 4 ранених.
РИМ, 4 січня. Італійське воєнне звідомлення з неділі має такий зміст:
В області Сирти знову з успіхом взято під артилерійний обстріл ворожі панцирні сили.
Ворожі випади у Феццан заломалися об завзятий спротив наших відважних залог, що їх піддержувало летунство сагарських частин.
На відтинку в Тунісі війська держав осі здобули новий терен в оживлених сутичках. При цьому здобуто 2 повзи і захоплено в полон яких 10 американських спадунів.
Оживлена діяльність летунства характеризувала день. В повітряному бою збито 22 ворожі літаки.
Атаки англійських і американських літаків на місцевості в Тунісі спричинили деяку шкоду. В лікарні в Габе було 7 вбитих та 15 ранених.
Фінське воєнне звідомлення
ГЕЛЬСІНКІ, 4 січня. Фінське воєнне звідомлення з 2-го січня звучить:
На вузині Авнус розпорошено дві дальші малі ворожі частини, що наступали та ще одну в становищі поготівлі. В південній частині східного фронту розвідча діяльність На інших фронтах нічого важнішого.
ГЕЛЬСІНКІ, 4 січня. Фінське воєнне звідомлення з неділі звучить:
В області Рукаєрві наші війська прогнали одну малу ворожу частину, яка наступала через лід проти наших позицій. На інших фронтах було спокійно. 