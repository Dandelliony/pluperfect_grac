Економія коштів чи бездіяльність. — Шофер—спекулянт

Економія коштів чи бездіяльність
Радянська держава відпускає великі суми грошей на культурно-побутове обслужування трудящих. При складанні кошторисів враховується все до "дрібниць", і на це асигновують кошти. Обов'язок установ і організацій — використати державні асигнування по призначенню.
Це істина відома. Проте, інколи деякі керівники гадають, що невикористання грошей по кошторису є, мовляв, економія. Насправді ж за цим приховується бездіяльність людей. Для підтвердження такої думки слід зупинитися на фактах.
В Поморянському районі незадовільно налагоджено культурно-масову роботу. Для піднесення її держава ще на початку року відпустила великі кошти. На відкриття бібліотеки і придбання літератури дано 32.000 крб., а використано з них лише 12 тисяч крб.
Ще гірша справа з відкриттям в районі дитячого садка. На початку року мали на увазі відкрити такий побутовий заклад. На це було дано 15 тисяч карбованців. Гроші так і понині лежать невикористані.
— Маємо економію! — хвастливо говорять в районі деякі керівники.
Хибна і шкідлива ця думка.
І. Горбенко. Шофер—спекулянт
Шофер В. Непушкін вирішив, що йому далеко краще спекулювати квартирами, ніж їздити на машині. Для цього він залишає роботу в облтранстресті. Одержавши від Червоноармійської райради квартиру, він зразу ж з допомогою маклера Іозефебера знаходить покупців.
Вдарили по руках. Остання ціна була 3.500 карбованців. На цьому і зійшлись. Лишалось одержати гроші і випити могорич. Так і зробили. Сіли за стіл. Почали лічити червінці і сотня за сотнею ходили гроші до кишені спритного шофера.
Все було б гаразд, як би в цей час не почувся стукіт у двері. Відчинили й побачили те, чого несподівались. Перед компанією спекулянтів стояв слідчий, до якого дійшла ниточка злочину, яку йому довелось розплутувати і спіймати злочинців на гарячому.
Шофера Непушкіна взято під варту. Незабаром він відповідатиме за свої злочинні вчинки перед радянським законом.
І. Майборода.   