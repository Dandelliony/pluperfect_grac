◦ ◦ ◦ ◦

Під командуванням ґенерал-майора Нукане цими днями у віддаленні 20 км. на захід від Токіо відбудуться маневри молодих старшинських аспірантів армії і летунства. В маневрах візьме участь 10.000 членів військової академії і академії летунства. В маневрах, які триватимуть теж вночі, вживатимуть механізованих одиниць і літаків. На закінчення відбудеться велика дефіляда перед шефом для військового виховання, генералом Майядою.
Кореспондент часопису "Дагенс Нігетер" нарікає — як про це повідомляють у столиці Швеції — на методи пресової цензури в ЗДА. Закордонним журналістам часто було неможливо добитися до установи цензури, але навіть відмовляли всяких інформацій про те які зміни прийняла цензура та чи подаватимуть загалом закордонні телеграми.
Часопис "Брюсселєр Цайтунг" пише про оглядини надбережних укріплень над Атлянтійським океаном німецьким генералом Якобом, що це не були ніякі примусові відвідини. Над побережжям Атлянтійського океану збудовано велетенські модерні укріплення, яких значіння вийде далеко поза теперішність, коли порівняти їх з китайським муром, як символом непорушности границь. "Укріплення над Атлянтійським океаном — це китайський мур европейського суходолу", пише часопис.
Японське цісарське морське міністерство подало до відома, що адмірала Ценге Йошідас іменовано верховним командантом японської фльоти на китайських водах на місце адмірала Мінеічі Кога, який перейняв становище головного команданта морської бази. Одночасно повідомляють, що адмірала Суезу Тойода та Віцеадмірала Ногору Гірату іменовано членами найвищої воєнної ради. Віцеадмірал Коремочі Такагаші іменований командантом морської воєнної бази Куре.
Аґенція Домеї повідомляє, що японський амбасадор в Індокитаю Йошізава, перед своїм від’їздом до Токіо заявив представникам преси в Ґапой, що заснування нового міністерства для Великосхідної Азії, не спричинить ніяких змін в політичному наставленні Японії до Індокитаю. В Токіо японський амбасадор матиме нараду з новим міністром для справ Велико-східньої Азії.
Французько-мароканське радіо з Рабату повідомляє, що американські летунські сили збомбардували пристань Касаблянка. Султан Марокка відмовився покинути Рабат та візвав арабське населення до спротиву проти американців. Французька прибережна артилерія затопила біля Могадора 2 великі американські висадні човни. Члени французького легіону фронтовиків у Касаблянці вхопили за зброю та боряться в околиці свого міста проти напасників. У Тунісі спокійно, хоч і там приготовляються до спротиву.
Як повідомляють французькі часописи з Руен, британське летунство заатакувало знову французьке цивільне населення. Цим разом англійські летуни заатакували скорострілами барак в Больбек, де були примішені побиті біженці з Гавру. Одну француженку вбито, другу смертно ранено.
Римські кола, що стоять близько до Ватикану. звернули увагу на заяву райхсміністра Розенберга, в зв'язку з реліґійним питанням в Німеччині. Становище що його зайняв націонал-соціялізм до усіх релігійних організацій, яких діяльність не нарушує почуття моралі або не виступає проти існування Райху, повна терпимість: це становище прийнято як офіційне і остаточне наставлення Райху в цій справі. Розенберг підкреслив що ця терпимість в широкому змислі торкається уяви про безсмертність, що є справою свободи совісти кожного німця.
Ґенерал Ноґ, верховний командувач французьких військ у північній Африці видав відозву, в якій каже, що спроби американських та англійських воєнних кораблів — виселити військо на французькому побережжі не повелися. Усі атаки відбито. На терені Марокка проголошено стан облоги. 