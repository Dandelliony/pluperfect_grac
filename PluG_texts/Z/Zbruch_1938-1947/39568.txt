◦ ◦ ◦ ◦ ◦ ◦ ◦

22 тисячі пар взуття понад план. Львівська кооперативна артіль імені 17 вересня, яка виробляє чоловіче, жіноче та дитяче взуття, виконала піврічний план понад 200 процентів. Проти плану 21.060 пар за 6 місяців вироблено 43.161 пар взуття.
Якість продукції добра. Це видно хочби з того, що за увесь час роботи артіль вибракувала незначну кількість продукції. Не було також і скарг на погану якість від організацій-замовників. Колектив артілі зобов'язався ще краще працювати, щоб гідно зустріти річницю визволення — велику історичну дату в житті трудящих західних областей Радянсько України.
Збільшення завозу товарів для Львова. Щодня до Львова прибувають десятки вагонів різних промислових товарів. З Москви, Ленінграда, Києва і інших центрів Радянського Союзу надсилають для трудящих мануфактуру, взуття, продукти тощо.
Завіз товарів в порівнянні з попередніми місяцями значно збільшується. В першому кварталі 1940 року торговельні організації одержали бавовняних і льняних тканин та шовку на 6.800 тисяч карбованців. Тепер же, протягом липня, серпня і вересня цих товарів завозиться майже в три рази більше. Тільки однієї мануфактури для Львова знарджено на суму 14 міліонів карбованців. Взуття буде одержано на 10.800 тисяч карбованців — збільшення в 9 разів!
Поруч з промтоварами значно посилюється постачання міста продуктами, а саме: цукру 2.500 тони, 1.600 тонн риби і оселедців, 500 тонн масла тощо. Крім того багато буде одержано господарського мила, посуд і інші. 