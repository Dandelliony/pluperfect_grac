◦ ◦ ◦ ◦ ◦ ◦ ◦

Літаком до хворих. Дзвінок на аеродром цивільного повітряного флоту. З Дрогобича просять вислати літака, забрати важко хворого і доставити його в Львів для операції. За День санітарні літаки зробили чотири вильоти. З Дрогобича до Львова за два рейси привезено двох хворих для складної операції. В Дубно з м. Львова вилетів для допомоги хворому лікар. З Львова до м. Києва вилетів літак з хворим, якому потрібна негайна допомога висококваліфікованих лікарів.
Відкриття оперного сезону. Вчора оперою С. Дзержинського "Тихий Дон" розпочав свою роботу Львівський державний театр опери та балету. Перша вистава театру пройшла з великим успіхом. Докладно про відкриття оперного сезону матеріал подамо в наступному номері газети. 