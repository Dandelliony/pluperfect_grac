◦ ◦ ◦ ◦ ◦ ◦ ◦

Найбільша атака німецького летунства на бритійську фльоту
Опис анґлійського журналіста
ШТОКГОЛЬМ, 16. І. — Кореспондент анґлійського щоденника "Дейлі Телеґреф", що перебував при анґлійській середземноморській фльоті, називає найважчим летунським налетом атаку німецьких спадових літаків на бритійську фльоту у Сицілійському каналі. Досі анґлійська фльота ще не пережила такої атаки. Звітовець "Дейлі Телегреф" так описує цю атаку:
В год. 13.30 німецьке летунство почало свій перший налет на Середземному морі. Це цілком очевидно, що цю величаву німецьку атаку перевели одні з найкращих німецьких летунів. Німецька ескадра появилася на висоті біля 2.000 м., поділилася ґрупами по три, що почали свої спадові, майже прямовисні атаки. Німецькі летуни увіхались з очайдушною зручністю серед запорового вогню тисяч ґранат та скидали свої бомби. Декілька разів пролітали низенько понад самим морем, формувались наново і знову атакували. Пізніше біля години 18-ої почалися атаки бомбовиків, що — очевидно — належали, до тієї самої ескадри. Дописувач анґлійського щоденника каже, що італійські летуни досі ще не перевели такої атаки на анґлійську фльоту на Середземному морі. Очевидно причина в тому, що не мають таких апаратів, що надаються до спадових летів.
Харчеві обмеження в Анґлії
МАДРИД. 15. І. — Лондонський звітовик мадридського щоденника "АБЦ" Сальбо повідомляє, що анґлійський уряд увів дуже суворі розпорядки, що торкаються розділу харчів. Причиною цього стало те, що Анґлія потребує кораблів на Середземному Морі. Про ті обмеження говорили вже місяць тому, коли Анґлія тільки підготовлювала офензиву на Середземному Морі. Таксамо і діяльність німецьких підводних човнів та летунства щораз більше відбивається на харчевому положенні Анґлії. Від 13. І. в анґлійських ресторанах і готелях подають тільки одну страву і тільки одну її порцію. Одночасно сир признали повновартісною стравою.
Дальше Кальбо пише, що анґлійський щоденник "Івнинґ Стендерт" дуже здивований величиною німецьких летунських атак без огляду на те, що німецькі машини пішли до Італії. У теперішній війні на смерть і життя, що розгорілася між Німеччиною та Анґлією, до рішального удару прийде на бритійському острові.
Новітні анґлійські кораблі знищені
НЮ-ЙОРК, 16. І. — Важко ушкоджений бритійський літаконосець "Ілюстрієс" — це один із найбільш новітніх анґлійських кораблів цього роду. Його містота обіймає 23.000 т., з обсадою 1.600 людей. "Ілюстрієс" бере на свій чердак 70 літаків. Найбільша його швидкість 30,7 морських вузлів на годину. Корабель мав незвичайно сильне протилетунське озброєння. Воно складалося з 16-ох гармат калібру 11,4, з 32 гармат калібру 4 цм. та 32 скорострілів, спеціяльно призначених до протилетунської оборони. Не зважаючи на свою спроможність розгорнути величезну вогневу діяльність "Ілюстрієс" не зміг оборонитися перед атаками німецьких летунів.
Важко ушкоджений кружляк "Савтгемптон" належить до кляси воєнних кораблів "Бірминґен". Він почав свою службу розмірно недавно, — у 1937 р. Його обсада складалася з 700 людей. Найбільша скорість цього кружляка сягала 32,5 вузлів на годину. "Савтгемптон" був озброєний у 12 гармат калібру 18,2-цм., 8 гармат калібру 12,2 цм. та ряд лекших протилетунських гармат.
Бури святкують роковини своєї перемоги над Анґлією
САН-СЕБАСТІЯН, 15. І. — Національна орґанізація бурів купила гору Маюба, що стала символом національної самостійности бурів та їх першої переможної визвольної війни з Анґлією. На цій горі, що стала святощами всіх бурів, відбулося на Новий Рік велике національне свято — поминки, що в ньому взяло участь 20.000 представників бурів.
Історія гори Маюби така: в 1877 р. самостійна бурська держава у Південній Африці — Трансваль — стала жертвою анґлійської політики, що напосілася на тамошні багаті копальні золота. Але бури не дали себе тоді зломити й вели з анґлійцями завзяту війну, що закінчилася аж у 1880 році перемогою бурів на горі Маюба. Після цього анґлійці мусіли підписати з бурами мировий договір у столиці Трансвалю Преторії, що признавав самостійність цієї держави. Героями тієї першої війни проти Анґлії стали пізніший президент Криґер, Жуберт і Преторіюс.
Італійські підводні човни сторпедували два анґлійські кораблі
РИМ, 16. І. — Головне Командування італійської Армії подає:
Ворожі атаки на грецькому фронті відбито протинаступами.
В Киренаїці гарматна пальба на фронті під Тобруком. В районі Джарабубу діяльність італійських змоторизованих частин. Італійські літаки обкидали бомбами шляхи, маґазини й ворожі становища на південний схід від Тобрука. Протилетунська артилєрія зістрілила один ворожий літак над Тобруком.
В Східній Африці незначна артилєрійська перестрілка на фронті Судану. Італійське летунство збомбардувало Порт Судан.
Ворог перевів повітряну атаку на Ассабу, при чому спричинив незначні шкоди.
Одне підводне човно сторпедувало на Середземному морі один ворожий кружляк. Інше італійське підводне човно на Атлантику затопило анґлійський пароплав "Ердебем", 5.000 тон.
Вночі з 15. на 16. І. ворожі літаки бомбардували італійське місто Катанію, де спротивили незначні шкоди. Було кілька осіб вбитих і ранених.
Німецькі літаки на Середземному морі
БУЕНОС АЙРЕС, 16. І. — Часопис "Пренза" помістив обширний звіт наочного свідка першої атаки німецьких спадних літаків ("Штукас") на Середземному морі. Цей обсерватор підкреслює незвичайну сміливість німецьких летунів, що перевели цю атаку просто з несамовитою відвагою. Бомба важкого калібру, що впала недалеко корабля, що на ньому був обсерватор, спричинила гори хвиль таких високих, що кораблем кидало немов лушпиною. Це справді межує з чудом, що дощ стрілень протилетунської артилєрії не поцілив ніодного німецького літака, що з небувалою сміливістю літали 30 метрів над морем. Підчас другого налету кілька годин піздніше німецькі літаки розвинули подібну тактику, знижаючись навіть на 5 метрів над хвилями. Всі, що гляділи на ці ризиковні маневри, мали вражіння; що літаки ушкоджені й тому так нагально падуть вділ. Одначе по кількох секундах летуни підривали машини знов вгору й починали атаку наново. 