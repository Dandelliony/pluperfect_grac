◦ ◦ ◦ ◦ ◦ ◦ ◦

Зістрілено 102 літаки в одному дні
Берлін, 28. 9. Начальна команда німецької армії подає, що німецьке летунство продовжувало сильні налети на ворожі пристані, доки, фабрики, та інші промислові осередки в Анґлії. Зокрема бомбардовано дошкульно Льондон і Брістоль. В наслідок бомбардування спалахнули великі пожежі й вибухи.
На морі затоплено один корабель 5000 тон містоти.
Ворожі літаки налетіли ніччу на західну Німеччину й скинули бомби куди попало, не заподіявши шкоди. Зате німецьке летунство гідно відплатилося налетами на Льондон і Ліверпуль.
Дня 27. 9. зістрілено в повітряних боях 102 анґлійських літаків. 38 німецьких літаки не вернулися на свої місця.
Дня 28. 9. німецькі літаки знову бомбардували Льондон. Мимо сильної оборони протилетунської артилєрії скинено важкі бомби й заподіяно багато шкоди в столиці Анґлії. Налет відбувся у полудні. Зістрілено 23 ворожих літаків.
У дні 28. і 29. вересня ц. р. німецькі літаки сильно атакували анґлійські міста, пристані, фабрики, тощо. Зокрема бомбардовано Льондон і Ліверпуль. Над Льондоном дійшло до завзятих повітряних боїв, що закінчилися перемогою німецького летунства.
Ніччу на 29. 9. вороже летунство налітало на деякі терени Німеччини. Кілька літаків кружляло над Берліном, але їх примушено до відлету. Ворог втратив 28 літаків, а німці один.
Японський міністр про порозуміння трьох великодержав
Токіо, 29. 9. З приводу підписання порозуміння трьох держав у Берліні японський міністр закордонних справ Матсуока виголосив промову, в якій заявив, що в обличчі трудної ситуації. Японія рішилася на діло, від якого залежить доля цілого народу. Ціллю японської закордонної політики, заявив мін. Матсуока — це упорядкування відносин у Китаю і створити добробут на велико-азійському просторі, щоб таким чином забезпечити світовий мир.
Деякі держави не зрозуміли починів Японії, бо вони гадають, що мир — це вдержання старого порядку. Тому теж вони силуються перешкодити Японії здійснювання її місії. Оце все довело до зєдинення з Німеччиною та Італією. Пакт не означає, що Японія приступає негайно до війни в Европі. Все ж Японія є відповідальна за свою провідну ролю у творенні нового ладу, на великоазійському просторі.
Відгук порозуміння трьох у Москві
Москва, 30. 9. Вістку про заключення договору між 3-ма великодержавами подали московські часописи на перших сторінках. "Правда", "Ізвєстія" та інші московські часописи подали повний зміст договору, заключеного у Берліні 27. 9. ц. р. Подано теж зміст заяв Рібентропа, Чяна й амб. Курусу.
Слід відмітити, що Москва уважно слідкує за новим розвитком політичних подій, що довершуються під теперішню пору у звязку зі заключенням згаданого договору.
Замітно теж і те, що московська преса не подала ніяких пояснень ні завваг до згаданого договору. Значить, московська преса не висловила становища, совітського уряду супроти порозуміння Німеччини, Італії та Японії.
Бомбардування Мальти
Всі спроби англійців у Африці не повелися.
Рим, 29. 9. Начальна команда італійської армії повідомляє, що італ. летунство вдруге бомбардувало Мальту, причому бомбардовано летунську базу. Ворожі літаки заатакували італійську ескадру щойно по переведеному наступі. Ушкоджено два англійські літаки, італійські вернулися ціло на свої місця.
У північній Афрці продовжується стежна акція. Ворожі літаки бомбардували деякі місцевості, де вістрілено два англійські літаки.
У східній Африці англійські війська намагалися двічі вдертися на терен Ґассаля, але це їм ніяк не повелося.
Арабський світ обєднується
Стамбул, 30. 9. У всіх єгипетських мечетах відбуваються мольби за збереження мира. Таке зарядив король Єгипту Фарук.
Велику сензацію викликав факт, що самий король Фарук відправив у мечеті Ель-Казум молитву. Десятки тисячів арабів прибуло до мечету й зладили королеві величаву овацію. З товпи лунали голоси, що король Фарук є каліфом ісляму.
Анґлійські кола в Єгипті дуже тим фактом затривожені. Річ у тому, що арабський світ готов тепер обєднатися під проводом короля Фарука й виступити проти Анґлії. Про це вже пише виразно єгипетська преса, не зважаючи на гостру анґлійську цензуру.
Анґлія допомагала червоній Еспанії.
Італійський щоденник "Тевере" помістив лист Черчіля з 26. січня 1937 р. спрямований до шефа тогочасної "червоної" Еспанії Неґріна. Виявляється, що Черчіль тобто теперішній премієр Анґлії, особисто займався доставою зброї для противників ґен. Франка і на цих доставах робив добрі інтереси.
Демобілізація у Румунії.
Букарешт, 30. 9. Премієр ґен. Антонеску заявив, що вже пороблено приготування до демобілізації кількох річників. Одначе з уваги на транспортові труднощі вона переводитьсяме доволі пиняво. Після демобілізації уряд негайно займеться працею біля упорядкування рільничого питання, яке в останньому часі занедбано.
Король Румунії Михайло, іменував премієра Антонеску, комендантом корпусу.
Водночас румунський уряд дав амнестію політичним противникам, між іншими уласкавлено атентатчика на короля Карла, полк. Прекупа.
Ґен. Антонеску виголосив промову до румунського народу, звертаючи увагу, щоб оглядно відноситися до національних меншин.
Америка заборонила вивозити залізо до Японії.
Токіо, 30. 9. Америка здержала вивіз заліза й сталі до Японії. З Токіо повідомляють, що це рішення американського уряду не заскочило Японії. В Токіо сподівалися такого рішення і тому Японія якслід приготовилися. Японія не лише нагромадила багато заліза, але поробила всі заходи, щоб залізний промисл у Манджурії працював задовільно. Також з Китаю спроваджуватиме Японія відповідну кількість заліза. Якщо йде про сталь, то Японія під цим оглядом самовистарчальна. 