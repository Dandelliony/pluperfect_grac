◦ ◦ ◦ ◦ ◦ ◦ ◦

Нахабна провокація фінляндської воєнщини
ЛЕНІНГРАД, 26 листопада. (ТАРС). За повідомленням штабу Ленінградського округа, 26 листопада о 15 годині 45 хвилин наші війська, розташовані в кілометрі на північний захід Майнила, несподівано були обстріляні з фінської території артвогнем. Всього фіни зробили 7 гарматних пострілів. Вбито 3 червоноармійці і 1 молодший командир, поранено 7 червоноармійців, 1 молодший командир і 1 молодший лейтенант. Для розслідування на місце вислано начальника першого відділу штабу округа полковника Тіхомфова. Провокація викликала велике обурення в частинах, що розташовані в районі артнаскоку фінів.
Подарунок Московського університету
Московський Державний університет організовує збір книжок з нової наукової літератури та підручників для львівського університету. Комплектуванням книжок займається наукова бібліотека ім. Горького. До цього часу зібрано вже 2 тисячі томів цінних видань. Підбором літератури керує академік О. Ю. Шмідт.
Спекулянтів заарештовано
Про злісних спекулянтів та саботажників С. Лаятера, О. Шмаля, С. Танцера, Р. Фракта та Лейбволя Нахмана, які злісно не виконували постанови Тимчасового Управління про торгівлю, продавали товар по опекулятивних цінах, наша газета вже повідомляла.
Вчора обласний прокурор тов. Харитонов повідомив редакцію про те, що слідство в справі Лаптера, Шмаля, Танцера, Фракта, Лейбволя закінчено. Всі вони заарештовані і віддаються до суду.
Справу про Лаптера та Шмаля буде розглядати Військовий Трибунал завтра, 29 листопада. Спекулянтів Танцера і Фракта, та Лейбволя Військовий Трибунал буде судити 1 грудня ц. р. 