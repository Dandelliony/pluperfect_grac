◦ ◦ ◦ ◦

Поклін Митрополитові. ЛЬВІВ, 31 липня. В день народин Митрополита Андрея, що припадає 29-го липня, явилася делегація Українського Центрального Комітету в Митрополичій палаті. В делегації взяли участь Провідник УЦК, проф. Кубійович і його заступник д-р Паньківський, всі керманичі відділів, представники всіх Окружних комітетів Галицької Землі та представники Холмщини. Від делєґації склав побажання Князеві Церкви Провідник УЦК. Митрополит сердечними словами подякував за вшанування Його народин та в довшій розмові з членами делегацій живо цікавився працею УЦК та Окружних Комітетів.
Від'їзд до таборів львівської округи. Подаємо до відома, що зголошень на жіночий табор в Шклі вже не приймаємо. Зголошення на мужеський і діточий табор відбуваються ще 31. VII. і І. VIII, в домівці: Бургпляц 3 від 4—5 год. В днях 31. VII. і 1. VIII, зголошені до таборів провірять між год. 4 і 6 в домівці, хто призначений на який табор. Дівчата до 13 літ, які зголосилися до Шкла, з причини обмеженої кількости місць призначені до Брюхович. В цих самих днях учасники всіх таборів зложать в домівці молочні картки. Учасники таборів в Шклі зложать по 3 зл. на білєт, найдальше до суботи до год. 6 вечір. Збірка на від’їзд: Табори в Шклі — 3. VIII. год. 6,30 на Клепарівському двірці. Від'їзд збірний. Табор в Брюховичах — 3. VII. год. 10, Різницька ч. 5. (бічна Ягайлонської) — Харчівня Комітету. Від'їзд автом. Подання про знижку на оплату та оплату приймається в часі діяння таборів в Комітеті на Львів-місто, Ринок 10/ІІ. Кожний учасник мусить взяти зі собою сінник, постелеве білля, їдунку. ложку, особистий виряд, виказку.
Огляд подій. Кожної середи та суботи відбувається у Львові на площі св. Софії висвітлювання найновіших тижневих подій. Висвітлювання відбувається під голим небом на екрані, вміщеному на одній із кам'яниць. Початок в год. 20.30. 