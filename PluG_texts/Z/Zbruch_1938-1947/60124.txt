◦ ◦ ◦ ◦ ◦

Британська поліція заарештувала в Калькутті провідника індуських націоналістів, Бозе, який був головою ворожої до Англії опозиції в провінціональному парламенті Бенгалії.
Індійська Магометанська Ліга переслала Індійській Державній Раді письмо, в якому так обосновує своє виступлення з Державної Ради: "Для нас, індійських магометан, не має місця в комісії оборони, бо війна Англії служить не обороні індійської свободи, тільки закріпленню англійського панування над індусами".
Морський міністр Сполучених Держав, Нокс, повернувшися з Гавайських островів, заявив, що він не може казати нічого про пошкодження на Гавайських островах, поки не відбуде розмови з Рузвельтом. Як відомо, Рузвельт недавно сказав був, що може подати дещо про втрати американського флоту біля Гавайських островів тільки після відбуття розмови з Ноксом.
Вчора в Берліні зібралися представники держав об'єднаних у Пакті трьох, на нараду, у якій мають бути обговорені завдання, що випливають із спільної боротьби проти плутократій.
В одній заяві для представників німецької преси японський амбасадор у Берліні, Ошіма, з'ясував причини, які спонукали Японію вступити у війну проти Англії і Сполучених Держав. Амбасадор Ошіма сказав, що таким чином його уряд виконав свій обов'язок супроти Німеччини та Італії, як учасник Пакту трьох. Довір'я, яке Німеччина та Італія мають до японського народу — сказав генерал-лейтенант Ошіма, — не принесе розчарування.
Швейцарський уряд перебрав охорону німецьких інтересів у Північній Америці; одночасно йому повірено охорону американських і британських інтересів у Німеччині.
Прем'єр-міністр Ейре, де Валера, знов підкреслив невтральне становище Ейре, яке не буде змінене також через вступлення Сполучених Держав Америки у війну.
Як повідомляють з Туреччини, в Ірані скрізь почався знов повстанчий рух проти британських окупаційних військ. Озброєні іранці атакують колони британських вантажних авт вздовж шляху Бушіра до Тегерану.
Японська газета "Ніші Ніші Шімбюн" повідомляє про Рузвельтів план захоплення Фалькляндських островів, у південній частині Атлантійського океану. Ці острови, що тепер належать Англії, первісно були власністю Аргентини, але в 1833 році їх заграбила Англія. Тепер Рузвельт, здається, думає, що надійшов час також і тут перебрати англійську спадщину.
Комісар СДА на Філіппінах, Сейр, зажадав через радіо від вашінгтонського уряду якнайшвидшої висилки одного експедиційного корпусу.
Рузвельт видав розпорядок, яким заборонює публікацію будьяких вісток про японські атаки на Гавайські острови та про тамошні відносини. 