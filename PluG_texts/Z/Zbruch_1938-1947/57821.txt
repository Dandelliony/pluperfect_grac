◦ ◦ ◦ ◦ ◦

Значіння Сталіно
Берлін, 24 жовтня. Із здобуттям міста Сталіно перейшло в німецькі руки найбільше промислове місто Донецького басейну. Це місто має понад пів міліона мешканців. Воно — осередок хімічної та металургійної промисловості в Донецькому басейні. Тому, що це місто посідає деяку кількість великих фабрик, має воно важливе оборонно-господарське значення.
Японія — південні острови
Берлін, 24 жовтня. Як подають з Токіо, заключено між урядами Японії і Португалії договір відносно наладнання воздушної лінії між японським мандатовим островом Паляо і головним містом острова Тімор, Екс Делі. Наладнанням цієї воздушної лінії осягнено кращу комунікаційну можливість між Японією і південними островами.
Культурний договір між Болгарією і Словаччиною
Софія, 24 жовтня. Як подають урядово, у Софії підписано болгарсько-словацький культурний договір.
Поштова цензура в Ірані
Токіо, 24 жовтня. Англійці завели в Ірані докладну поштову цензуру. Це бачимо з долі одного листа, який був спрямований з Тегерану в Токіо. Англійська цензура в Індії залишила тільки половину з цього листа. Те то лишилося каже, що Тегеран забезпечений достаточно свіжими овочами.
Над берегами Чорного моря
Берлін, 24 жовтня. Вояки німецької воєнної флоти взяли сміливим приступом укріплену большевиками морську ліхтарню на віддаленім і важко доступнім місці в дельті гирла одної ріки над Чорним морем. Не зважаючи на частий обстріл з суші большевики намагалися постійно передавати далі світляні сигнали розгромленим військовим частинам. Після попереднього поновленого обстрілу ударний відділ німецької воєнної флоти переїхав в захопленім човні простору воду відноги гирла. З огляду на низький стан ріки вояки мусіли покинути човни коло 50 метрів перед метою атаки. Після короткого бою захопили вони морську ліхтарню, яку большевики укріпили всякими засобами, що були в їхніх руках.
Централя Комінтерну
Ню-Йорк, 24 жовтня. Після втечі большевицького уряду з Москви централя комуністичного Інтернаціоналу задумує теж перенести свій осідок з Москви в Америку, щоб мати змогу продовжувати там свою діяльність. Американський уряд дав на це свою мовчаливу згоду.
Відвідини в Александретті
Анкара, 24 жовтня. Турецький прем'єр Інене заявив в промові під час своїх відвідин в Антакіє, в столиці Гатай (Александретта). "Наше національне існування і єдність не дарував нам ніхто. Те, що сьогодні наше і що завтра буде наше, створила наша воля і залізна творча сила".
В Англії брак заліза і сталі
Лондон, 24 жовтня. У зв'язку з безпереривним затоплюванням англійських кораблів німецькими підводними човнами, відчувається в Англії велика недостача кораблів, а також брак заліза і сталі для їх будування. В останніх часах виринув проект будувати кораблі з цементу. Але англійська преса каже, що до будови таких кораблів нема в Англії відповідної кількості кваліфікованих робітників.
Італійське звідомлення
Рим, 24 жовтня. Італійське звідомлення Збройних Сил повідомляє: В Північній Африці заломилися на фронті біля Тобрука спроби ворожих атак під негайною реакцією наших військ. У Східній Африці на різних фронтах відтинку Гондару розвідувальні діяння наших частин, які стояли в обличчі багатьох боїв. Всюди відперто атаки з втратами для ворога. Здобуто зброю та амуніцію. Під час налетів авіяції на Гондар та Уаляг збито два ворожі літаки нашою наземною протиповітряною обороною .
Мадярський комунікат
Берлін, 24 жовтня. Мадярський воєнний комунікат повідомляє, що мадярські частини розвивають успішно наступальні операції у східному і південно-східному напрямі. Вони відбили большевицькі протинаступи, при допомозі яких большевики хотіли оборонити лінію Донця. Під час цих операцій забрано багато полонених. Не зважаючи на несприятливі умовини в терені, наступ мадярських частин триває дальше.
Лондонське радіо повідомляє, що СДА цензуруватимуть від сьогодня японську пошту.
Еспанський уряд проголосив смертну кару в понеділок на спекулянтів.
Сполучені Держави Америки признали Совєтському Союзові аванс у сумі 30-ти міліонів фунтів.
СДА скерували до Аргентіни запит, чи вона зможе доставляти хліб для Совєтського Союзу. Є потреба такої акції, бо хлібні райони Совєтського Союзу переважно вже в німецьких руках. 