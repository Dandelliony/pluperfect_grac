◦ ◦ ◦ ◦ ◦

Великий концерт. У п'ятницю. 6-го лютого ц. р. відбудеться в залі Львівського Оперного Театру у Львові великий концерт при участи співаків-солістів Е. Поспієвої, С. Гаврищук, І. Романовського, В. Тисяка, Д. Йохи та М. Старицького і симфонічної орхестри Львівського Оперного Театру під керуванням диригента Л. Туркевича у програмі концерту твори Бетовена (VII. симфонія), Лисенка, Пуччінія, Брамса, Людкевича, Барвінського, Стеценка, Гайворонського, Ярославенка, Радзієвського та Лиська. Увесь дохід із концерту призначений на добродійні цілі. Квитки, що були закуплені на 30 січня, важні на 6 лютого. Початок концерту в 18.15 год. Концерт для німців і для українців.
Збори ремісників. В неділю, 8 лютого ц. р., в год. 11 ранку, в домівці при вул. Вірменській 25, І. пов. відбудуться загальні інформативні збори Об'єднання праці українських ремісників "Зоря". На денному порядку нарад важливі ремісничі справи.
Студія танку. Краєвий Інститут Української Народної Творчости проголосив набір учнів до студії танку. Завданням студії танку є підготовити для театрів та естрад Галичини висококваліфіковані кадри танцюристів і танцюристок. До студії танку приймають дітей віком від 10-17 років. Навчання триватиме від 2-ох до 3-ох років. У студії вчитимуть українських народних танків (О. Заклинська), клясичних танків (Р. Гериновичева), характерного танку та танків інших народів (А. Ярославцев) музики (Л. Дрогомирецька). На другому році навчання одержують учні загальні знання по історії українського театру і балету та теорії західно-европейського театру. Окремо знайомляться учні з характеризацією. До студії надійшло вже багато зголошень, які підтверджують популярність та потребу танкової школи. Вписи ведуться ще дальше в приміщенні Краєвого Інституту Української Народної Творчости при вул. Францішканській 7, тел. 232-43, від 12-ої до 15-ої год. До просьби треба залучити метрику, 2 фотокартки та довідку лікаря про стан здоров'я.
Продаж тютюну та цигарок. У Львові відкрито вже багато тютюнових крамниць, як для гуртової, так і для роздрібної продажі. Крамниці роздрібної продажі тютюну продають цигарки на відповідні куполи харчових карт. Ще ведеться продаж цигарок на купон №7 січневих карт.
Значення ремесла в Г. Г. Львів, 5 лютого.  Про велике значення ремесла для господарського життя Ген. Губернаторства, свідчать найкращі статистичні дані, згідно з якими кількість ремісничих верстатів в 140 000. Працює в них около 350.000 людей. Коли врахуємо в те їхні родини, можна сказати, що з ремесла живе до міліона населення. Річний оборот ремесла знавці обраховують на 1.600 міліонів золотих. Ремесло в Ген. Губернаторстві є важним господарським чинником, який ще зросте, коли виконається урядова програма вишколювання й організації ремесла. 