◦ ◦ ◦ ◦ ◦ ◦ ◦

Черговий виклад Наукової Ради при УЦК з ділянки Шевченкознавства відбудеться в середу 16. квітня ц. р. в год. 19-ій (7-ій веч.) у домівці Українського Видавництва при Райхсштрассе 34/1. В програмі відчит мистця-маляра Святослава Гординського "Про мистецький світогляд Т. Шевченка". Відчит буде ілюстрований світлинами й образами маловідомих малюнків Шевченка. Гостям раді.
Другий концерт у Берліні пп. Л. Мацюка (оп. співака-тенора) та С. Кисіля (скрипака) відбудеться 20. квітня ц. р. в 18-ій год. в салі на Кірхпляц 8. Доїзд У-Б до Pix. Ваґнерпл., С-Б Шарльотенбурґ.
В дні 27. квітня ц. р. в год. 18-ій, у салі Консерваторії в Катовицях відбудеться концерт-академія з нагоди 80-тих роковин смерти українського національного поета Т. Шевченка — при співучасти Вп. О. Цурковської, О. Стецури, Ю. Ґеник-Березовського, М. Теліги, мішаного й мужеського хору під дир. О. Хортива. — Українське Громадянство Шлеська просять численно прибути. — 50% чистого доходу призначується на Фонд Допомоги Українському Студентству.
Важне для світливців. В понеділок, 14. квітня в год. 18.30, в салі УОТ, Краків, Адольф Гітлєрпляц 12/ІІІ, виголосить від Секції Інженерів при УЦК інж. Роман Загайкевич реферат на тему "Світло, око, неґатив у світлині". Реферат буде ілюстрований світлинами. Зацікавлених запрошує: Господарський Відділ УЦК.
До відома робітникам із ҐҐ., що перебувають на праці у Великонімеччині та їх родинам. Щоб наладнати опіку над українськими робітниками та робітницями, що виїхали з Ґен. Ґубернаторства на працю до Великонімеччини, доручив Український Центральний Комітет поодиноким УДК-Делєґатурам, щоб вони зібрали від родин робітників, що перебувають на праці в Німеччині, адреси їх місць праці. Тому, що ця акція йде заповільно, а до цього деякі громадяни не доцінюють ваги цієї справи й не подають адрес згаданих робітників, прохаємо родини робітників, що виїхали на працю — або тепер у цьому році виїзджають — які досі цих адрес не подали, — і самих робітників, що працюють у Великонімеччині, щоб вони чимскоріше переслали до УЦК у Кракові відповідні дані, на основі нижче поданого квестіонара: 1. Імя й прізвище. 2. Дата уродження, або вік. 3. Реліґія. 4. Місце уродження, або приналежности. 5. Звання. 6. Батьки та родина (тут треба подати, як велика родина вдома та подати вік поодиноких членів родини). 7. Докладна адреса місця праці в Німеччині. 8. Від коли в Німеччині працює. — Всі дані мусять бути написані читко й виразно. — Український Центральний Комітет. — Відділ Праці й Суспільної Опіки, (Кракау, Ґрінештрассе, 26).
Додаткові інформації в справі курсу учительок домашнього господарства в Криниці. Повідомляємо зацікавлених Курсом для учительок домашнього господарства, що курс цей відбудеться у Криниці, а початок його визначений на 24. квітня ц. р. В програму курсу входять виклади з таких ділянок: педаґоґіка й психольоґія, методика навчання в школах домашнього господарства, шкільне право, практичне навчання в школі, гіґієна; домашнє господарство: куховарство, прання та прасовання, домашні порядки, шиття та крій і інші ручні роботи; городництво, птахівництво, догляд за домашньою худобою і т. п — При курсі буде інтернат для учасниць (кімнати на 2-3 особи), а цілоденне утримання в ньому виноситиме 120 зол. місячно (крім оплат за навчання). Курсантки мають привезти з собою постіль (подушку, коц чи ковдру й зміну постелевого білля) та столове начиння (таріль глибокий і плиткий, філіжанка або горнятко, ложечка, ложка, ніж і вилки). — Пригадуємо ще раз умови прийняття: вік від 21—40 років, освіта середня або поважніша господарська підготова чи практика, оплата: 40 зол. місячно. — По закінченні курсу буде іспит перед державною комісією, яка дасть дипльом на учительку з шкіл домашнього господарства. Управа Курсу. 