◦ ◦ ◦ ◦ ◦ ◦ ◦

Реферат д-ра Степана Шухевича відбудеться в суботу 8. червня ц. р. в год. 19.30 в домівці т-ва "Просвіта", Ринок ч. 12/11. Вступ для членів і впроваджених гостей за добровільними датками.
Спортова секція при т-ві "Просвіта", жіночий відділ, взиває всіх членів на збірку дня 9. червня ц. р. в год. 8.30 на площі при вул. Гжегулецькій (б. площа ЦІФ-у). В тому ж часі приймаюся нових членів.
Виїзд до фабрики "Cіменсa". Український Комітет у Кракові подає до відома, що 25. травня ц. р. виїхав транспорт українських робітників і робітниць до заведень "Сіменса" в Берліні, а в найближчих днях орґанізуємо новий транспорт за згодою місцевого "Арбайтсамту", до якого потрібно 200 мужчин і 200 жінок від 18 літ вгору без огляду на кваліфікації. Платня від 73 фен. на годину. Траспорт відїде приблизно за 2 тижні. Всі, які хочуть виїхати, повинні негайно зголоситися — можна письменно, подаючи імя, прізвище, дату уродження, стан та звання. Попередні оголошення з терену ми взяли під увагу. До Кракова треба приїхати коло 15. червня ц. р. Докладнішу дату подамо в пресі. Кошти переїзду до Кракова мабуть будуть звернені.
Повідомлення. Згідно з дорученням харчевого уряду від 15. червня 1940 року всі українці міста Кракова діставатимуть споживчі продукти лише в Українськім Консумі у Кракові на нові харчеві карти. Тому взиваємо всіх українців Кракова вписатись найдальше до дня 12. червня ц. р. до Українського Консуму, який мусить виготовити властям повний виказ громадян українців, яких він буде апровізувати. Звертається увагу, що хто цю справу занедбає втратить харчевий приділ, бо нігде інде поза Українським Консумом ніякого приділу не дістане без огляду на заняття. Краків, дня 4. червня 1940. Управа українського консулу. Краків, Льоретанська 18.
Куди повинні звертатися безробітні інтеліґенти? Український Комітет у Кракові подає до відома, що справи обсади учительських місць та приділ праці для учителів, справи приміщення в адміністрації, на пошті, при залізниці і т. п. належать до референта праці і шкільництва при Українській Станиці у Кракові, вул. Зелена ч. 26. Тут слід вносити подання з життєписами та звертатись за інформаціями; справи адвокатури і судівництва до референта правничого при Комітеті, зате у справах інших вільних звань, робітників, ремісників та різних фахівців — можна звершись або до Комітету, або до Станиці.— За Комітет: м-р Ценко вр. референт праці. 