Радість щасливої дітвори

У невеликому парку стоїть красивий двоповерховий будинок. Світлі просторі кімнати обставлені коштовними меблями, встелені килимами. Тут колись жив граф Голуховський. Нема графа тепер, утік.
Тимчасове управління міста віддало цей будинок дітворі. Тепер тут палац піонерів.
За короткий час свого існування палац піонерів набув великого авторитету серед дітей міста. Щовечора сюди приходять діти з усіх кінців міста. Тут вони знаходять цікаві ігри, забави, приймають активну участь у роботі самодіяльних гуртків.
У гурток художнього малювання записалось 90 чоловік. В балетному гуртку розпочали працювати 6 груп по 70 чоловік у кожній. Працює симфонічний оркестр з 38 чоловік, оркестр народних інструментів, співочий гурток з 75 чоловік, гурток бандуристів. Працюють студії фольклору і скрипки. Днями приступає до роботи дитячий театр. В технічному відділі розпочали працювати авіамодельний, радіо і фото гуртки. Велика тяга у дітей до спорту. Вже працює 3 спортивних секції: плавби, гімнастична і волейбольна. Ними охоплено біля 2000 дітей.
Щаслива радянська дітвора Львова безмежно вдячна великій партії більшовиків, вождю народів товаришу Сталіну за нове світле і радісне життя.
М. Пастух. 