Обов'язкова постанова Президії Львівської міської Ради

"Про здачу абонентами міської автоматичної телефонної станції телефонних апаратів, комутаторів і інших матеріалів, які залишилися недіючими в організаціях та у приватних осіб".
За останній час помічено ряд випадків, що абоненти автоматичної телефонної станції м. Львова відмовляються здати станції телефонні апарати, комутатори, кабелі і іншу недіючу апаратуру, яка знаходиться в приватних мешканнях, установах, торгово-промислових підприємствах і інш.
Виходячи з цього Президія міської Ради
ПОСТАНОВЛЯЄ:
1. Зобов'язати всіх домовласників, управбудинків і організації, де знаходиться недіюча або знята ними телефонна апаратура — негайно здати дирекції автоматичної станції м. Львова. Не чинити опору монтерам і технікам АТС при знятті згаданого телефонного майна.
2. Зобов'язати домовласників, управбудинків, керівників установ і підприємств та інших осіб м. Львова зберігати телефонні установки і апаратуру, які знаходяться в їх користуванні, як державне майно.
До зняття апаратури, матеріалів допускати лише монтерів, техніків АТС по пред'явленню посвідчень і нарядів за підписами абонентного відділу і відповідальних керівників АТС. Особи та організації, які ухилюються від здачі або приховують у себе телефонну апаратуру будуть притягатися до судової відповідальності згідно з постановою ЦВК і РНК СРСР від 7 серпня 1932 р. про охорону соціалістичної власності.
3. Постанова входить в силу після 10 днів з дня її оголошення в газетах "Вільна Україна" і "Червоний Штандар".
Виконання і контроль цієї постанови покладається на органи міліції і дирекцію автоматичної телефонної станції м. Львова.
Голова Президії міськради ЄРЕМЕНКО.
Секретар Президії Міськради ЛОПАТІНА. 