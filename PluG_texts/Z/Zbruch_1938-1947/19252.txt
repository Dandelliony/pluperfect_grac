Ґен. Прхаля вернувся до Хусту.

ЧТК подає з Праги: До Хусту приїхав із Праги вчора ґен. Прхаля, який перебував від двох тижнів у Празі, та вів там переговори із центральним урядом у справі карпатоукраїнського буджету.
Характеристичне, що ЧТК не подавала у своїм комунікаті титулу "міністра", тільки обмежилася до титулу "армійний ґенерал".
Успішні наради делімітаційної комісії.
Минулого тижня відбулося в Будапешті засідання делімітаційної комісії у справі соціяльних обезпечень. Карпатоукраїнську владу заступав Д. Німчук. У переговорах осягнено порозуміння у справі кас хорих, пенсійного фонду та передачі майна. Ці переговори будуть продовжуватися.
Коссей арештований.
ХУСТ. ПАТ. 20. ц. м. в Буштині арештували і вивезли до Хусту б. посла до чеського сойму д-ра Коссея. Одночасно арештовано три особи з його окруження. Як відомо — подає ПАТ — Коссея арештували були ще перед виборами до карпатоукраїнського сойму, коли він хотів зложити карпаторусску листу. На інтервенцію предсідника праського сойму, Коссея звільнили. Тепер, користуючися цим, що після анулювання посольських мандатів із Карпатської України, Коссей утратив посольську незайманність, карпатоукраїнська влада його арештувала.
Бродій щез?
"Карпаторусскій Голос" повідомляє з Ужгороду, що ще в суботу 11. ц. м. А. Бродій, якого на підставі амнестії президента випустили з вязниці, повідомив свою жінку в Ужгороді, що його випустили з вязниці і що він приїде в понеділок домів (до Ужгороду). Приятелі та знайомі Бродія ждали на його приїзд у вівторок і в середу, одначе даремне. Серед карпаторосів, як подає згаданий часопис, настала тривога, бо невідомо, де під цю пору перебуває Бродій і чому його ще нема в Ужгороді. У звязку з цим в Ужгороді поширюються найбільш суперечні вістки.
Маріння хорої голови.
УЖГОРОД. "Карпаторусскій Голос" помістив статтю, в якій домагається установлення міжнародньої парляментарної комісії для орґанізації в Карпатській Україні нових соймових виборів.
Ужгородські "карпатороси" справді хорі на меґальоманію та верзять речі, що можуть викликати не так здивування, як радше милосердя. Мадярський премієр у своїм експозе одно, а карпаторусскі недобитки друге. 