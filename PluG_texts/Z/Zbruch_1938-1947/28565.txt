Декларації.

Декларація
Про конфіскацію поміщицьких земель прийнята одноголосно на засіданні 28 жовтня 1939 року
На звільненій від поміщиків і капіталістів землі Західної України єдиним законним її господарем є трудовий народ: робітники, селяни і трудова інтелігенція.
Нема більше поміщиків, які захопили були в свої жадібні лапи майже всю землю Західної України. Віднині нема того державного апарату примусу, який канчуками, тортурами, розстрілами та паціфікаціями примушував селянина віддавати всі плоди його тяжкої праці паразитові-поміщику, урядовцю, манастирю. Закінчилось голодне животіння трудових селянських мас, що їх грабували і гнітили польські пани.
Віднині земля належить народу!
Українські Народні Збори, висловлюючи волю народу вважають за єдине можливе для добра і щастя трудящих мас так вирішити питання про землю, як його вирішили наші брати — народи Радянського Союзу
Після перемоги Великої Жовтневої соціалістичної революції в Росії, радянський уряд оголосив землю народним добром, одібрав її у поміщиків і передав трудящим селянам, хто на ній робив віками, хто віками зрошував її своїм потом та кров'ю. Так більшовики здійснили вікодавно мрію селянства про звільнення спід поміщицької кормиги, мрію про землю.
Радянські робітники і селяни, керовані більшовиками, збудували нове суспільство, де нема визискувачів і визискуваних, де нема паразитів-поміщиків, капіталістів, банкірів. У радянському суспільстві сам народ — коваль свого щастя.
Народ Західної України знає, що передача поміщицьких земель селянам є однією з найважливіших умов для того, щоб успішно перебудувати життя трудящих Західної України, по-новому, так, як живуть щасливі радянські народи, так, як і вчить партія більшовиків.
В цілковитій відповідності до одностайної волі і прагнень трудящих Західної України, захищаючи їхні кревні та життєві інтереси, слідуючи за прикладом народів Радянського Союзу, українські народні збори проголошують на території Західної України і конфіскацію земель поміщицьких, манастирських та великих державних урядовців зі всім їхнім живим та мертвим інвентарем і садибними будівлями.
Народні збори затверджують відібрання поміщицьких земель без викупу через селянські комітети під керівництвом тимчасових управлінь, і передачу їх в користування трудовому селянству. Питання про землі осадників вирішують селянські комітети.
Віднині вся земля Західної України з її надрами, всі ліси та ріки проголошуються всенародним добром, тобто державною власністю.
Віднині на нашій вільній землі нема і не буде місця паразитам поміщикам та їхнім посібникам.
Українські Народні Збори закликають всіх трудівників землі, селянські комітети до залізної революційної дисципліни, до охорони від розтягання колишніх поміщицьких маєтків, будівель і інвентаря, що є віднині священним і недоторканим добром народу.
Тільки селянські комітети мають право розподіляти поміщицькі землі. Тільки селянські комітети мають право порядковати майном, яке належало поміщикам.
ХАЙ ЖИВЕ РОЗКРІПАЧЕНА ПРАЦЯ СЕЛЯНИНА НА ЗВІЛЬНЕНІЙ ЗЕМЛІ ЗАХІДНОЇ УКРАЇНИ!
ХАЙ ЖИВЕ СОЮЗ РОБІТНИКІВ І СЕЛЯН!
ХАЙ ЖИВЕ ВСЕСОЮЗНА КОМУНІСТИЧНА ПАРТІЯ БІЛЬШОВИКІВ — ВОЖДЬ І ОРГАНІЗАТОР БОРОТЬБИ ТРУДЯЩИХ ПРОТИ ГНОБИТЕЛІВ-ПОМІЩИКІВ І КАПІТАЛІСТІВ! Декларація
Про націоналізацію банків та великої промисловості Західної України прийнята одноголосно на засіданні 28 жовтня 1939 року.
Польські лави — поміщики та капіталісти з метою пригнічення і визискування робітників і селян, захопили в свої руки банки і велику промисловість.
Звільнений народ Західної України, прагнучи знищити назавжди визиск людини людиною, сказав своє слово про банки та велику промисловість. На мітингах і зборах трудящі Західної України одностайно заявили про необхідність націоналізації банків і великої промисловості.
З метою нещадного подавлення експлуататорів і знищення усякої експлуатації людини людиною, виявляючи одностайну волю всього народу Західної України, ідучи за прикладом Союзу Радянських Соціалістичних Республік, Українські Народні Збори проголошують націоналізацію банків і великої промисловості на Західній Україні.
Віднині всі цінності банків, усі великі фабрики, заводи, усі копальні та залізниці оголошуються всенародним добром, тобто державною власністю.
Віднині на нашій звільненій землі нема і не буде місця паразитам-фабрикантам, заводчикам та банкірам.
Українські Народні Збори, проголошуючи націоналізацію банків та великої промисловості Західної України, закликають усіх трудящих до залізної революційної дисципліни, до пильної охорони всенародного добра — державної власності, закликають зміцнювати нашу перемогу, кувати наше щастя. 