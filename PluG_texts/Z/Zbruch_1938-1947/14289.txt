Надзвичайні сходини адвокатів. — На відремонтування школи. — Українська авдиція. — Прохання. — Перетяли телєфонічні дроти.

Надзвичайні сходини адвокатів львівської округи С. У. А. у справі оборони прав української мови на терені Окружної Адвокатської Ради відбудуться в середу 19. жовтня ц. р. в год. 7. вечором у домівці С. У. А. при пул. Костюшка ч. 5 (Центробанк). Приявність усіх членів СУА на цих сходинах з уваги на надзвичайну вагу повищої справи обовязкова.
На відремонтування хлопачої школи "Р. Ш." ім. Шевченка у Львові, при вул. Супінського зложили Б. і Р. Крипякевичі 10 зол. і кличуть своїх товаришів: І. Мельника, 3. Ласовського, Б. Костельника, Р, Сітницького, Ю. Ігната та І. Терлецького, всіх зі Львова.
Українська авдиція. У вівторок 18. ц. м. передає в год. 14.30—14.45 львівське радіо побутово-історичну сценку пера Романа Пашківського п. н. "Гетьманський суд", що перенесе нас. у 17. століття з його цікавим та своєрідним життям. Сценку виконує ансамбль під пров. В. Германа.
Прошу всі українські театри, щоб постарались за відправу поминального богослуження з панахидою у сороковий день смерти, себто 25. X., бл. п. Миколи Бенцаля, режисера Українського Театру ім. Ів. Котляревського, в тих місцевостях, де вони перебувають. — І. Когутик, дир. українського театру.
Перетяли телєфонічні дроти. У городецькому повіті перетяв хтось телєфонічні дроти під Пільним Ясеневом і вкрав більшу частину дротів. Виявилось, що чотирьох учеників вселюдної школи перетяли дроти тому, щоб заложити собі власний телєфон. Зробили це за намовою. 