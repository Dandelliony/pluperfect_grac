◦ ◦ ◦ ◦ ◦ ◦ ◦ ◦ ◦ ◦

По широкому світі.
Іракське військо укріпило й обсадило в останньому часі побережжя Ємену і Баб-ель-Мандеб.
Ґубернатор Риму кн. Кольонна побуде в Будапешті до неділі. Мадярські політичні кола підкреслюють, що ці відвідини не мають політичного характеру.
Премієр Мадярщини Телєкі і міністр закордонних справ Чакі вернулися в середу з офіційної гостини в Берліні до Будапешту.
Мадярський парлямент ухвалив у вівторок остаточно протижидівський закон.
До Стамбулу приїхав з Ляріси у середу рано б. альбанський король Зоґу з дружиною.
Бельґійський король Леопольд III. приїхав у середу до Давос, у Швайцарії, щоб ужити зимових спортів.
Директор копальні Ґуанахуото у Мексику місті, Оскар Лямпе, якого були схопили бандити й домагалися окупу, вийшов на волю. Лямпе не хоче дати ніяких вияснень про своє схоплення та звільнення.
У Менчестері скоїлася ніччю на середу експльозія в одному домі у дільниці Чарльстон. Поліція схопила близько місця катастрофи трьох мужчин, яких підозрівають у виконанні бомбового атентату.
На летовищі Тревізе в Італії впав на землю літак. Пільот згинув. Причина катастрофи невідома.
У Кеніґсбергу суд засудив на кару смерти Войтіха Ноймана за вбивство товариша. Це семий смертний присуд, який видали східньо-пруські суди цього року.
Пасажирський літак, що втримував постійну комунікацію між Тулюзою і Дакаром, упав у середу на землю близько місцевости Арґана у віддалі 150 км. від Маракешу. Літак згорів. Трьох членів залоги і шістьох пасажирів згинули на місці.
Маршад Бальбо приїде в понеділок до Каїру.
На корабель "Квін Мері", який іде до Ню-Йорку, навантажили у Шербурґу 100 скринь бельґійського золота. Це золото, варта 145 міліонів франків, призначене для "Федераль резерв Банк".
У Біркенґед, в Анґлії, у приявности членів королівської родини, спустили в середу на воду панцирник "Князь Уельсу". Це найшвидший у світі корабель з випором 35.000 тон.
Німецький кружляк "Нірнберґ", що відбуває тепер вправну плавбу, припливе у днях від 6. до 9. травня до шведського порту Ґотенбурґ, від 12 до 16. травня до норвезького порту Арон.
До Альжиру приїхав кардинал Вердіє, папський лєґат на Евхаристійний Конґрес.
Летунську комунікацію на шляху Стокгольм Москва через Рим відновили 3-го ц. м.
У Мемеді почалися артилєрійські маневри, з яких бере участь кілька одиниць німецької воєнної  фльоти. Маневри потривають 10 днів.
В поворотній дорозі з Іраку ґен. Вейган вступить до Румунії. 