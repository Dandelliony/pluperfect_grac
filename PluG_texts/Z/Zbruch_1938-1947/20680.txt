◦ ◦ ◦ ◦ ◦ ◦ ◦ ◦ ◦ ◦

Промова ґенерала Скварчинського.
ВАРШАВА, ПАТ. Шеф ОЗН-у ґен. Скварчинський виголосив у четвер промову про вагу позички на протилетунську оборону. Він підкреслив м. ін., що Польща мусить бути приготована на всяку можливість і коли б прийшло до боротьби, буде боротися рішучо і відважно. Ціла держава заміниться на укріплений табор, всі поляки — на завзятих вояків. Польща мусить зброїтися в такім темпі, як її сусіди.
Конференція воєводів у Львові.
В середу 29-го березня ц. р. відбулося у Львові періодичне зібрання воєводів південно-східних воєвідств і комендантів львівської та перемиської Корпусної Округи.
Підвищено межу емісії більону.
ВАРШАВА, ПАТ. Міністр скарбу у порозумінні з Банком Польським рішив підвищити межу емісії більону з 490,000.000 зол. до 520,000.000.
Ця підвишка вирівняє диспропорцію між обігом більону та банкнотів, яких скількість поважно збільшилася в останніх часах.
Високошкільні професори на авдієнції у президента.
ВАРШАВА, ПАТ. Президент Польщі приняв у четвер на збірній авдієнції професорів Ф. Буяка, С. Ґрабського, С. Естрайхера, С. Глязера, З. Лясоцького, Лєр-Сплавінського, С. Піґоня та К. Ратайського.
Намовляють Лєбрена, щоб приняв знов кандидатуру на президента.
ПАРИЖ, ПАТ. Демократична лівиця одноголосно поручила голові сенату, щоб він разом з головою парляменту просив президента Лєбрена, щоб той погодився стати президентом на дальших 7 років.
Еріо відмовився від кандидатури.
Загадкова відповідь Чемберлєна.
ЛЬОНДОН, ПАТ. Один консервативний посол запитав прем. Чемберлєна, чи уряд остаточно відкинув можливість введення обовязкової військової служби. Чемберлєн відповів, що у світі нема нічого остаточного.
Японія переговорює з представниками Франції, Анґлії та Злучених Держав.
ЛЬОНДОН, ПАТ. Райтер повідомляє з Токіо, що міністр закордонних справ Аріта запросив на пятницю до своєї резиденції амбасадорів Франції, Анґлії і Злучених Держав, щоб перевести з ними балачку політичного характеру.
Герінґ стрінеться з Мусолінієм.
ПАТ. Авас подає з Риму, що маршал Герінґ перебуватиме в Сан Ремо імовірно до 4. квітня. Відтак він виїде до Риму, де стрінеться з Мусолінієм. 