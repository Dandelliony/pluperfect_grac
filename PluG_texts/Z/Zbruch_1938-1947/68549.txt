◦ ◦ ◦ ◦

Верховне Командування Німецьких Збройних Сил повідомляє:
На сході німецькі та союзні війська просуваються вперед на цілому наступальному фронті. Задні частини ворога відкинено, частинно розпорошено або знищено. Швидкі з'єднання гнали у безупинному переслідуванні ворожі колони і перетяли в тилах ворога його сполуки зі сходом. Повітряні сили продовжували свої наступи на рухи ворожого відвороту. Підчас одного нічного повітряного наступу на Ростів повстали широкі пожежі в місті і в околиці залізничого двірця. Відбито в завзятих боях наступи проти мостового причілка Вороніжа і при тому зістрілено 38 танків. З'єднання сухопутніх військ і танків знищили в районі на північний захід від Вороніжа замкнені ворожі сили і розбили при тому 125 танків.
На середньому відтинку фронту невдались місцеві наступи ворога. На північ і північний захід від Орла число танків, знищених сухопутньою армією і повітряною силою в успішних оборонних боях від 5 до 13 липня, піднеслось до 446.
Підчас повітряної атаки на одне вороже летовище у смузі Мурманська осягнено численні поціли в галі та між розставлені літаки.
На єгипетському фронті на південнім відтинку відкинено у наступі сильні британські розвідувальні сили. З'єднання бойових та штурмових літаків спричинили ворогові важкі втрати. Знищено або пошкоджено численні авта.
На Мальті бомбардовано вдень і вночі мілітарні споруди.
Італійське воєнне звідомлення
РИМ, 15 липня. — Головна Кватира Італійських Збройних Сил повідомила 14 липня:На єгипетському фронті осягнули наступи німецьких та італійських відділів добрі висліди. Взято багато вояків та один штаб куреня в полон.
Також діяльність летунства була вчора жвава. Німецькі винищувачі збили 9 літаків типу "Спітфайр", а наші винищувачі збили один 4-моторовий літак типу "Лібератор". Два дальші британські літаки впали до моря, поцілені артилерією з Тобрука. Підчас переслідування ворожих літаків у напрямі до Тобрука вбито кількох арабів та спричинено малі шкоди. Протилетунська артилерія в Бенгазі знищила один ворожий літак і підвищила тахим чином кількість збитих машин на 100.
Формації бомбардувальників держав осі атакували летовище Ля Венеція. Впродовж цих дій втратило британське летунство 7 літаків, з цього збили німецькі винищувачі два, а італійські п'ять.
6 наших літаків не вернулося до своїх баз із операцій двох останніх днів.
РИМ, 15 липня. — На південному відтинку єгипетського фронту заатаковано сильні британські розвідувальні частини і відкинено їх на схід. На схід від Ель Алямайну з'єднання італійських бойових літаків налетіли на військові нагромадження.
Кількадесять вантажних самоходів знищено або підпалено бомбами. Многократні бої з'єднань ловецьких літаків покінчилися корисно для летунства держав осі. Італійські ловецькі літаки зістрілили 9 британських літаків, а німецькі 4. Продовжувано денні і нічні атаки на важні воєнні об'єкти Мальти. Над островом німецькі ловецькі літаки струтили 4 ворожі літаки. Два італійські літаки не вернулися з бойових дій. Минулої ночі англійські літаки пролетіли над кількома місцевостями в Сицилії і в Калябрії. Скинено декілька бомб коло Солонари, Вілля Франка і Мессини.
Фінське воєнне звідомлення
ГЕЛЬСІНКІ, 15 липня. — Карельська вузина: На середньому відтинку фронту висадив у повітря розвідувальний випад при піддержці артилєрії на ворожу базу 3 застави і 3 гнізда скорострілів та спричинив ворогові втрату 40 вояків убитими. Вогнем артилєрії та гранатометами відбито ворожий наступ, поведений після сильної артилерійської підготови та замрячення.
Вузина Авнус: Вогнем піхоти та артилерії відбито 5 слабших місцевих наступів ворогів. Артилерія знищила три ворожі бункри. Східний фронт: На південному відтинку спричинила артилерія експльозію у ворожому складі муніції. На північній частині фронту перешкоджувальний вогонь та діяльність розвідувальних частин.
Летунство: В повітряному бою над Фінським заливом збило наше летунство, не зважаючи на двократну ворожу перевагу, один ворожий винищувач. Протилетунська артилерія скинула інший літак на Карельській вузині. Власних втрат не було. 