Незалежницька змова на Совітській Україні

В НАСВІТЛЕННІ МОСКОВСЬКОГО ПРОЦЕСУ. Вечором зізнавали на московському процесі Гринько і Чернов; вони оба отвердили зізнаня зложені у слідстві, навіть поширили їх.
Гринько признався до участи в українській троцькістівській організації, яка ворожо ставиться до російського елєменту. Він підтримував до 1925. р. звязок з Коцюбинським, Шумським, Солодубом, Максимовичем і Любченком. Коли ГПУ розбило ту організацію, вона відродилася 1929. р. і почала боротьбу проти колективізації та упромисловлення краю. Рівночасно взялась вона до підготови повстання при помочі закордону. У тій справі навязано контакт з одною державою, ворожою для СССР; занялись тим Коцюбинський і Конар.
В 1934.5 рр. українська троцькістівська організація замінилася на націонал-фашистівську, змагаючи до того, щоб відірвати Україну від СССР.
В тому часі Гринько навязав контакт з військовими змовниками, між якими був м. ін. Яковлів, Ґамарнік, Пятаков, Риков і Крестінський.
КРЕСТІНСЬКИЙ ДАЛЬШЕ ВСЕ ЗАПЕРЕЧУЄ. У цій хвилині прокуратор питається Крестінського чи це правда — той заперечує. Зате Риков, Бухарін, Ягода, Розенгольц і Желенський признаються до участи у змові, потверджуючи зізнання Гринька.
ПЛЯН ЗАМАХУ НА КРЕМЛЬ. Дальше Гринько оповідає, що від Антонова довідався він про плян замаху на Кремль. У половині минулого року Гамарнік повідомив його про змову на Єжова; Якір поручив виконати той замах Озирянському. Берґанінов, заступник директора південного морського шляху Шмідта, мав виконати замах на Сталіна. Чому до тих замахів не дійшло — Гринько не пояснює. Дальше він признається до участи у відомих фіскальних надужиттях у білоруському селі Лєпельна, за що засуджено на смерть кільканацятьох урядовців.
Обговорюючи закордонну діяльність „право-троцькістівського бльоку", Гринько згадав,що троцькісти бойкотували франко-совітський пакт.
Про змову Тугачевського знав Бухарін, Риков, Розенґольц І Яґода.
ЧЕРНОВ ОБУРЮЄТЬСЯ НА... СЕБЕ. Опісля переслухують Чернова, який говорить про свої провини з великим обуренням, мов прокуратор.
На лікуванні в Німеччині дістав він інструкцію від Рикова, щоб навязати контакт з провідником меншевиків Даном і через нього з II. Інтернаціоналом, що мав помогти змобілізувати публичну опінію світу проти большевиків.
II. ІНТЕРНАЦІОНАЛ Є НА ПОСЛУГАХ НІМЕЦЬКОЇ ПОЛІЦІЇ. ЗА 30.000 МАРОК І 150.000 РУБЛІВ. Коли 1930 р. Чернов втонувся до СССР, кореспондент "Берлінер Таґебляту" Шефер заявив, щоб він давав йому тайні інформації та на диверсію в рільництві. Згідно з інструкціями польської дефензиви Чернов дезорґанізував працю тракторів і комбайнів, заражував шпихлір і худобу і т.п. За те дістав він 30.000 німецьких марок і 150.000 совітських рублів.
Коли колєктивізацию переведено успішно і надії на селянське повстання не здійснилися, Риков видвигнув плян "палатної революції" та диверсії на випадок війни.
АҐЕНТИ ЦАРСЬКОЇ – ЧЛЕНАМИ УРЯДУ СССР. У другому дні процесу рано зізнавав Іванов, комісар деревного промислу СССР. Він потвердив, що перед 30 літами був членом царської охрани. Іванов своїми зізнаннями обтяжив Бухаріна та поставив йому кілька запитань, які мали за ціль ще більше обтяжити Бухаріна, що потвердив зізнання Іванова. Між Бухаріним і прокуратором дійшло до інциденту, бо прокуратор насміхався з Бухаріна. Цей останній заявив, що ані місце, ані повага хвилі не дозволяють на дотепи.
Б. заступник комісаря рільництва Зубарев теж признався до всього, що йому завидують, виявилось, що він був членом царської охрани. На потвердження слів Зубарева привели на салю розправ 88-літнього Васілєва, б. царського пристава, який потвердив, що в 1908 р. Зубарев належав до охрани. Зізнання Зубарева обтяжували також поважно Рикова.
ВЖЕ І КРЕСТІНСЬКИЙ ПРИЗНАЄТЬСЯ ДО ВИНИ. На пополудневій розправі Крестінський, який до нічого не признавався, потвердив свої слідчі зізнання. Своє становище з попереднього дня вияснив він встидом перед публичною опінією; — мовляв — не мав він відваги публично признатися до своїх вчинків. Цю заяву зложив він підчас зізнань Раковського, який обтяжував Крестівського. Щодо листа до Троцького в 1929 р., що про нього згадував Крестінський першого дня розправи, твердить Раковський, що Крестінський написав його, щоби мати алібі. Раковський теж признався до всіх закидуваних йому вчинків.
По Раковськім зізнавав Риков, який обтяжив сильно Бухаріна; його зізнання Бухарін потвердив. Риков теж признався до всіх вчинків, що їх йому закидує акт обвинувачення. 