◦ ◦ ◦ ◦ ◦ ◦ ◦ ◦ ◦ ◦

Комітет допомоги збігцям з Карпатської України в Берліні. В Берліні повстав "Комітет допомоги збігцям з Карпатської України", що видав до укр. громадянства відозву. На чолі Комітету стоїть полк. Г. Зеленівський, членами є. Ю. Артюшенко і п-і М. Луцева. Берлінський Комітет працює в порозумінні з анальоґічннми комітетами у Відні і Празі. Адреса: Фірзорґекоміте фір ді Фліхтлінґе аус дер Карпатен-Украіне, Берлін В. 50, Ансбахерштрассе 15. Чекове конто: 5814 з допискою "Для збігців". (УПС — Берлін).
Люстрації цінників і санітарних уладжень у Перемишлі. У пятницю старостинська комісія перевели в Перемишлі люстрацію цінників і санітарних уладжень у цілій низці торговельних та промислових підприємств. У висліді люстрації покарали кільки осіб гривнами з заміною на арешт, проти одної вислали донос до суду за непорядки в ятці та вирішили зліквідувати одну пекарню з уваги на небезпеку для людського здоровля.
Вибори до міської ради у Стрию. Станиславівський воєвода визначив речинець виборів до міської ради в Стрию на 7-го травня ц. р.
Жидівські еміґранти. Через граничну стацію Снятин—Залуче переїхав з Польщі до Палестини транспорт жидівських еміґрантів, складений зі 150 осіб. 