◦ ◦ ◦ ◦

Українська Радіопередача. Сьогодні, в середу, 13-го травня, в часі від год. 10.30 до 11-ої Львівська Радіовисильня передає концерт творів композитора д-ра Василя Барвінського. У програмі: твори для віольончелі, фортепіяну та сольові пісні. Виконавці: Марія Сабат-Свірська (сопран), Марія Роговська (фортепіян) та Іван Севастіян Барвінський (віольончеля). При фортепіяні Наталя Барвінська.
Курс німецької мови. Український Комітет на Львів-місто приймає ще зголошення на курс німецької мови в домівці "Зорі" — Львів, вул. Вірменська ч. 25 щоденно від год. 18-ої до 20-ої. Початок навчання на курсі 15-го травня ц. р.
Знайшли у трамваях. В часі від 1-го до 10 травня ц. р. знайшли у львівських трамваях такі речі: лямпу, запинку, ключ, мошонку, торбу, рукавички, пашпорт, два ключі, портфель, рукавички, вічне перо, військову книжку, зарукавок, шапку, ключі, зшиток, капу, парасолю, записки. Всі ці речі можна відобрати в Бюрі Руху, вул. Вулецька ч. 2.
Не топтати травників! Львів, 12 травня. Прийшла весна й міські городи, парки та травники вкрилися свіжою зеленню. Мешканці міста, що ожидали, коли появиться трава, не вміють одначе цього якслід оцінити. Ще не всюди поросла трава, а вже на травниках витоптані стежки так, що трава у тих місцях не матиме змоги взагалі рости. Прохожі забувають про те, що самі себе легкодушно позбавляють не лиш окраси міста, але й свіжого повітря, яке витворює зелень, продукуючи кисень, необхідний до віддихання, та втягаючи рівночасно отруйний двоокис вугілля. Самі люди стають ворогами свого здоров'я. Тому нікому не вільно нищити безумовно, зелені в місті, бо в цей спосіб опоганюється місто й це шкодить здоров'ю його мешканців. Кожний мусить пам'ятати, що міський город — це загальне добро.
Львівське студентство вшановує пам'ять М. Хвильового. Львів, 12 травня. Дня 13 травня минає 9 років від хвилини трагічної смерти одного з найбільших наших письменників нової доби Миколи Хвильового. ЦІ сумні роковини вшанувало українське студентство Львова святочним вечором, що відбувся в домівці С. У. С. при вул. Дистрикту 12 в понеділок 11 Ц. м. Вечір відкрив святочною промовою голова С. У. С.’у студ. Всеволод Лемеха. Опісля студ. Юліян Мовчан, якнй знав особисто М. Хвильового та брав участь в його похоронах, прочитав реферат п. н. "Шлях М. Хвильового від комунізму до націоналізму" та свої спомини про останні хвилини життя і похорони великого письменника. Пізніше студ. Оксана Прокопович відчитала уривок з новелі п. н. "Редактор Карк", а студ. Тарас Мигаль — уривок із власної поеми п. н. "Хвильовий". Приявних було понад 100 студентів, які дали вияв пієтизмові до письменника та його творчости. 