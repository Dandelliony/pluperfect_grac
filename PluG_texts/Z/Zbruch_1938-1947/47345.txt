Дитяча музична школа

Перед полуднем в коридорах і класах панує глибока урочиста тиша. В окремі дні час-від-часу її переривають звуки фортепіанової або скрипкової музики. Це викладачі або окремі випускники школи вправляються в грі на цих інструментах.
В школі 7 фортепіано. Вони покриті м'якими покривалами. Кроки приглушують тяжкі пушисті килими. На стінах портрети великих композиторів. Багато музичної літератури, журналів, нот. В кожному закутку відчувається приємна атмосфера мистецтва.
Навчання в семирічній дитячій музичній школі розпочинається після полудня. Приходять хлопці і дівчата віком від 10—15 років — вихованці початкових і середніх шкіл. В минулому році двері школи широко відкрились перед дітьми трудящих міста й села.
Раніше школа була приватним інститутом. За навчання треба було платити. В інституті навчалися діти попів, багатіїв. Було всього 60 учнів, в більшості — дорослі. Не один син чи дочка робітника або селянина, бажали вивчити і оволодіти цим чудовим видом мистецтва — музикою. Але не дозволяло життя. Звідки ж взяти гроші на навчання? Не дозволяли й батьки. Адже ж перед людьми мистецтва — професійними музикантами, зокрема національних меншостей — не могло бути ніякої майбутності — вона зарисовувалась їм в чорних кольорах безробіття, нужди.
Зараз в школі навчається 107 учнів. Це діти робітників, селян та службовців.
Переможно будується в нашій країні нова соціалістична культура. Її невід'ємною складовою частиною — один з найчудовіших видів мистецтва — класична і радянська музична культура. Для дітей трудящих створені всі умови для оволодіння нею.
Чи міг колись думати селянин-бідняк села Негрибка Бартник, що його дочка вчитиметься грати на фортепіано, так само, як вчилась дочка поміщика, на якого Бартнику доводилось працювати за мізерні гроші? Зараз його десятирічна дитина в місті є ученицею III класу школи ім. Сталіна, мешкає в шкільному інтернаті, навчається в дитячій музичній школі. Буде піаністкою.
В школі біля 60 інших інструментів, в тому числі комплект народних інструментів домрового оркестру.
2 жовтня на зборах партактиву м. Москви тов. Калінін сказав: "А що таке комунізм? Це означає: давай якнайбільше продукції і якнайкращої якості. При цьому я маю на увазі продукцію не тільки фізичної, але й інтелектуальної праці — продукцію інженерів, архітекторів, письменників, учителів, лікарів, артистів, художників, музикантів, співців і т. ін."
І діти трудящих міста й села широко засвоюють всі види інтелектуальної продукції.
А. Тим 