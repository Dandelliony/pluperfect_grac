Колгоспи західних областей України

на Всесоюзній сільськогосподарській виставці
Наркомзем України подав на затвердження Головного комітету Всесоюзної сільськогосподарської виставки три машинно-тракторних станції, 6 колгоспів і 30 передовиків сільського господарства західних областей України, висунутих виконавчими комітетами Рад депутатів трудящих експонентами виставки 1941 року.
Першим кандидатом представлений колгосп ім. Молотова, Головницької сільради, Корецького району, Ровенської області. Середній урожай зернових культур в усьому колгоспі становить 21,14 центнера з гектара, цукрових буряків — 300 центнерів. Колгосп цілком виконав всі державні зобов'язання.
З поданих на затвердження машинно-тракторних станцій і їх працівників найвищі показники мають — Рожищенська МТС, Волинської області, яка виконала план тракторних робіт на 117 процентів. (РАТАУ) 