◦ ◦ ◦ ◦ ◦ ◦ ◦

В суботу, 11. травня ц. р. в салі Т-ва "Просвіта" в Кракові, Ринок 12, II пов. відбудеться з нагоди святочного відкриття нової української бібліотеки в Кракові літературно-мистецький вечір при ласкавій співучасти артистки-співачки Оксани Бурбелло, пяністки Лесі Вахнянин, Олени Теліги і бандуриста інж. Михайла Теліги. Рецитації у виконанні: Марії Врецьони, Ярослава Масляка, Петра Поліщука. Вступ для членів Т-ва і введених та запрошених гостей за добровільними жертвами на бібліотечні цілі під гаслом "Книжка — духова зброя". Початок точно в год. 20-ій. З огляду на передбачену більшу кількість учасників прохаємо прибувати раніше. По год. 20-ій (8-ій веч.) вступ на салю недозволений.
До П. Т. Українського Громадянства в Кракові. Управа бібліотеки Т-ва "Просвіта" у Кракові устійнила, згідно з переведеною провіркою, що багато громадян не вспіло досі, внаслідок воєнних подій, звернути їй позичених ще перед війною книжок. Цією дорогою прохає Управа звернути в найближчому часі позичені книжки Т-ва "Просвіта" в урядових годинах, а саме в кожний понеділок, середу і пятницю від год. 18—19., в домівці т-ва, Ринок 12, ІІ поверх.
В найближчому часі пічне виходити релігійний часопис "Miciонаp". Видаватимуть його О. О. Василіяни в Перемишлі. Часопис буде виходити раз в місяць. Передплата згори до кінця року виносить 3.— зол. Одно число 40 сот. і Хто баже стати передплатником, хай вишле переплату на адресу: Манастир О. О. Василіян в Нім. Перемишлі, вул. Салезіянська 4.
Український національний хор під проводом Василя Осташевського по тримісячному турне по землях Холмщини переїхав на днях на Лемківщину. Хор відвідає в найкоротшому часі такі місцевости: Сянік, Балигород, Риманів, Коросно, Дуклю, Змигород, Криницю, Лабову, Горлиці й інші.
До українців, мешканців Кракова. Український Комітет у Кракові взиває ще раз усіх громадян, замешкалих у Кракові виповнити негайно, найдальше до 12. травня ц. р. харчеві зголошення. Харчевий приділ вже признаний. Одначе Комітет мусить предложити докладний поіменний виказ українців, мешканців Кракова. Друки харчевих зголошень можна дістати в канцелярії Комітету, в харчівні, в Українському Касині та "Просвіті" і там можна їх по виповненні складати. Всіх українців, емеритів взиваємо зложити у власному інтересі в канцелярії Комітету свої життєписи. Ще раз пригадуємо про обовязок реєстрації в Комітеті всіх, хто прибуває до Кракова та про обовязок подавати у власному інтересі кожночасну зміну своєї адреси. — Український Комітет у Кракові. 