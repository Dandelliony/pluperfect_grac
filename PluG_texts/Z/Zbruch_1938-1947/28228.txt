◦ ◦ ◦ ◦ ◦ 

Повідомлення німецького верховного командування
БЕРЛІН, 19 жовтня. (ТАРС). Сьогодні в південь верховне командування німецької армії опублікувало слідуюче комюніке про воєнні дії на західному фронті: "В районі між рікою Саар і Хорнбах наші війська відігнали французькі ар'єргарди за французький кордон. В ряді пунктів сутички з ворогом припинились, оскільки німецькі аванпости не перейшли французький кордон. Таким чином перша фаза операцій на заході, що розпочата і французької ініціятиви, може вважатися закінченою. Операції, що відбувалися за ці дні на західному фронті, можуть бути підсумовані слідуючим чином: 9 вересня французькі війська розпочали воєнні дії і їх розвідувальні загони перейшли німецький кордон в кількох пунктах між Люксембургом і Карлсруе. З того часу ніяких крупних операцій не відбувалось ні на одній ділянці західного фронту. На підвищенній ділянці території, що безпосередньо прилягає до французького кордону і знаходиться попереду лінії Зигфріда, мали місце сутички виключно місцевого характеру. За одним винятком в цих операціях брали участь тільки невеликі з'єднання, звичайно не перевищуючи по кількості роту. В результаті воєнних операцій у вересні місяці французькі війська заняли тільки невеликі пункти німецької території: 1) кілька близько розташованих до французького кордону німецьких населених пунктів між Люксембургом і рікою Лаутер; 2) гарний район на південний захід від Саарбрюкена, ліс Варндт і 3) сектор на південний схід від Саарбрюкена між рікою Саар і Пфальцем. Тільки на останніх двох ділянках, які були евакуйовані нами, ворожі війська перейшли на німецьку територію, пройшовши вглиб країни на 3—5 кілометрів, зазнавши при цьому тяжких втрат. Вся інша частина німецької території, що лежить попереду лінії Зигфріда, продовжувала лишатися в руках німецьких військ. Ні в одному пункті французькі війська не зустрічались з укріпленнями лінії Зигфріда, за винятком тих пунктів, де вона проходить безпосередньо біля французького кордону, як наприклад, біля Саарбрюкена. Дії артилерії відповідали цим слабким операціям піхоти. Справа здебільшого обмежувалась незначним артилерійським поєдинком попереду наших основних ліній укріплень.
БЕРЛІН, 19 жовтня. (ТАРС). Згідно офіціальному комюніке німецького командування, яке опубліковане сьогодні в південь, втрати німецьких військ на західному фронті за весь час воєнних дій становлять: убитими 197 чол., пораненими 356 чол., без вісті пропало 114 чол., втрати німецької авіації — 11 літаків. За цей самий час на західному фронті було збито 60 літаків ворога, з тому числі 12 англійських. Взято в полон 25 французьких офіцерів і 664 солдат та унтер-офіцерів.
Французькі зведення про воєнні дії
ПАРИЖ, 19 жовтня. (ТАРС). Агентство Гавас передає слідуюче зведення про воєнні дії на франко-німецькому фронті: "Загалом ніч минула спокійно. Триває дощова погода. На різних ділянках фронту були відігнані групи ворожої піхоти".
Виступ Чемберлена у палаті громад
ЛОНДОН, 18 жовтня. (ТАРС). Агенство Рейтер повідомляє, що сьогодні в палаті громад прем'єр Чемберлен виступив з черговим щотижневим оглядом воєнних дій і міжнароднього становища.
Чемберлен заявив, що не може нічого додати до своєї заяви зробленої минулого тижня, бо від Німеччини не поступило ніяких нових повідомлень у відповідь на цю заяву.
Перейшовши до огляду воєнних дій, Чемберлен заявив, що англійські експедиційні сили заняли відведену для них ділянку на лінії фронту у Франції. Похваливши діяльність англійського флоту, Чемберлен зупинився на важких втратах, яких зазнав особистий склад флоту протягом останнього тижня. Далі Чемберлен заявив, що великих втрат зазнав також німецький підводний флот. Протягом останнього тижня — повідомив Чемберлен, — затоплено лише, приблизно, пів процента загального тонажу кораблів, які ввійшли і вийшли із англійських портів. Останнім часом почались напади німецької авіації на бази нашого воєнного морського флоту. Я повинен повторити ще раз, що всі повідомлення про нанесення пошкоджень кораблям "Худ", "Рипалс" і іншим лінійним кораблям не відповідають дійсності. Теж саме відноситься і до авіоносця "Арк роял". Нам відомо, що в повітряних боях, які протягом останніх двох днів вперше відбувались над нашим побережжям, ми знищили 8 ворожих літаків, не втративши жодного свого. Ми вважаємо, що ще декілька німецьких бомбардувальників, очевидно, не повернули на свої бази. Загальне число німецьких літаків, що брали участь в нальотах, не перебільшувало 30. Таким чином втрати, які поніс ворог, безумовно перевищують 25 проц. від загального числа нападавших сил, а може й більше.
Допоміжні повітряні сили одержали свій перший і надто великий успіх, збивши три із чотирьох ворожих літаків, які здійснювали наліт на Розіт. Одначе ми не повинні вдаватись до безглуздих хвастощів. Відбулось лише невелике число нападів і при тому в невеликому масштабі. Було б нерозумно думати, що ми завжди будемо одержувати такі ж успіхи, як в цих перших зустрічах. У війні буває багато несподіванок і не всі вони можуть бути приємними. 