Промова Рузвельта

НЬЮ-ЙОРК, 11. (ТАРС). Вчора Рузвельт виступив з промовою в університеті Віргінія в Шарлоттесвіллі (Штат Віргінія). На початку своєї промови Рузвельт вказав, що в історії США було кілька періодів, коли молодь Америки ставила питання про майбутність всієї країни, про майбутність американського народу. Один з таких періодів настав тепер.
"Свідомість небезпеки, — продовжував Рузвельт, — стала для нас цілком ясною і непереборною. Дехто ще живе явною ілюзією відносно того, що народ США може спокійно допустити перетворення США в одинокий острів в світі, в якому панує філософія сили. Про такий острів, може, мріють ті, хто ще виступає і голосує за ізоляціонізм".
Переходячи до подій в Західній Європі і підкресливши, що симпатії США знаходяться на стороні союзників, Рузвельт докладно спинився на факті вступу Італії у війну. Рузвельт заявив:
"Народ і уряд США з крайнім жалем і серйозною тривогою зустріли рішення італьянського уряду вступити у війну, яка тепер бушує в Європі. Понад 3 місяці тому голова італьянського уряду повідомив мене, що, завдяки прагненню Італії обмежити, наскільки це можливо, поширення європейської війни, понад 200 млн. населення середземноморського басейну змогли уникнути страждань і зруйнувань, які приносить війна".
"Пізніше, в іншому випадку, продовжував Рузвельт, — визнаючи, що деякі вимоги Італії можуть являти основу для переговорів між найбільш заінтересованими в цьому державами, я запропонував своєму посланні до голови італьянського уряду передати урядам Англії і Франції ті конкретні заяви про бажання Італії відносно врегулювання питань, зв'язаних з її позицією, які голова італьянського уряду побажає передати через мене. Роз'яснивши при цьому, що уряд США в такому випадку не зможе взяти і не візьме на себе відповідальності за характер передаваних пропозицій або за угоди, які потім могли б бути досягнуті, я заявив, що коли Італія утримається від вступу у війну, то я готовий попросити інші заінтересовані країни дати запевнення в тому, що вони чесно виконають всяку угоду, досягнуту цим шляхом, і що голос Італії на всякій мирній конференції матиме таку ж вагу, як коли б Італія дійсно брала участь у війні, як воююча сторона. Я, звичайно, вважав необхідним в своїх посланнях Муссоліні виразити також тривогу уряду США з приводу того, що всяке розширення війни на басейн Середземного моря неминуче завдасть великої шкоди життю, способу правління, торгівлі і промисловості всіх американських республік. На жаль, уряд Італії тепер вирішив зберегти те, що він називає "свободою дій", і виконати те, що він називає своїми "обіцянками Німеччині". Наприкінці Рузвельт заявив, що США надаватимуть союзникам матеріальні ресурси і одночасно зміцнюватимуть свої озброєні сиди, які були б спроможні "виконувати свої завдання при всяких надзвичайних обставинах і при всяких умовах оборони. Всі факти і сигнали диктують необхідність швидких дій". 