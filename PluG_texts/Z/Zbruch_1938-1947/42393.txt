◦ ◦ ◦ ◦ ◦ ◦ ◦

Новий декрет французького уряду
НЬЮ-ЙОРК, 3. (ТАРС). Як передає агентство Юнайтед Пресс, французький уряд опублікував декрет, який надає всій міністрам право звільнення службовців незалежно від стажу їх роботи і посади, яку займають, за "саботаж реформ", поширення різних чуток і "пасивний опір". Агентство відмічає, що цей декрет зачіпає 500 тис. чоловік, більшість яких настроєна проти уряду Віші.
До розпуску муніципальних рад в Ліоні і Марселі
ВІШІ, 3. (ТАРС). Розпуск урядом Петена багатьох муніципальних рад у Франції, в тому числі в Ліоні, Марселі і інших великих центрах, пояснюється, за твердженням деяких газет ("Кандід" і ін.), тим, що ці міста були центрами опозиції, спрямованої проти уряду Віші. Тут не тільки чинили опір проваджуваним урядом Петена заходам, але навіть до останніх днів провадили вербовку добровільців в армію Де Голля.
Становище у Франції
НЬЮ-ЙОРК, 3. (ТАРС). Кореспондент агентства Ассошіейтед Пресс, який вернувся з Віші (Франція), заявив, що французьке населення на неокупованій території переживатиме цієї зими великі нестатки в зв'язку з недостачею продуктів харчування і палива. Тваринного масла, олії, яєць, молока і палива майже немає в продажу. Якщо торгівці одержують ці продукти, то вистроюються довгі черги. Переповнені готелі у Віші недосить опалюються.
Заява Лаваля
ВІШІ, 3. (ТАРС). Французська провінціальна газета "Пті Жіронд" цими днями поставила питання: чи є Франція республікою? П’єр Лаваль, — пише газета, заявив в одному з своїх виступів, що "Республіка вмерла".
Дії англійської авіації
ЛОНДОН, 2. (ТАРС). Англійське міністерство авіації повідомляє: "Крупні з'єднання бомбардувальників англійської авіації атакували в ніч на 2 жовтня завод боєприпасів в Берліні, електростанції, нафто-очисні заводи, залізничні вузли ряду міст, портові споруди в Рурській області, авіаційний завод в Роттердамі, а також численні аеродроми противника. Крім того, енергічно були бомбардовані порти Роттердам, Фліссінген, Дюнкерк, Булонь, Кале, Гавр. Три наших літаки не вернулись з тих операцій."
Бомбардування Лондона
БЕРЛІН, 2. (ТАРС). Німецьке інформаційне бюро передає, що 2 жовтня Лондон знов був бомбардований німецькою авіацією. На протязі дня шість раз оголошувалась в Лондоні повітряна тривога. Населення змушене було ховатися в льохи і сховища від бомб. Німецькі льотчики використали хмарність для того, щоб підлетіти до міста і провести планомірні бомбардування. Об'єктами бомбардування були важливі у воєнному відношенні споруди, розташовані вздовж Темзи і в східному та південно-східному районах міста. Пожежа, вибухи і сильний дим свідчили про ефективність німецьких бомбардувань.
Часткова евакуація дітей з Берліна
БЕРЛІН, 3. (ТАРС). В зв'язку з триваючими нальотами англійської авіації на Берлін, з міста проводиться часткова евакуація дітей.
Нальоти німецької авіації на Лондон
НЬЮ-ЙОРК, 3. (ТАРС). Лондонський кореспондент газети "Нью-Йорк таймс" повідомляє, що 2 жовтня вдень над районом Лондона безперебійно літало біля 1.000 німецьких літаків. Літаки літали на великій, висоті з'єднаннями від 50 до 200 літаків. Німецька авіація не вступала в бій з англійськими літаками і не проводила атаки на будьякі об'єкти. Коли англійські літаки почали переслідувати німецькі літаки, останні направились до своїх баз, не вступаючи в бій. Лише деякі німецькі літаки атакували міста в південно-східній частині Англії. В ночі німецькі літаки скинули бомби в районі Лондона. Розрушено ряд будинків. Цей наліт був значно слабіший від попередніх атак німецької авіації.
Німецькі повідомлення
БЕРЛІН, 3. (ТАРС). Верховне командування повідомляє: учора атаки німецької авіації були знову спрямовані проти Лондона і численних важливих у воєнному відношенні об'єктів південної і середньої Англії. В Лондоні заподіяна значна шкода транспортним спорудам в центрі міста, докам і портовим спорудам на Темзі. На багатьох аеродромах південної і середньої Англії зруйновані ангари, сховища і знищені на землі кілька ворожих літаків. В Суенсі, Ньюкі і Уеймут бомбардування викликало сильні пожежі на заводах, складах і нафтосховищах.
Двома нашими підводними човнами потоплені 9 озброєних ворожих торгових суден загальним тоннажем в 96.801 тонну.
Англійська авіація безуспішно намагалась бомбардувати північні і західні прикордонні області Німеччини, а також зайняті нами райони.
Ворожі літаки, що появились над Берліном, діями зенітної артилерії були змушені змінити курс.
В боях учора було збито 6 англійських і 7 німецьких літаків.
БЕРЛІН, 3. (ТАРС). Німецьке агентство Трансоцеан передає, що в ніч на 2 жовтня англійські літаки зробили наліт на різні пункти Голландії. Бомбардуванню були піддані населені квартали північної частини Амстердама. Шкода незначна.
Агентство Ассошіейтед Пресс про перспективи війни
НЬЮ-ЙОРК, 3. (ТАРС). Лондонський кореспондент агентства Ассошіейтед Пресс передає, що, на думку нейтральних військових спостерігачів, а також неофіціальних англійських кіл, найбільш сприятливий час для вторгнення німців в Англію уже минув. На думку цих осіб, німці продовжуватимуть протягом зими концентрацію військ і матеріалів у портах Ла-Манша, а також спробують удержувати англійський флот Північного моря вдалені від Середземного моря. За заявою однієї неофіціальної особи, Єгіпет, очевидно, стане другим важливим полем бою. 