У львівських художників.

  Львівська організація Спілки радянських художників України об'єднує понад 50 чоловік. Серед них відомі львівські художники Курилас, Садоський, Манастирський, Батовський, Кульчицька, Розвадовський, скульптори Севера і Тотг, графік Форостецький.   Німецько-фашистські загарбники у своїй звірячій ненависті до української культури прирекли українську інтелігенцію на убоге животіння, позбавили львівських майстрів різця і пензля можливості творити на користь свого народу, своєї радянської батьківщини. Так загинули у Львові видатний художник Кіць, графік Глязнер, скульптор Ліпшиць.   Одержавши змогу знову творити, займатись улюбленим мистецтвом — художники гаряче взялися до роботи. В серпні були організовані мистецькі відділи — фабрика скульптури і кераміки, ляльковий, художніх рам, портретний. Почали працювати відділи декоративний, виготовлення художніх панно і плакатів.   Роботою львівської організації керує комітет в складі тт. Турина Р.М. (голова), Садоського Ч.Ф. і Манастирського В.А.   Нещодавно відбулися організаційні збори львівських художників, на яких були присутні голова Спілки радянських художників України народний художник СРСР професор Касіян і директор Всеукраїнського художнього фонду Вовченко. Збори затвердили дійсних членів львівської організації художників та організували три секції — образотворчого мистецтва (керівник тов. Манастирський), скульптури (керівник тов. Тотг), графіки (керівник тов. Ацеданський). Секції вже приступили до роботи. Зокрема, створюються творчі бригади, які виїдуть на місця боїв за визволення Львова в липневі дні 1944 року. Свої твори львівські митці присвячують героіці великої Вітчизняної війни. Майстри різця і пензля створюють художні полотна і скульптури для участі в художніх виставках, які відбудуться в Москві і Києві в 1945 році. (ОблРАТАУ).   Вільна Україна   