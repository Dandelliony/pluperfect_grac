◦ ◦ ◦ ◦ ◦ ◦ ◦

Український концерт у Варшаві. Український Національний Хор під управою Володимира Божика виступить із концертом у Варшаві в салі консерваторії при вул. Окульник 1, в неділю 27. квітня. Українці м. Варшави й околиці своєю громадною участю у цьому концерті засвідчать свою любов до рідної пісні.
Курс для провідниць дитячих садків у Холмі. На днях відбудеться в Холмі вишкільний курс для провідниць дитячих садків на Холмщині. Орґанізацією курсу займається відділ культурної праці УДК в Холмі та Жіноча Секція УДК.
Помер приятель українців. У Римі помер 26. березня ц. р. монсініор Джюзеппе Чезаріні, асесор св. Конґреґації для Сх. Церкви, найближча особа при кардиналі Тісеранові (голова св. Конґр. Сх. Церкви). Був він дуже зичливий для нас і живо цікавився нашими справами. В похоронному обряді, що відбувся у церкві C. Марія ін Транстіберіна у ОО. Кармелітів у Римі, співали питомці східніх обрядів, між ними й наші, з великим успіхом.
Українська співачка в італійській фільмі. Нам пишуть із Риму, що відома українська співачка, Евгенія Зарицька, знов виступає в новій італійській фільмі.
Український концерт у Катовіц відбудеться в неділю 27. квітня у 80-ті роковини смерти Тараса Шевченка. На концерті виступлять: українська пяністка О. Цурковська, співак м-р О. Стецура, рецитатор Ю. Ґеник-Березовський, бандурист М. Теліґа й хор під орудою О. Хортива. 