◦ ◦ ◦ ◦ ◦ ◦ ◦

Папа Пій XII. прийняв на авдієнції німецьких та італійських вояків. Папа промовив до німецьких вояків по німецьки й висловив своє вдоволення з цього приводу, що вони відвідали Ватикан.
З Еспанії повідомляють, що анґлійці захопили ще два французькі помічні кораблі "ПМЛ 13" і "Лоріян". Оба кораблі відіслали до Ґібральтару.
Анґлійська королева-мати Марія, жінка покійного короля Юрія V. вже перебуває в Канаді. Ралом із бабкою переїхали до Канади також обі донечки анґлійського короля Юрія VI-го. Згадані члени королівської родини виїхали разом із Ґелифексом, що став амбасадором Анґлії в Злуч. Державах. Мабуть тому подорож Ґелифекса була окутана такою тайною.
З доручення Папи Пія ХІІ-го папський нунцій у Мадриті склав 30.000 песетів на допомогу жертвам катастрофи у Сантандері. Крім цього доручив ще раз скласти вислови співчуття.
Швайцарський ґенеральний штаб подає, що інтерновані в Швайцарії поляки будуть покликані до служби праці. Вони працюватимуть в хліборобстві.
Анґлійська пресова аґенція Ройтера повідомляє, що анґлійський мін. закорд, справ Іден мабуть не відвідає Атен.
Заштрайкували американські робітники у великих фабриках сталі Лекевена у Бефедо. В тих заведеннях працювало 14.000 робітників.
Ряд міст у Південній Америці дістало повідомлення від анґлійських фірм, що вони не можуть виконати прийнятих вже замовлень на машини в запасні частини, бо не стає сировини.
Бельґія мала ще в серпні 1940 р. 500.000 безробітних. Сьогодні те число зменшилося до 200 тисяч. До зменшення безробіття причинилася праця над відбудовою краю, збільшений рух у копальнях та виїзд багатьох бельґійських робітників на роботи до Німеччини.
Великі успіхи японських військ у Середному Китаю
ТОКІО, 4. III. — Японська пресова аґенція Домеі повідомляє з Ганкав: Головне коментування японських експедиційних відділів у Китаю повідомило, що дві чункінські армії, що ними командують ґенерали Тан, Емто і Сун Лікхун, потерпіли у боях з японцями впродовж січня і лютого поважні втрати у провінціях Гонан і Гупей. Китайські війська втратили 25.000 вбитих, з цього 16.000 у провінції Гонан. До японського полону попало 2.197 китайців. Японські війська здобули 152 скоростріли, 54 гормат, 4.915 крісів та 1.460.000 муніції.
Великий землетрус у Греції.
АТЕНИ, 4. ІІІ. — Місто Ляріссу навістив у суботу катастрофальний землетрус. Занотували 6 більших струсів. 10.000 осіб опинилося без даху на головою. Поміж знищеними будинками є й будинок поштово-телєґрафічного уряду. Сильні підземні удари відчули мешканці місцевості Міссолюнґі, два удари відчули мешканці Солуня, але вони не спричинили ніяких шкід.
Похорони короля Альфонса XIII.
РИМ, 4. III. — В понеділок перед полуднем відбулися похорони б. еспанського короля Альфонса XIII. Тлінні останки перенесено спершу до базиліки св. Марії, опісля до еспанської церкви Монсерато, де зложено їх під памятником Папи Борджія до часу, коли будуть перевезені до Еспанії. На похоронах були приявні, крім членів рідні, вся італійська королівська родина, дипльоматичні представники при Ватикані і Квіриналі та керманич еспанської націоналістичної Фалянґи. На домовині зложено вінці від Фірера, Мусолінія та Кавділя (Ґен. Франка).
Признаються до втрати контрторпедовця
БЕРЛІН, 4. III. — Дня 27. ІІ. німецьке воєнне повідомлення подало вістку про затоплення бритійського контрторпедовця німецьким скоробіжним човном. Тепер уже й анґлійська адміраліція підтвердила згадане німецьке повідомлення. Німецький скоробіжний човен затопив тоді контрторпедовець "Ексмур". Це був корабель цілком нового типу. Суттєвою признакою кораблів цього типу є те, що вони не мають рур для викидання торпед. Зате вони вивінувані в дуже сильну артилєрію, при чому відзначувалися величезною скорістю. Тому то вживали його для охорони морских транспортів. Він мав 900 тон містоти і біля 90—100 людей залоги. Мабуть всі моряки пішли на дно разом з кораблем, бо бритійська адміраліція подає, що "родини членів залоги вже дістали повідомлення"! 