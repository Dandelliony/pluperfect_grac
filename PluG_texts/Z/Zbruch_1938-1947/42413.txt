Ювилейне видання "Кобзаря". — † Володимир Сеульський

Ювилейне видання "Кобзаря"
Незабаром вийде з друку "Кобзар" Т. Шевченка, ювілейне видання в столітню річницю виходу першого Кобзаря Т. Шевченка (1840— 1940). Видає Філія Українського Національного Обєднання (УНО) у Празі і видавництво "Пробоєм". Повний "Кобзар" буде обіймати два томи з передмовою, відповідними актуальними статтями і примітками, під редакцією проф. Українського Університету Д-ра Леоніда Білецького та в мистецькій оправі проф. Української Мистецької Академії Р. Лісовського. Ціна одного тому 2.5 нім. марки.
Це видання творів найбільшого українського ґенія буде важним для кожного члена УНО, що ніодин український патріот не повинен відмовлятися від обовязку придбати собі "Кобзаря". Крім того кожний член УНО повинен постаратися, щоб купував "Кобзаря" і нечлен УНО. Замовлення слати: УНО Прага III. Йозефска 2/ІІ.
Це видання "Кобзаря" виходить під гаслом: "Кожний українець на еміґрації мусить мати "Кобзаря" Т. Шевченка". Слава Україні!
За комітет для видання ювілейного "Кобзаря" при філії УНО у Празі:
інж. Дмитро Оснач, (в. р.) голова ф. УНО.
Микола Вайда, (в. р.) секретар ф. УНО.
І. Квасниківський, (в. р.) скарбник ф. УНО.
проф. Д-р Л. Білецький, (в. р.) редактор "Кобзаря". † Володимир Сеульський
ґен. штабу ґенерал-хорунжий, кол. військовий мініср Української Народньої Республики помер 5. жовтня 1940 р. у Варшаві, похорон відбувся в понеділок 7. ц. м.
Наспіла до нашої Редакції коротка звістка про смерть ґен. Володимира Сальського, одного з найчільніших українських військовиків.
Вихованок петербурської Академії Ґен. Штабу, підчас світової війни полковник на півд.-зах. фронті та командант одеської військової округи, поставив себе після перевороту 1917 р. негайно до розпорядження Військового Комітету Центральної Ради. Він був Начальником Штабу Команданта Військ У. Н. Р., потім Начальником Головної Шкільної Управи. Своє імя в Українській Армії розславив на становищі команданта Запоріжського Корпусу: на тому становищі зєднав собі не тільки велику пошану як високий фахівець, але й любов та відданість усіх запоріжців. Його орґанізаційний хист виніс Його кількакратно на становище військового міністра У. Н. Р.
Після катастрофи Армії У. Н. Р. пробився до границі Румунії та звідсіль до Польщі. Був одним з найчільніших діячів еміґраційного центру У. Н. Р., при чому завсіди продовжував свої військові студії. Особливо працював у Воєнно-Історичному Товаристві, головно після смерти ґен. В. Змієнка.
Покійний відзначався вояцькою простолінійністю та хрустальною чесністю. Був твердий, інколи різкий, але справедливий. Кохаючи суто-військові справи, тримався від політичних справ здалека — та відважний на боєвому фронті — не любив висувати своєї особи вперед у громадянсько-політичному житті.
Помер молодо, бо заледви у 55-ім році життя. В Його особі українська еміґрація втратила одну з найкращих і найцінніших своїх Постатей.
Панахида по сл. п. Ґен. В. Сальськім відбудеться у вівторок 8. жовтня ц. в год. 5-ій пополудні у Православній Церкві. Співає відомий Український Національний хор під орудою В. Божика. 