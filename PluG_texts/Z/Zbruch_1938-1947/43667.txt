◦ ◦ ◦ ◦ ◦ ◦ ◦

Прийоми в повпредствах СРСР за кордоном в честь ХХІІІ роковин Великої Жовтневої соціалістичної революції в СРСР
В Берліні
БЕРЛІН, 8. (ТАРС). 7 листопада в повпредстві СРСР в Берліні відбувся великий прийом, влаштований повпредом СРСР в Німеччині тов. Шкварцевим в честь XXIII роковин Великої Жовтневої соціалістичної революції в СРСР.
На прийомі були присутні начальник канцелярії Гітлера Ламмерс, міністр праці Зельдте, статс-секретар міністерства закордонних справ Вейцзекер, який представляв відсутнього в Берліні міністра закордонних справ Ріббентропа, шеф протокольного відділу фон Дернберг, начальний відділу друку міністерства закордонних справ Шмідт і інші керівні особи міністерства закордонних справ, представники воєнного командування, в тому числі командуючий резервом генерал Фромм, генерал-лейтенант Зейферт, представники міністерства пропаганди, органів німецького господарства, а також члени дипломатичного корпусу в Берліні, німецькі і іноземні журналісти і члени радянської колонії в Берліні.
Всього на прийомі були присутні 500 чоловік гостей.
В Римі
РИМ, 8. (ТАРС). В ознаменування ХХІІІ роковин Великої Жовтневої соціалістичної революції 7 листопада відбувся прийом в повпредстві СРСР у Римі, на якому були присутні італьянський міністр закордонних справ Чіано і весь дипломатичний корпус, а також представники мистецтва, науки і преси. Всього на прийомі були присутні коло 250 чоловік.
У Вашінгтоні
ВАШІНГТОН, 8. (ТАРС). На прийомі, влаштованому повпредством СРСР в зв'язку з XXIII роковинами Великої Жовтневої соціалістичної революції, були присутні понад 1.000 чоловік, в тому числі визначні офіціальні керівники, дипломати, воєнні діячі, журналісти та інші. Серед гостей, зокрема, були: міністр торгівлі Джонс, заступник державного секретаря Уеллес, заступник морського міністра Форрестол, помічник міністра фінансів Гастон, помічник воєнного міністра Паттерсон, начальник оперативного відділу морського міністерства, адмірал Старк, заступник начальника генерального штабу генерал Брайден, помічники начальника генштабу генерал Ендрюс і генерал Рейболд, помічники державного секретаря Грейді і Лонг, сенатори Грін і Шварц і представник Філіппін у Вашінгтоні Елізальде.
На прийомі були присутні також представники дипломатичного корпусу, а також багато представників американської і закордонної преси.
В Токіо
ТОКІО, 8. (ТАРС). 7 листопада в повпредстві СРСР відбувся прийом з нагоди ХХІІІ роковин Великої Жовтневої соціалістичної революції. На прийомі були присутні багато японських визначних діячів, в тому числі: міністр закордонних справ Мацуока, воєнний міністр Тодзіо, морський міністр Ойкава, міністр землі і лісу Ісігуро, міністр залізниць Огава та ін., представники науки, журналісти і члени дипломатичного корпусу.
В Тегерані
ТЕГЕРАН, 8. (ТАРС). 7 листопада в повпредстві Радянського Союзу в Тегерані відбувся прийом з нагоди XXIII роковин Великої Жовтневої соціалістичної революції. На прийомі були присутні голова ради міністрів Мансур Алі, голова меджлісу Есфендіарі, міністри, визначні діячі Ірана, члени дипломатичного корпусу і представники торгових фірм.
В Софії
СОФІЯ, 8. (ТАРС). Вчора ввечері в повпредстві СРСР в Болгарії в честь ХХІІІ роковин Великої Жовтневої соціалістичної революції відбувся великий прийом. На прийомі були присутні: прем'єр-міністр Філов, представники царської світи Груев, Ханджіев і Морфов, міністр закордонних справ Попов, міністр внутрішніх справ Габровський, міністр фінансів Божілов, воєнний міністр Даскалов, міністр шляхів сполучення Горанов, міністр громадських робіт Васильєв, голова парламенту Логофетов, заступники голови парламенту Захар’єв і Пешев, багато депутатів парламенту, начальник генерального штабу армії Хаджі Петков, командуючий першою армією генерал Лукач.
На прийомі були присутні також члени дипломатичного корпусу, воєнні аташе, а також вищі чиновники міністерств, представники преси, науки і мистецтва, члени болгаро-радянського товариства та ін.
Війна між Грецією і Італією
РИМ, 8. (ТАРС). Як передає агентство Стефані, італьянські літаки, які з'явилися над Флоріною, зруйнували бомбами великого калібру залізничну колію і вагони, а також багато замаскованих складів.
НЬЮ-ЙОРК, 8. (ТАРС). Як передає агентство Юнайтед Пресс, ввечері 7 листопада грецькі війська, що знаходяться на півночі, оточили італьянський полк. Грецький і англійський літаки бомбардували Валому (Албанія) і заподіяли пошкоджень італьянським воєнним кораблям, які стояли в порту. Італьянські літаки піддали інтенсивному бомбардуванню Комполіс. Є жертви.
На фронті Флоріна—Касторія відбуваються сильні бої. Греки ведуть наступ з позицій, розташованих в 6 милях на північний схід від Коріцци (Корча.). Італьянці чинять впертий опір, обстрілюючи грецькі позиції. Італьянська дивізія зазнала великих втрат. Грецькі війська відновили контрнаступ на фронті Касторія, зайнявши село в одній милі від ріки Девол. Греки захопили в полон одного майора, чотирьох офіцерів і 49 солдатів.
Сильна стрільба і активність авіації на кордоні свідчать про те, що коло Коріцци (Корча) відбувається вирішальний бій. Великі з'єднання італянських бомбардувальників атакують грецькі дивізії на схід від дороги Коріцца— Флоріна, а також грецькі укріплення в гірському проході Пісодеріа. Великий бій відбувається коло озера Піреспа.
НЬЮ-ЙОРК, 8. (ТАРС). За повідомленням белградського кореспондента агентства Юнайтед Пресс, бій між греками і італьянцями відбувається на північному сході від Коріцци, на схилах гір, де італьянські укріплені позиції панують над однією стороною дороги в Коріццу. Італьянська артилерія обстрілює грецький тил. Італьянські літаки провадять бомбардування грецьких комунікацій. 30 італьянських літаків вчора вранці піддали бомбардуванню грецькі позиції навколо Бікліста. В сектор Коріцца прибуло 7 транспортів італьянських військ, в тому числі моторизовані частини.
Грецькі війська припинили італьянський наступ коло Візамі, в 14 милях від Яніни.
Італьянці намагаються захопити Калпакіон, розташований на дорозі в Яніну. Греки закопили 50 італьянських полонених.
АФІНИ, 9. (ТАРС). В комюніке генерального штабу грецької армії говориться, що на фронті відбувається помірна артилерійська перестрілка. Вчора і сьогодні грецькі частини захопили коло 150 полонених, в тому числі 4 офіцери. Захоплено також 5 мортир, 7 кулеметів та інші воєнні матеріали. Грецька протиповітряна артилерія збила один літак противника. Сього дня бомбардувань не було.
НЬЮ-ЙОРК. 9. (ТАРС). Як передає агентство Юнайтед Пресс, 10 італьянських літаків бомбардували 8 листопада вранці Ларіссу.
Грецькі війська здобули деякі незначні перемоги на правому флангу і великі перемоги в центральній частині фронту. За словами нейтрального воєнного оглядача, позиції греків в даний час майже не змінились, а можливо, і поліпшились порівняно з першим днем італьянського наступу. Зазначається, що комунікаційні лінії греків лишились непошкодженими. 