◦ ◦ ◦ ◦ ◦ ◦ ◦

Німецька фльота на Індійському океані
НЮ-ЙОРК, 2. V. — В останньому часі німецькі торговельні контрторпедовці затопили на Індійському океані 8 кораблів. Затоплені кораблі переважно везли до Анґлії харчі. Це кораблі: "Ситі оф Багдад", містоти 5.706 тон, "Кінґ Ситі" 4.744 тон, "Саєнтист" 6.199 тон, "Бігерті" 5.800 тон, "Етелькінґ" 9.557 тон, "Кеннеді" 7.769 тон, "Комисер Ремел" 1.061 тон і "Дурмітор", містоти 5.625 тон.
Німецькі далекострільні гармати обстрілюють анґлійське побережжя
НЮ-ЙОРК, 2. V. — Як подає Ройтер через радіо, німецькі батерії далекострільної артилєрії, уставлені на французькому побережжі, обстрілювали ґранатами у вівторок продовж 7 годин анґлійське побережжя. Це було одне з найважчих досі бомбардувань з дуже великим засягом. Великі стрільна летіли від ранку майже до вечора.
Американський сенат проти конвоїв
УОШИНҐТОН, 2. V. — Комісія закорд. справ американського сенату 13 голосами проти 10 відкинула предложений їй законопроєкт про морські конвої. Таким чином не вдалася спроба сенаторів Тобсая й Ная, що хотіли цю справу унезалежнити від рішення парляменту.
Японські війська висіли на острові Тсієняншан
ШАНГАЙ, 2. V. — Як подає пресовий відділ японської фльоти на територіяльних китайських водах, частини японської морської піхоти висїли 28. IV. на острові Тсієняншан, 7 км. на південь від Чінгаю, де зломили сильний опір китайських військ. Японці здобули 13 гармат, 1377 ґранатів, 1 скоростріл і 123 крісів. Японська фльота зайняла китайську канонірку "Гайгунґ", містоти 2.000 тон.
Ірляндія не продасть своєї свободи
ДАБЛІН, 2. V. — Міністер прохарчування Ірляндії Лемас заявив про право вибору ірляндського народу між браком харчів і вдержанням невтральности підчас війни: "Не можемо продати нашого права до суверенної контролі нашої землі й то нашого квадратного цаля тієї землі та нашого права свобідно рішати про невтральність нашої політики взаміну за чай, муку, нафту, вуголь, або щось у тому роді. Не думаю, щоб ми вагалися у виборі між харчами й невтральністю. Теперішні харчеві труднощі — це невідхильні наслідки війни, що скінчаться разом із війною".
Допомога незаможним у Болгарії
Посадник Софії заявив, що підготову до видержавлення землі довкруги болгарської столиці бідним і їх родинам уже закінчено. З громадської землі створиться 1.000 парцель по 500 квадратових метрів та будуть їх видержавлювати тільки під тою умовою, що державець буде її управляти сам з ріднею, а здобуті в той спосіб городовину й овочі буде використовувати тільки для своїх власних потреб. Ціна видержавлення є дуже мала, бо виносить тільки 10 левів від парцелі на рік. На цих парцелях заборонено ставити всякі будівлі, хоч би навіть і тільки провізоричного характеру. Державець зможе дістати парцелю й на наступний рік тільки тоді, як буде її добре управляти. Парцелі вже починають розділювати.
Вистава німецької преси в Барсельоні
БАРСЕЛЬОНА, 2. V. — У прияві німецького амбасадора відкрито в Барсельоні виставу німецької преси, що її перевезли з Мадриду. Публика масово відвідувала цю виставу. Першого пополудня оглянуло її 4.500 осіб, другого дня 8.000, третього дня 10.000 осіб. Барсельонська преса помістила обширні статті про орґанізацію преси в Німеччині. Німецька метода звільнити пресу від міжнародніх фінансових впливів — це найбільш новітня реформа у противенстві до перестарілих метод у демократичних краях. Реформа здеґенерованої преси — це одна з точок програми відбудови Европи. В Німеччині преса інформує громадянство все згідно з правдою. Німецька преса зорґанізувала свою воєнну звітову службу, так що німецькі журналісти сповняють свою службу не тільки з пером, але й із зброєю в руці.
Морський суд у Гамбурґу затвердив конфіскату кораблів шведського, голяндського, анґлійського й Індійського походження, що везли вантажі до Анґлії.
Єгипетські націоналісти, члени партії Вафд, почали сильну акцію проти приступлення Єгипту до війни. Анґлійська військова влада наказала увязнити аґітаторів партії Вафд.
"Емерикен Фирст Коміті" подав заяву у відповідь на слова Рузвелта проти Ліндберґа. Заява стверджує, що завваги Рузвелта про Ліндберґа не свідчать ні про толєранцію ні про пошанування свободи совісти. Внаслідок промови Ліндберґа вплинуло біля 7.000 нових подань про прийняття в члени американського комітету.
Німеччина визначила премії для тих рільників, що збільшуватимуть управну площу під цукровий буряк. На кожних 0,26 га нової управної площі в кампанії 1940-41 селянин дістане 3 кґ. цукру.
Католицький церковний лєксикон ("Католіше Кірхліхе Гандбух") появився в Берліні в новому опрацюванні. На всіх 2,122.000.000 мешканців земної кулі є понад 389 міліонів католиків, 201 міліонів протестантів, 161 міліонів православних і 9 міліонів христіян інших обрядів.
З Франції повідомляють, що в останніх днях Німеччина доставила Парижеві дальших 20.000 тон бульби і 30.000 тон цукру.
З Ню-Йорку повідомляють, що здержано довіз ірлянських риб до Анґлії, з огляду на німецькі підводні човни. 