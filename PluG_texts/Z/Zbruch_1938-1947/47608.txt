◦ ◦ ◦ ◦ ◦ ◦ ◦

Уряд південно-американської республики Панама проголосив, що панамські кораблі, які випливають у воєнну смугу, роблять це на власну відповідальність.
В Данії дуже обурені на Америку, бо американці зайняли два данські човни-цистерни, що від квітня 1940 р. стояли у пристані Св. Томи на Дівочих Островах. Тепер оба ті човни виїхали до Венезуелі за нафтою для Ню-Йорку.
До Німеччини виїхала делегація ніппонської молоді під проводом міністеріяльного радника виховання Кояна.
5. квітня минає річниця, як Злучені Держави приступили до війни у 1917 р. Тепер 5. і 6. квітня думають зорґанізувати американський національний конґрес. Він має бути демонстрацією проти участи Америки у війні.
У Сан Жермен відбулася нарада префектів тих департаментів, що входять у склад зайнятої частини Франції. У нараді взяли участь також представники німецької влади. Вони приобіцяли якнайбільшу поміч і співпрацю.
Німецький воєнний корабель затопив моторовий корабель "Морвікен", що колись належав до Норвеґії, а тепер був на анґлійській службі.
Румунський король Михайло іменував ґен. Антонеску ґенералом армії.
У Параґваю уступив міністр війни полк, Нунез. Недавно зрікся свойого уряду також і міністр внутрішніх справ Параґваю.
Бритійська адміраліція повідомила про втрату 2 підводних човнів "Елмоед" та "Еретис Трепер".
Німці звільнюють бельґійських полонених. Після закінчення війни в Бельґії німецька влада постепенно звільнювала бельґійських полонених. В лютому мають звільнити біля 25.000 бельґ. полонених. Досі ще ніколи ніхто не звільнював полонених перед підписанням мирового договору.
2. II. бритійські торпедолітаки намагалися заатакувати побережжя Норвеґії. Всі їх торпеди не попали. Німці так вдатно поцілили один з тих літаків, що він завернув і мабуть злетів у воду.
У мадярському місті Шеґеді відкрили філію Німецького Наукового Інституту. Німецький консуль Еріх Компер зазначив у своїй промові, що Німеччину й Мадярщину вяже традиційна приязнь та побажав кращого майбутнього в рамах нової Европи.
Совітський комісар фльоти — адмірал Кузнецов відбуває візитацію совітської чорноморської фльоти й бере участь у її зимових вправах.
В Анґлії думають ввести т. зв. "блискавковий хліб", що буде складатися з високовартісних вітамін. В Анґлії вже випродукували т. зв. "блискавкову зупу". Оба ті засоби поживи замаґазинують та видаватимуть їх, коли вже не стане інших харчів.
Еспанський суд для політичних справ у Барсельоні покарав бурмистра міста Ля Пертус конфіскатою усіх маєтків в Еспанії та заборонив йому вступити на еспанську територію. Покараний помагав у 1936 р. червоним еспанцям та передав їм багато зброї.
Анґлійці висилають раз-у-раз нові військові частини до Сінґапуру. Вони побоюються несподіваної атаки.
Підчас фінляндсько-совітської війни мало пропасти 4.000 фінляндських вояків. Незабаром виявилося, що 2.400 вояків було у ворожому полоні. Осталося ще 1.300 вояків, що їх вважали пропащими. Тепер 300 із них признали помершими.
Норвезька поліція наказала, щоб кожна особа, що скінчила 15 літ і проживає у Норвеґії, подбала за особисту виказку зі світлиною.
Доріжня в Америці. В Ню-Йорку вепровина подорожіла на 30 відс., воловина на 23,5 відс., баранина на 14,5 відс.
У Злучених Державах біля місцевости Армстронґ впав комунікаційний літак канадійської лінії "Трансканда Ер-Лайнс". Згинуло 9-ох пасажирів та 3 летуни.
У канадійських містах Квібеку та Ню-Ґлезґов прийшло до великих вуличних заворушень між канадійським військом, поліцією та цивільним населенням. У Ню-Ґлєзґові знищили кілька будинків. Деякий час центр міста був зовсім забльокований.
Еспанським морякам вдалося витягнути по трьох роках праці анґлійський пароплав "Айза-Дора", що його затопили летуни ґен. Франка 1936 Року.
Автобусова катастрофа. На гірському шляху в Югославії автобус з 7 подорожніми скотився з гори й впав у пропасть з висоти 150 метрів. На щастя великі сніги здержали силу упадку автобусу так, що всі подорожні, хоч поранені, живі. 