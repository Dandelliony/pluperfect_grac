◦ ◦ ◦ ◦

Війна за визволення України. (УПБ) Офіціяльне звідомлення з Галицького фронту з дня 18. цвітня 1919. Західний фронт: На півночі без змін. Коло Брюхович прогнано польські стежі. Наша артилєрія розігнала польські відділи, що збиралися коло Сихова. Коло Львова жива діяльність стеж. Ворожий літак кинув бомби на одну батерію коло Оборошина, однак не заподіяв жадної шкоди. Коло Самбора відперто вчера пополудни наступ ворога на Крукикичі. Вчера завернула наша артилєрія ворожий поїзд з військом, що їхав до Хирова. Східний фронт без змін. Начальник штабу Галицької армії.   Відзначення для Українського війська. Рада Державних Секретарів ухвалила в імени Національної Ради відзначення за хоробрість в бою: Тризуб з лавровим вінцем, тризуб з дубовим вінцем, тризуб зі смерековим вінцем, тризуб з калиновим вінцем. Перші два відзначення викінчені в золоті, другі два викінчені в сріблі. Перше відзначення носиться під шиєю, друге при другім ґузику блюзки з гори, третє на лівій грудній кишени, четверте над лівою кишенею. Всі відзначення носиться на синій стяжці з двома жовтими пругами. Ухвалений є також оружний тризуб як прикраса на баґнет для тих, що своїм приміром піднесли відвагу і рішучість товаришів до бою. Медаля з тризубом за труд і щире сповнювання обовязків ухвалена в 4. степеннях. Всі що брали участь у українсько-польській війні одержать хрест учасництва. Всі відзначення помислу Вт. і Бб. виконав різбар четар Бринський Михайло.   Український театр Й. Стадника, ідучи на зустріч Тов. артистів Театру М. Садовського, яке несподівано опинилося у Станіславові, відступив салю "Монюшка" для хвилевих гостей, а свої вистави пічне 9-го мая с. р. Гостинні виступи Тов. артистів Театру М. Садовського починаються з четверга 24-го с. м. виставою драми С. Черкасенка "Казка старого млина" під артистичним проводом Миколи Садовського. Квітки продає каса театру від вівтірка 22 (9—1 год. дня).   Республика 