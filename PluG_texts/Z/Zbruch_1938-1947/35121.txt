◦ ◦ ◦ ◦ ◦ ◦ ◦

Всі норвезькі твердині в німецьких руках
Німецькі війська заняли Ельверум і Борнгольм.
Берлін, 12. квітня. Начальна команда німецької армії повідомляє: На заході не було ніяких важніших подій. Не зважаючи на некорисні атмосферичні умовини і сильну оборону німецькі літаки виконали розвідчі лети над середущою і північною Францією.
В середу 10. квітня пополудні німецькі війська висіли на острові Борнгольм без ніяких перешкод. Зрештою цілий день минув спокійно для німецьких збройних сил, які окупували Данію.
В Норвегії 10. ц. м. німецькі війська пляново розбудовували і поширювали заняті терени. Перед полуднем німецькі війська заняли 10 ц. м. місцевість Ельверум, положену 25 км. на схід від Гамар. В Осльо спокійно. Всі твердині у фйорді в Осльо сходяться в німецьких руках і приготовано їх до оборони подібно як і інші прибережні норвежські твердині. Норвежська військова влада в Осльо заявила свою згоду взяти активну співучасть у протилетунській обороні проти анґлійських і франкських летунів. Анґлійські сили намагалися захопити пристань Нарвік. Підчас успішної німецької оборони німецькі війська знищили три ворожі торпедовці, один важко ушкодили. Зміцнення німецьких військових сил у Норвеґії відбувається згідно з пляном. Берґен і Дронтгайм находяться в німецьких руках усупереч фальшивим анґлійським вісткам. Анґлійці ніде не пробували атак.
Німецькі мисливські літаки у зміцненій кількости виконували 10. ц. м. нові розвідчі лети над цілим Північним морем і привезли важні вістки про стан і рухи ворожих морських сил. Німецькі літаки підчас зачіпних розвідчих летів звели лише у двох випадках бій з ворогом з огляду на погані атмосферичні умовини. Німецькі літаки поцілили важкими бомбами один бритійський контрторпедовець і знищили протилетунську батерію та одну батерію рефлєкторів на терені Скапа Фляв.
Бритійські мисливські літаки кількакратно атакували безуспішно німецькі мисливські літаки. Один бритійський мисливський літак типу "Гюрікєн" зістрілено над Шотляндськими островами. Два німецькі літаки пропали.
Становище Москви супроти подій на півночі
Совітський часопис "Ізвєстія" про окупацію Норвеґії та Данії.
Совітський часопис "Ізвєстія" помістив статтю про останні події в Норвеґії та Данії. Тому, що "Ізвєстія" — це офіціоз уряду совітського, то і становище, зясоване в статті треба вважати становищем совітського уряду. Згадана стаття в "Ізвестія", обговорюючи нові події на півночі, підкреслює, що західні держави, себто Анґлію і Францію відсунено від Скандинавії, де ці держави намагалися викликати війну. Тому то акція Німеччини була необхідна, — пишуть "Ізвєстія", бо Анґлія і Франція зломили невтральність Норвеґії, щоб таким чином заатакувати Німеччину з півночі.
Дальше пише згаданий часопис, що війна має свою льоґіку, сильнішу від усіх інших. Коли одна сторона зазіхає, то друга мусить боронитися. На загал становище "Ізвєстія" дуже прихильне Німеччині, бо признає, що акція німецьких військ у Норвеґії і Данії була необхідна.
Зміна назви Лодзі. Дня 11. квітня ц. р. відбулася в Лодзі в спортовій галі неабияке свято при участи ґавляйтера, який у свой промові заявив, що з доручення канц. Гітлєра перезвано Лодзь на Ліпманштадт. Цю назву надано тому, що ґен. Ліцман відзначився у світовій війні, й одночасно був співробітником канцлєра. Зібрані гості вислали привітальну телєґраму канц. Гітлєрові, в якій висловлено йому подяку німецького населення Ліцманштадту. Святочним походом вулецею Адольфа Гітлєра закінчено це свято.
Міни на Чорному Морі.
Залога грецького корабля "Статіс", що приїхав до Констанци, оповідає, що підчас плавби по Чорному Морі на височині болгарської пристані Варни запримітили міну. Цю вістку подано до відома негайно всім кораблям, що є на Чорному Морі.
Перед втечею спалили документи.
Берлін. По занятті столиці Норвеґії Осльо німецькими військами стверджено цікаві подробиці поведінки урядовців анґлійського і француського посольства в Осльо в ночі перед приходом німецьких військ. Від вечора до пізнього ранку в обох посольствах панував оживлений рух. Всі кімнати були ясно освітлені. Коло 5 години рано в обох посольствах розпалено в печах вогонь, в якому спалено сотки документів і актів. Акти горіли до пізних передполудневих годин. Після того поспішного спалення документів — члени обох посольств покинули місто. 