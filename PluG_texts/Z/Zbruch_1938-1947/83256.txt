◦ ◦ ◦ ◦

Нове признання великих втрат большевиків   В цьогорічній літній офензиві большевики зазнають велетенських втрат. Виявляється це з повідомлення англійського часопису "Йоркшер Пост", який подає, що Москва знову домагається від Англії незвичайно великих достав фармацевтичних (аптечних) препаратів і хірургічного приладдя. Англійський часопис підкреслює, що це вже четверте з черги домагання Москви доставити їй ліки й медичні інструменти.   Спільна заява німецького та японського урядів    Німецький і японський уряди оголосили спільно таку заяву: "Зламання вірности уряду маршала Бадоліо ніяким чином не нарушує пакту трьох, який, як і передше, задержує необмежено свою правосильність. Німецький та японський уряди рішені продовжувати війну спільно та за допомогою всіх засобів, що стоять їм до розпорядження, аж до кінцевої перемоги".   Виміна громадян між державами, що воюють   Незабаром між Японією та північними американцями відбудеться виміна громадян ЗДА, що досі жили в Японії і Манджукуо за японців з північної Америки. Цими днями з пристані Йокогама виплине японський корабель з численними американцями для виміни. Їх перевезуть на нейтральний терен. Цей корабель повинен у половині жовтня прибути до пристані Мурмагао у португальській колонії Боа. В тому самому часі очікуватимуть також приїзду американського корабля з японцями із ЗДА.   Амбасадор ЗДА покинув Москву   Північно-американський амбасадор в Москві, адмірал Стендлей, виїхав — як подала ню-йорська радіостація — до ЗДА.   Подробиці про обсадження Альбанії   Німецькі змоторизовані частини увійшли 10 вересня в альбанську столицю Тірану. Населення столиці висловлювало свої симпатії для німецької армії. Командувач італійської великої групи Схід наказав підпорядкованим собі з'єднанням не ставити ніякою опору німецьким частинам. Після цього італійські з'єднання видали свою важку зброю. Обсадження важливих стратегічних пунктів Альбанії німецькими військами, всюди пройшло гладко. Крім летовищ та важних міст, у німецьких руках знаходяться також усі важні для оборони надбережні становища та гірські проходи.   Посилена повітряна оборона    "Ноє Цюріхер Цайтунг" помістив вістку про нову німецьку зброю у боротьбі проти англо-американських терористичних летунів. Іде про бомби-ракети, що їх вистрілюють з двоособових ловецьких літаків. Бомби-ракети мають завдання розпорошувати збиті формації літаків і тим самим уможливити ловецьким літакам атаку на "летючі фортеці". Японці перші винайшли бомби-ракети, що їх перший раз вжито в травні цього року. Практично діють ці бомби на віддаль до яких 2.500 метрів.   Налет німецьких бойових літаків на Лондон і на південно-східну Англію   В ніч на 16-го вересня важкі німецькі бойові літаки з піддержкою легких, але швидких бойових літаків виконали бомбардувальну атаку на окремі об'єкти в обширі Лондону. Залоги літаків завважили великі вибухи та багато пожеж, які повстали внаслідок бомбардування. Водночас збомбардовно окремі об'єкти у південно-східній Англії.   Породила семеро дітей   Одна мексиканка привела на світ 7-ро дітей, 6 хлопців і одну дівчинку. Цей "рекорд", як повідомив мексиканський часопис "Ель Універсаль" — осягнула жінка Брігіда Дієрез, дружина одного хлібороба, замешкала біля місцевості Самора.   Бритійський державний довг   Згідно з офіційною статистикою, опублікованою в часописі "Берлінер Берзенцайтунґ", по кінець 4-го року війни, докладніше по 28-е серпня 1943, року, бритійські державні довги проти останнього передвоєнного року зросли на кругло 9.723 міліони фунтів. В останньому передвоєнному році бритійські державні довги сягали 8.403 міліонів фунтів стерлінґів, так шо тепер довги зросли більше, ніж вдвоє, саме до цифри 18.126 міліонів фунтів.   Рідна земля   