◦ ◦ ◦ ◦ ◦ ◦ ◦

Повідомлення агентства Рейтер про здачу Амстердама
ЛОНДОН, 15. (ТАРС). Агентство Рейтер передає, що голландська радіостанція в Хільверсумі передала повідомлення німецького генерального консула в Амстердамі, адресоване німецькому міністерству закордонних справ. Як вказується в повідомленні німецького генерального консула, командуючий голландським гарнізоном Амстердама і мер міста повідомили його, що "німецькі війська не зустрінуть опору при вступі в Амстердам. Проведена вся підготовка, щоб вступ військ проходив без перешкод і щоб населення лишалося спокійним. Як тільки в Амстердамі будуть одержані відомості, що німецькі війська знаходяться поблизу міста, представники командуючого гарнізоном і мера, а також німецький генеральний консул або його представник зустрінуть німецькі війська в околицях міста. Зустрічаючі чекатимуть німецьких військ в автомобілі, на якому будуть білий і німецький флаги".
Становище на західному фронті
ЛОНДОН, 15. (ТАРС). Агентство Рейтер передає, що поки не може бути й мови про прорив лінії Мажіно, або укріпленої зони, що тягнеться до бельгійського кордону. Коло Седана німці форсували ріку Маас і володіють тепер частиною укріпленої зони в цьому районі. Просування ворога було припинене французами ще вчора. Німці роблять сильний натиск, але французські війська твердо вдержують свої позиції.
Повідомлення агентства Гавас про припинення воєнних дій в Голландії
ПАРИЖ, 15. (ТАРС). Агентство Гавас передає таке повідомлення: "Сьогодні о 2 год. 30 хв. ранку голландські військові власті звернулись по радіо до населення з просьбою передати мерам тих міст і містечок, в яких ще тривають воєнні дії, повідомлення про припинення воєнних дій".
Перекидання голландських військ в Бельгію
ЛОНДОН, 15. (ТАРС). Агентство Рейтер повідомляє, що, за відомостями, одержаними з авторитетних голландських джерел, деякі контингенти голландських військ перекинуті з південної Голландії в Бельгію. Ці загони складатимуть основний кістяк нових голландських озброєних сил, які за рішенням голландського уряду в Лондоні будуть негайно сформовані.
Зайняття німецькими військами Гааги
ЛОНДОН, 15. (ТАРС). Агентство Рейтер, покликаючись на повідомлення голландської радіостанції, передає, що сьогодні о 5 год. 30 хв. ранку німецькі війська ввійшли в Гаагу.
Воєнні дії в повітрі
БЕРЛІН, 14. (ТАРС). Як передає німецьке інформаційне бюро, за відомостями, що надійшли досі, протягом сьогоднішнього дня в районі Седана німецькими винищувачами збито 70 ворожих літаків.
Повідомлення агентства Рейтер
ЛОНДОН, 14. (ТАРС). Як передає агентство Рейтер по радіо, "голландський уряд здійснюватиме своє керівництво Голландією і голландськими колоніями з Лондона".
Аргентіна закликає до перегляду нейтралітету американських країн
НЬЮ-ЙОРК, 14. (ТАРС). Як повідомляє агентство Ассошіейтед Пресс з Буенос-Айреса, після наради з послами США і Бразилії міністр закордонних справ Аргентіни Кантільо заявив, що нейтралітет американських країн є по суті "фікцією, мертвим поняттям". Він запропонував американським країнам замість політики нейтралітету зайняти позицію "невоюючих країн".
Одночасно уряд Аргентіни розіслав всім американським республікам спеціальне комюніке, в якому він обгрунтовує свою пропозицію.
Розвиток воєнних дій в Європі, вказується в цьому комюніке, ставить перед американськими країнами питання про перегляд їх позиції нейтралітету "з метою пристосування до реальних умов". Воюючі країни не поважають волі нейтральних країн, а останні неспроможні уникнути втягнення їх у війну самими лише деклараціями про нейтралітет. В силу цього, говориться далі в комюніке, проголошення політики нейтралітету не тільки не захищає позиції вздовж всього побережжя Америки, тепер недостатне. Він пропонує встановити систему взаємних гарантій американських країн, "спільну політику пильності у вищих інтересах американських країн". Одночасно аргентінський уряд підкреслює в своєму комюніке, що "ця пропозиція аж ніяк не повинна розглядатися як навіть посередньо втягаюча західний контингент у війну".
Характер аргентінського урядового комюніке стає багато ясніший в світлі коментаріїв кореспондента агентства Юнайтед Пресс, який підкреслює, що, очевидно, Аргентіна виступила з подібною пропозицією з наполягання Сполучених Штатів Америки. Кореспондент вказує, що США не бажали відкрито взяти на себе ініціативи, оскільки деякі воюючі країни обвинувачують США в симпатії до Англії і Франції".
Не позбавлений інтересу також і той факт, що державний секретар США (міністр закордонних справ) Хелл відмовився коментувати пропозицію аргентинського уряду, заявивши, що він не одержував аргентінського комюніке. А тим часом в колах американського конгресу (парламенту) твердять, що СІІІА ведуть тепер переговори із іншими американськими країнами з метою вжити якихсь заходів, що визначатимуть їх ставлення до війни.
Перебування Даладьє в Бельгії
ЛОНДОН, 14. (ТАРС). Парижський кореспондент агентства Рейтер передає, що французський військовий міністр Даладьє відвідав зону воєнних дій у Бельгії. Даладьє знаходився з частинами французських військ. Під час свого перебування в Бельгії він розмовляв з королем Леопольдом.
Додатковий призов у Бельгії
ПАРИЖ, 14. (ТАРС). Агентство Гавас передає повідомлення бельгійського міністерства оборони про те, що в Бельгії додатково призиваються всі чоловіки віком від 16 до 35 років, які перебували в резерві.
Додаткове призначення в склад англійського уряду
ЛОНДОН, 14. (ТАРС). Агентство Рейтер повідомляє, що сьогодні ввечері оголошено про нові призначення в склад англійського уряду. На пост міністра у справах домініонів призначений Віконт Колдекот (Інскіп), міністра у справах Шотландії — Ернст Броун, міністра в питаннях авіаційної промисловості лорд Бівербрук, міністра освіти — Гарольд Ремсботен, міністра економічної війни — Хью Дальтон (лейборист), міністра судноплавства — Рональд Кросс, міністра транспорту — Джон Рейт, міністра сільського господарства — Хадсон, канцлера герцогства ланкастерського — Лорд Хенкі. 