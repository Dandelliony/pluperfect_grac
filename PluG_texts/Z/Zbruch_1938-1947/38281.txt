Випуск підручників для шкіл. — Бюджет району

Випуск підручників для шкіл
До 17 вересня 1939 року в межах теперішньої Львівської області налічувалось лише 814 шкіл, в яких навчалося 153 тисячі дітей. Протягом цього одного навчального року число шкіл в області зросло до 1.226. В 1940—41 учбовому році в 1.244 школах навчатиметься 238 тисяч учнів.
Ріст кількості шкіл та учнів збільшує потреби на підручники. Львівська філія видавництва "Радянська школа" готує 20 назв підручників з різних дисциплін для всіх класів. З них вже 875 тисяч екземплярів здано книготорговим і організаціям для продажу. Великими тиражами понад 600 тисяч примірників, видано підручник "Українська мова" для першого класу початкової школи, "Українська читанка" для другого класу, географія і "Буквар". Одночасно готується до друку 40 тисяч примірників "Граматика української мови".
Для старших класів середніх шкіл випускаються також підручники з німецької, англійської та французської мов та "Нариси з історії української мови" Грунського і Ковальова. Бюджет району
У місцевих архівах Городка виявлено наказ воєводства про те, щоб 70 процентів місцевого бюджету витрачати на утримання поліції, жандармерії тощо. Так розподілявся бюджет за часів панської Польщі.
Інакше розподіляється бюджет тепер. Загальний бюджет району на 1940 рік становить 3 млн. 344 тисячі крб. З них понад два міліони крб. йде на освіту.
Великі кошти асигновано на охорону здоров'я. Не було тут раніше ніяких медичних закладів, а за останній час створено лікарню, поліклініку, родильний будинок, жіночу і дитячі консультації. На селах відкрито 10 медпунктів і двоє дитячих колгоспних ясел, по 40 дітей в кожних.
У багато разів зросли кадри спеціалістів. Раніше в районі було 7 чоловік медичного персоналу, тепер — 75, вчителів було — 82, тепер — 225. Не було жодного клубу для трудящих. Тепер з місцевого бюджету витрачаються гроші на роботу одного райклубу і 17 сільських клубів.
(ОблРАТАУ). 