Треба щадити папір. 

Львів, 10-го лютого.   Згідно з постановою Уряду Господарювання Папером і різного роду товарами слід щадити папір. До різних цілей слід уживати паперів гіршого гатунку. Таксамо треба зуживати якнайменше паперу. Забороняється замовляти кількості паперу, які переходять тримісячне запотребування. Поруч знормалізованого формату ДІНА, слід послугуватися короткими листами т. зв. меморандами. Письма, писані на машині, мусять бути виготовлені без відступів поміж віршами. Вірші треба використовувати в їх повній довжині, кожний листок паперу записувати з обох боків. На поздоровлення й підпис залишати якнайменше місця. Не зачинати нового листка паперу, якщо до закінчення письма брак лиш кількох віршів, чи слів. У внутрішньому обороті фірм по можності уживати переписки на письмі. На бруліони рукописів уживати у якнайширшій мірі непотрібних, старих, однобічно записаних формулярів. Короткі повідомлення писати по змозі на поштових картках. Не залучувати несутніх супровідних писем. Обмежити якнайбільше кількість копій. Найкраще не робити більше, як дві копії кожного письма. Не виготовляти спеціяльних відбиток та відписів для підручних актів. Ощаджувати відбитковий папір при відбивних машинах, записуючи раціонально листки й відбиваючи текст обабіч листка. Послугуватися по змозі ковертами малого формату або заступити їх складеними листами т. зв. секретниками (кореспонденція без коверт). Вживати в друге вже раз вжиті коверти. Якщо коверти не можна обернути, треба розрізати її по коротшому боці (поруч поштових значків, або стемплів) і вжити знову, заліплюючи наліпкою, що закривала б стару адресу й скасовані значки чи стемплі. Папери, які не є безумовно потрібні в актах, вживати знову. Старі папери всякого роду, по змозі непомнуті й неподерті, складати окремо від інших відпадків (напр. машинова калька) і вживати їх знову. Давати з власної ініціятиви керівникові підприємства, зверхникові уряду, або референтові для упрощень (повновласникові підприємства для ощаджування паперу) пропозиції, що відносяться до ощаджування паперу.   Львівські вісті 