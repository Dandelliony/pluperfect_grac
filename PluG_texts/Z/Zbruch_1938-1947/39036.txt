◦ ◦ ◦ ◦ ◦ ◦ ◦

В неділю 14. VII. ц. р. в українській Благочестивій церкві у Кракові (вул. Повісля 5) по Св. Службі Божій буде відправлена панахида з приводу 21-их роковин трагічної смерти великого патріота і лицаря України, вожда славних Запоріжців бл. п. полк. Петра Болбочана. На цю сумну урочистіть запрошують Українське Громадянство — Товариші Зброї.
Панахида за душу добродія "Просвіти". Дня 3. липня ц. р. о. парох Павлик відправив Службу Божу в церкві в Дубрівці за душу Бл. п. Евзевія Грушкевича — добродія т-ва "Просвіта" у Львові. — Того ж дня вечором на цвинтарі в селі Рацлавиці коло Ніска н/Сяном відправив о. Дмитришин панахиду над могилою Бл. п. Евзевія Грушкевича в 50-ті роковини його смерти. По панахиді виголосили промови о. Дмитришин і Борис Остап, пригадуючи приявним, що Е. Грушкевич веред смертю жертвував 30.000 ринських на т-во "Просвіта" у Львові.
"Мазепа" на німецькій сцені. Опера Чайковського "Мазепа", досі дуже мало відома, проходить тепер з дуже великим успіхом на сцені державного театру в Хемніц. Доля великого Гетьмана, повна пристрастей і героїчного патосу, українське лицарство-козацтво, захоплювало глядачів.
Мила несподіванка для Холмщини й Підляшшя! По мистецьки видана книжка п. н. "Холмські лєґенди й оповідання" написана любимцем Холмської Землі — Семеном Любарським; 12X16. 64 стор. 8 артистичних ілюстрацій та світлина Холмської Божої Матери додані до змісту. Ціна за 1 пр. тільки 1.50 зол. пересилка 30 сот. Книжка видана незвичайно дбайливо, на доброму папері, з гарним рисунком на окладинці — оповідає про Турковицький Манастир, княже місто Холм, Яблочинський Манастир та інше зі славного минулого Холмської Землі. Такої книжки не мала ще Холмщина. Замовляти в Адміністрації: "Українське видавництво" Краків, Кармелітська 34/ІІ. 