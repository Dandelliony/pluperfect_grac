◦ ◦ ◦ ◦ ◦ ◦ ◦

Заява французького посла в США
ВАШІНГТОН, 19. (ТАРС). Французський посол в США Анрі Ей заявив, що продовольства, яке США надсилає у Францію на двох пароплавах, вистачить всього лише на кілька днів. Щоб запобігти голод у Франції, необхідно відправити ще багато партій продовольства. Анрі Ей повідомив, що у всій Франції вже спостерігається багато випадків смерті від голоду.
Обмін раненими між Італією і Грецією
БЄЛГРАД, 19. (ТАРС). Салонікський кореспондент газети "Політіка" повідомляє, що згідно одержаної інформації в найближчі дні буде проведений обмін раненими між Грецією і Італією. Обидві сторони зроблять обмін по 300 чоловік. Передбачають, що обмін відбудеться в одному прикордонному містечку на югославській території.
Наступне прибуття американських воєнних кораблів в Австралію
НЬЮ-ЙОРК, 19. (ТАРС). За повідомленням агентства Юнайтед Пресс, виконуючий обов'язки прем'єр-міністра Австралії Фадден заявив, що завтра в Сіднеї чекають прибуття з Окленда (Нова Зеландія) американських крейсерів "Портленд" і "Чікаго" та есмінців "Кларк", "Кессін", "Конінгем", "Доєнс" і "Рейд".
До будівництва залізниці в Сахарі
ВІШІ, 19. (ТАРС). Французський статс-секретар колоній адмірал Платон повідомив представників преси, що побудування залізниці через Сахару дасть змогу не тільки Франції, а й усій Європі ширше використати багатства Африки. Для побудування залізниці потрібно буде 250 тис. тонн важких рейок, які, за словами Платона, будуть виготовлені французськими і німецькими заводами. Залізниця будуватиметься два роки і коштуватиме 2,5 млрд. франків.
За відомостями газети "Журналь", побудування залізниці через Сахару є тільки частиною наміченого плану різних робіт в Африці. Газета повідомляє, що в районі середньої течії ріки Нігер у середині поточного року розгорнуться широкі іригаційні роботи. Під посіви рису і бавовнику буде підготовлений 1 млн. га площі.
Югославське комюніке про розслідування факту бомбардування міста Сушак
БЄЛГРАД, 19. (ТАРС). Югославське телеграфне агентство передає таке повідомлення: "Після бомбардування міста Сушак, яке мало місце в ніч на 22 грудня 1940 р., югославські експерти вивчили осколки бомб і з'ясували, що вони англійського походження. Англійський уряд, поінформований з цього приводу Югославією, розпорядився з свого боку провести розслідування і 13 березня повідомив югославському урядові, що дійсно бомби, очевидно, були скинуті на Сушак англійськими літаками помилково в наслідок втрати орієнтування. Разом з тим англійський уряд висловив югославському урядові глибокий жаль з приводу цього інциденту і заявив, що він готовий відшкодувати збитки".
Набір у французську армію
ВІШІ, 19. (ТАРС). Початий кілька місяців тому набір у французську армію, яка, згідно з умовами перемир'я, не повинна перевищувати 100 тисяч чоловік, все ще не закінчений. Газети продовжують друкувати рекламні об'яви про пільги і переваги, що вагаються вступаючим до армії. Набір 5000 чоловік у воєнну авіацію закінчується.
Виступ Черчілля
ЛОНДОН, 18. (ТАРС). Як передає агентство Рейтер, сьогодні в Лондоні на бенкеті англо-американського товариства виступили з короткими промовами новий американський посол в Англії Джон Вінант і англійський прем'єр-міністр Черчілль. У своїй промові Вінант повторив запевнення Рузвельта про подання Англії допомоги з боку США.
У своїй промові-відповіді Черчілль сказав: Битва за Атлантичний океан, яка відбувається тепер, має бути рішуче виграна. Не тільки німецькі підводні човни, але й німецькі крейсери знаходяться в Атлантичному океані і потопили деякі з наших суден, що йшли без охорони. Кораблі противника проникли на захід аж до 42 ме ридіана. В Атлантичному океані провадиться запекла і неослабна боротьба за забезпечення безперебійного постачання Англії боєприпасами і продовольством, без яких воєнні зусилля в Англії і на Близькому Сході не можуть підтримуватись. Наші втрати, сказав далі Черчілль, збільшилися, але ми докладаємо всіх зусиль до того, щоб належним чином зустріти потенціальну смертельну небезпеку.
Наприкінці, Черчілль відмітив ріст англійського повітряного флоту, а також збільшення військово-морського флоту за рахунок американських есмінців і висловив впевненість у тому, що Англії вдасться перебороти труднощі, які стоять перед нею.
Газета "Асахі" про карткову систему в Японії
ТОКІО, 19. (ТАРС). Говорячи про рішення японського уряду щодо запровадження карткової системи на одержання обідів і їдальнях, газета "Асахі" пише, що картки на обіди в їдальнях, починаючи з квітня, видаватимуть тільки тим, хто разом з своєю сім'єю не одержав талонів на рис, тобто тим, хто постійно харчується в їдальнях. Тому, зазначає газета, більшість робітників і службовців не зможе користуватися їдальнями при підприємствах, як це було досі.
Повідомлення агентства Ассошіейтед Пресс про видачу Тіссена Німеччині
НЬЮ-ЙОРК, 19. (ТАРС). За повідомленням агентства Ассошіейтед Пресс, Франція видала німецького промисловця Тіссена німецьким властям. За чутками, Тіссен знаходиться зараз в концентраційному таборі в Дахау. За наявними відомостями, французька поліція арештувала Тіссена в місті Канн у грудні минулого року.
Комюніке англійського командування на Близькому Сході
ЛОНДОН, 19. (ТАРС). Агентство Рейтер передає з Каїра таке комюніке англійського командування: "В Ерітреї 17 березня противник провів кілька контратак проти позицій, недавно зайнятих нашими військами. Всі атаки були відбиті з тяжкими втратами для італьянців, при чому наші війська взяли в полон 800 чоловік. Операції на цьому фронті розвиваються успішно. В Абіссінії імперські війська і абіссінські партизани продовжують переслідування відступаючого противника. В Лівії — без змін". 