З українського життя

Тризуб — знак Володимира Великого.
Заходом УОТ в Ярославі відбувся 9. лютого ц. р з циклю намічених викладів цікавий реферат О. Вергуна п. н. "Тризуб — знак Володимира Великого". Виступ прелєґента, що — до речі — приватніми студіями піднісся до рівня популяризатора й науковця, на терені Ярослава одинокий знавець минулого княжого города Ярослава, запевнював згори велике зацікавлення. П. Вергун зясував подрібно всі тези походження тризуба, вияснюючи геральдично чергування красок на гербах, прапорах, відзнаках, причому гостро напятнував невластивість самовільного нарушування правильних красок та форм держ. гербу. На слухачах помітне було велике зацікавлення, зокрема ілюструванням різного рода тризубів рисунку самого прелєґента.
Дня 12. лютого ц. р. відбулася панахида в роковини смерти Ольги Басараб. Панахиду відслужили 5 священиків. Після панахиди в салях УДК відбулася святочна академія заходом Жіночої Секції. Реферат виголосила п-ні Терлецька. Опісля слідували дві жіночі деклямації та виступ жіночого хору. Приязних на цій академії було дуже мало. Мабуть ярославське громадянство збайдужніло навіть і до таких поминків. Мистецький вечір у Варшаві.
Заходом Комісії Зимової, Допомоги відбувся в неділю 23. лютого ц. р. в УДК, при вщерть виповненій салі мистецький вечір, з якого дохід призначений на зимову допомогу.
Програму мистецького вечора виповнили: сольо Ігора Іліча в супроводі фортепяну (при фортепяні інж. Радюкова); козачок п. Міри Заленської з п. Суходольським, сольо п. Ніни Сікорської ("Айстри" — Олеся та "Не співайте мені цієї пісні" — Стеценка). Поєдинок-козачок п. Свідерського з п. Мостендем закінчив першу частину мистецького вечора, що викликав бурю оплесків. Атракція була тим більша та робила велике вражіння, що до поєдинку-козачка виконавці, Свідерський і Мостенець, виступили в козацьких червоних оксамитових контушах.
Другу частину програми виповнили знову: сольо Ігора Іліча при акомпанементі фортепяну. В першій і другій частині п. І. Іліч співав по німецьки та італійськи. Козачок п. Мари Заленської з п. Свідерським, козачок-сольо п. Мостенця, сольо п. Сметанюка при акомп. фортепяну. П. Сметанюк відспівав дві пісні: "Тихенький вечір на землю спадає" та "Ой, не дивуйсь, що ніч така блакитна". Добре також вийшов козачок-сольо з шаблею п. Свідорського, а бурю оплесків викликав чумацький танок з батогом п. Ільницького, що був перебраний у льняний народній стрій, а на голові мав широкого соломяного бриля. Мистецький вечір закінчився виступом Українського Національного Хору під дир. В. Божика, що відспівав низку пісень. Публика довго оплескувала та домагалась ще щось почути, але хористи більш не показались. Слухаючи співу цього хору, можна одне сказати: маючи таку пісню й такий У. Н. Хор під опудою В. Божика — "наша пісня, наша слава не вмре, не загине". П-Я-К. Вечір пісні й танку в Нім. Перемишлі.
Заходами УСК "Сян" відбувся 23. лютого ц. р. в Нім. Перемишлі "Вечір пісні й танку" в салі ОО. Василіян. На програму зложились точки танкової ґрупи з Валяви, виступи ревелєрсів, а саме пп. Лозинського (тенор), Ґлембоцького (II. тенор), м-ра Коростіля (І. бас) та Степаняка (II. бас). Новістю для Перемишля був виступ мішаних ревелєрсів в особах: пп. Новаківської І. (сопран), Шумилівної М. (альт), Турка (тенор) та Степаняка (бас). На доповнення програми зложилось: деклямація п. Лозинського, сольоспів п. Шумило з акомп. фортепяну (п. Дубляницева) і танець "Чумак" у виконанні танцюриста з Валяви. Вечір закінчено одноактівкою "На перші гулі". Зацікавлення Вечором доволі велике, чого доказом повна саля публики. На окреме вирізнення заслуговує танкова група з Валяви, що перед німецькими гостями та українською публикою вивела кілька національних танків у національній ноші, за які збирала гучні оплески. 