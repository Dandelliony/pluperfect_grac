З княжого города Ярослава.

З Ініціятиви т-ва "Родина", найстаршого українського товариства в Ярославі, в порозумінні з Українським Допомоговим Комітетом, повстав Зеленосвяточний Діловий Комітет під проводом п. Я. Андруховича та п. О. Вергуна. Цей комітет подбав про упорядкування воєнних могил, українських і німецьких. Найбільше праці вложили тут члени К.Л.К. Дня 14. червня ц. р. Преосв. Григорій Лакота відправив в катедрі архієрейську Службу Божу та панахиду за поляглих. В катедрі уставлено гарно прибрану символічну могилу Невідомого Стрільця з березовим хрестом, прибрану тризубом і китайкою. Почесну сторожу повнили коло цієї могили члени К. Л. К. В перших рядах перед царськими вратами засіло біля 30 б. старшин Українських Армій. Співав гарно хор під управою п. М. Дуди.
В неділю 15. червня ц. р. в 3-ій год. попол. почали сходитися з усіх сторін Ярославщини делєґати з вінцями, ярославське громадянство біля церкви, звідки пішли на великий цвинтар. Там відправив панахиди перед цвинтарним хрестом о. кан. Хотинецький в асисті о. Гриневецького та о. Журавецького; опісля о. проф. Гриневецький виголосив патріотичну проповідь. На панахиду прибула делєґація місцевого Зельбетшуцу. Відтак відправлено панахиду на могилах німецьких вояків зі світової та теперішньої війни. Делєґація старшин УГА зложила прегарний вінець з жовтоблакитною лєнтою з написом "Ден Дойчен Гельден — Українєр". Багато вінців зложено на могилі УСС, Михайла Ліськевича.
З великого цвинтаря вирушив величавий похід на старий цвинтар при вул. Дієціюса, де відспівано стрілецькі пісні на могилах наших стрільців, що впали підчас українсько-польської війни, Назаркевичі, Дуба й Чижика. На могилі УСС Назаркевича, ремісника родом з Ярослава, реміснича секція Укр. Доп. Комітету зложила прегарний вінець. Почесну сторожу держали члени К. Л. К.
Дня 16. червня ц. р. в год. 12-ій вполудне в рілі Зольдатенгайму відбулася святочна академія в честь поляглих героїв. В ній взяли участь німецькі гості та велике число українського громадянства. Представник Українського Центрального Комітету в Кракова, культурно-освітній керманич, виголосив відповідне вступне слово про культ героїв і вагу традиції наших визвольних змагань. Мужеський і мішаний хор під орудою М. Дуди виконав низку стрілецьких пісень. На дальші точки програми складалися: тріо (фортепян — п. Витвицька-Сливинська, скрипка — п. Чижик, чельо — п. Дуда) та інсценізація помислу п. Андруховича про забуті стрілецькі могили, Національним гимном закінчено цю вдатну академію, до уладження якої найбільше причинилися: п. Андрухович, п. Витвицька-Сливинська, п. Дуда і п. Вергун.
Цього ж дня 17. червня ц. р. вечором на передмістю Ярослава, Мишталі, посвячено символічну могилу, висипану в память Борців за волю України, заходом місцевої читальні "Просвіти" на площі. В цьому посвяченні взяли участь зорґанізовано члени К. Л. К. з Ярослава та багато українського громадянства Мишталів. Посвячення довершив і відповідну проповідь виголосив о. Журавецький. 