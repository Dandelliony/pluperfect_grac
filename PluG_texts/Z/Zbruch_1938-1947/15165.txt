Фризієри протестують проти зачіски Ґрети Ґарбо. — Фільмовий артист І. Мозжухін збожеволів.

Фризієри протестують проти зачіски Ґрети Ґарбо. Союз фризієрів у Льос Анджельос невдоволений із поведінки Ґрети Ґарбо. Славна зірка почала чесатися дуже скромно. Вона носить тепер волосся зовсім гладко уложене, спускає його аж на рамена, закинула зовсім ондуляцію і замінила кучері над чолом на звичайну гривку.
Журналістам вона заявила. що не має часу робити собі вибагливі причіски й тому носить таку мало складну зачіску.
Тому, що приклад Ґрети Ґарбо стає зараз дуже заразливий і багато американських елєґанток наслідує її причіску, фризієри побоюються зовсім оправдано, що її ініціятива буде великою небезпекою для фризієрських кишень. Тому теж вислали вони до Ґрети Ґарбо матеріял, в якому зазначують, що до типу американського не годиться видумана Ґретою Ґарбо причіска, що така проста причіска є відступом узад у розвитку естетичного вигляду жінки. Якщо Ґрета Ґарбо не вернеться до своїх давніх вибагливих причісок, фризієри загрозили, що почнуть її бойкотувати.
Чи така погроза матиме якийсь вплив на славну шведку – покаже щойно майбутнє.
Фільмовий артист І. Мозжухін збожеволів. Один з найбільших артистів з епохи німої фільми Іван Мозжухін збожеволів і його замкнули в заведенні для божевільних в Анваль у Франції. Траґедією Мозжухіна було те, що він не міг навчитися ніякої світової мови і не міг грати ніяких роль у звуковій фільмі. Тому попав у нервовий розстрій і вкінці збожеволів. Мозжухін був у 1912. р адвокатом у Москві, але не виграв ні одного процесу і перекинувся на фільмового артиста. Щойно тоді здобув світову славу і великий маєток завдяки своїй великій красі, зокрема маґнетичній силі свого зору. По 15-ох роках тріюмфу стрінула його незавидна доля. 