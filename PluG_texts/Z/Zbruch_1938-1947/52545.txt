◦ ◦ ◦ ◦ ◦

Метеорологічні колонки у Львові. Міськкомунгосп встановив по Комсомольській і Першотравневій вулицях Львова художньо виконані метеорологічні колонки. На них є годинник, календар, термометр, барометр, прилад до визначення напрямку вітру (флюгер) і ін. Незабаром буде встановлена ще одна колонка — на площі Бандурського.
Будівництво нових шкіл в селах. З кожним роком в селах області збільшується кількість нових шкіл. В минулому сезоні на шкільне будівництво було витрачено 2.540 тисяч крб. Цього року мають збудувати 33 сільських школи і 2 в місті. Для цього держава асигнувала більше двох міліонів карбованців. До початку учбового року закінчать будувати нові школи в ряді сіл. Учні с. Ляшки-Королівські, Скварява і інші вже навчатимуться в світлих сонячних класах. Крім того, за літо буде відремонтовано 1200 сільських і 195 міських шкіл.
Новий розпис руху поїздів. З 9 червня на залізницях СРСР вводиться новий літній графік руху пасажирських і поїздів. На Львівській залізниці збільшується КІЛЬКІСТЬ пасажирських поїздів. Вперше буде курсувати швидкий поїзд №11/12 Львів—Москва через Волочиськ, Київ, Курськ. З Львова цей поїзд відходитиме в 22 год. 04 хв. і прибуватиме до Москви в 15 год. 04 хв. Цей поїзд матиме два м'яких, 9 спальних купірованих і 3 безплацкартних вагонів.
Вводиться також прямий поїзд Львів Чернівці №47/48. З Львова він відходитиме о 10 год. 20 хв. Встановлені прямі поїзди спеціально для обслужування курортів: Львів—Ворохта, Львів—Трускавець. Буде курсувати прямий поїзд Львів—Борислав.
Встановлюється пряме безпересадочне сполучення з Ленінградом, в поїзді Львів—Вільно буде прямий вагон. Крім того вперше на Львівській залізниці вводяться кільцеві маршрути пасажирських поїздів. Так поїзд №63/64 буде курсувати по лінії Львів—Стрий—Станіслав—Чортків—Тарнополь—Львів, поїзд №65/66 робитиме коло: Львів—Самбір—Стрий—Потутори—Львів. Приміські поїзди за новим розписом встановлені з обліком зручного приїзду на роботу і від'їзду з роботи робітників і службовців, які мешкають за містом. Новий розпис руху пасажирських поїздів на Львівській залізниці значно покращить культурне обслужування пасажирів, розвантажить вокзал від зайвих пересадок, ліквідує черги біла квиткових кас. В. Симоненко, старший інспектор пасажирської служби Львівської залізниці. 