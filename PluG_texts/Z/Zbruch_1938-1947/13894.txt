Протибольшевицькі заворушення на Україні. — Банкроцтво Совітів. — Калінін хворий.

Протибольшевицькі заворушення на Україні.
З Радянської України доносять про над-звичайно поважні заворушення, од яких дійшло в останньому часі між місцевим населенням й відділами Ґ. П. У. Ці заворушення виникли на тлі огірчення й обурення населення, якому забирається усе збіжжа. До особливо гострих сутичок прийшло в районі міста Кременчуга й в колгоспах імені Сталіна й Кагановича. Селяни рішуче бороняться перед реквізицією, ставляючи збройний опір відділам Ґ. П. У., з якими зводять реґулярні бої. Ви-являється, що значне число мешканців колєктивів посідає не тільки кріси й скоростріли, але й масу амуніції. Взагалі — постійно від деякого часу тріваючі заворушення на Україні з кожним днем загострюються й набирають щораз поважнішого характеру.
Банкроцтво Совітів.
Большевики безумовно вийшли вже з моди в Европі. Найкраще відчув це червоний дипльомат Літвінов, який 21 вересня намагався в Союзі Народів виступити в ролі моралізатора. Та його штудерно зложена промова не зробила жадного вражіння. Дісталось у ній не тільки фашистівським державам, але також Франції та Англії. Але рівночасно уявнилась перфідна гра Совітів. Та це вже давно минуло. Совітська гра вже кожному ясна й тому Сталін і Літвінов не могли її зреалізувати. Совіти намагаються де тільки можна довести до непорозуміння, щоби при цьому спечи для себе печеню не виступаючи чинно. Та вже минули ті часи, коли большевики витягали печені каштани з печі чужими руками. Большевицький страшак перестав уже бути страхіттям для Европи. Навіть найбільші приятелі Совітів перестали вірити в такого союзника як большевики.
Тепер Літвінов вертається до Москви з порожними руками і з серцем повним трівоги. „Наймиліший батько Сталін" готує там для нього приняття. Але видко Літвінов здогадується яке добро його там чекає, бо не дуже то охотно виїздить до Совітів. Просив дозволу лишитись у Франції на ліченні, але без успіху. Напевно ніхто не здивується, коли почує недовго, що Літвінова судять, як ворога пролєтарського народу.
Калінін хворий. 
Голова найвищої ради СССР, Калінін, захворів небезпечно. Хворобою його, що не дає виглядів на подужання, дуже турбуються; Калінін є останнім зі старої большевицької гвардії, що був широко популярний, промостив дорогу Сталінові до влади й був одинокою його підпорою. 