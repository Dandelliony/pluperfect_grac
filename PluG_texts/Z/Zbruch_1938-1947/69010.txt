◦ ◦ ◦ ◦

Верховне Командування Німецьких Збройних Сил повідомляє:
У районі Ростова прочищується терен боїв від розпорошених груп ворога. На схід від Ростова у важких вуличних боях здобуто приступом місто Новочеркаськ. Розгорівся бій на широкому фронті за перехід Дону коло і на схід від Ростова. У великому закруті Дону, на захід від Сталінграду, наближаються німецькі і союзні війська до бігу ріки. На північ і на північний захід від Воронежа сильними силами піхоти і танків продовжував ворог свої спроби проломити наш фронт. Бій триває. Всі зусилля ворога розбились у запеклому бою об сміливий спротив німецьких військ серед високих кривавих втрат для ворога. Знищено 103 совєтські танки.
На Волхові і перед Ленінградом відбито декілька місцевих наступів ворога.
В Єгипті ворог не поновляв уже своїх даремних і багатих втратами наступів.
Над Середземним морем німецькі винищувачі зістрілили 10 британських літаків. На Мальті запалили бойові літаки споруди летовища Люкка.
Італійське воєнне звідомлення
РИМ, 25 липня. Головна Кватира Збройних Сил повідомила 24 липня:
В терені Ель Алямайну йшли далі завзяті бої. Ворог зазнав нових втрат. Кількість полонених підросла до якої тисячки.
Наші частини дійшли і зайняли ще 20 липня оазу Сіва на заході єгипетської території.
У завзятих боях 22 липня відзначився 3-ий курінь 51-го полку піхоти "Тренто", що боровся хоробро по боці частин німецького африканського корпусу. В діях останніх днів відзначився особливо полковник Герардо Ваяріні, що командував 60-им полком піхоти "Трієсте".
У вчорашньому дні жвава діяльність летунства. Відбулись численні повітряні бої між ескадрилями винищувачів обох противників. Німецькі літаки збили 3 "Спітфаєри" та 3 "Куртіс". Ворог, що переводив безуспішні перешкоджувальні дії на деякі бази наших шляхів постачання, втратив над Бенгазі 6 літаків.
Наші винищувачі збили з цього 2, протилетунська оборона 2, а німецька повітряна оборона 2. Кількох членів залоги, що зіскочили при помочі легкопадів, попали в полон.
Один наш літак не вернувся до своєї бази.
Над Мальтою продовжувано з успіхом операції бомбовиків держав осі. Німецькі винищувачі збили 4 англійські літаки, а наші винищувачі збили 2.
Фінське воєнне звідомлення
ГЕЛЬСІНКІ, 25 липня. На середній частині Карельської вузини відбито місцевий наступ ворога. У східній частині пробував більший відділ атакувати наші становища. При цьому завдано ворогові вогнем артилерії і гранатометів вже на становищі поготівля значних втрат.
У східній частині вузини Авнус була дуже жвава діяльність розвідувальних частин. Ворог втратив яких 200 убитих. На східному фронті нічого нового.
Папуа японська 
ТОКІО, 25 липня. Японські війська зробили висадку на Новій Гвінеї, на південному побережжі східної її частини, що має назву Папуа, близько невеликого міста — пристані Буна. Висадка загрожує поважно Порт Моресбі, до якого з Буна йде залізничий шлях. Японський транспорт, що ним прибули до Нової Гвінеї війська, супроводили важкі японські кружляки, нищівники та мінолови.
Португалія висилає війська
ЛІЗБОНА, 25 липня. У середу від'їде з Лізбони на Азори португальським пасажирським кораблем "Канца" новий континґент військ, зложений з піхоти та артилерії. 