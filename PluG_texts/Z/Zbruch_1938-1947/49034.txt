В обкомі КП(б)У

Бюро Львівського обкому КП(б)У обговорило питання про підготовку до добування торфу в 1941 році. Минулого року державний план добування торфу по області був виконаний на 250 процентів. Проте, окремі організації, як облпаливпром, головцегла планів видобутку торфу не виконали, облпромрада виконала план лише на 31,8 процента. Погано була організована вивозка торфу — вивезено лише 54 проценти видобутого торфу. Підготовка до торфодобування в 1941 році проходить повільно. Облпаливпром, обллегпром, облмісцевпром зовсім ще не приступали до підготовчих робіт.
Бюро обкому затвердило план видобутку торфу на 1941 рік і зобов'язало облплан довести його протягом 5-ти днів до всіх торфодобуваючих організацій. Постановою встановлені тверді строки закінчення підготовчих робіт, які б забезпечили початок сезону з 1-го травня.
Обком КП(б)У звернув особливу увагу на механізацію видобутку, організований набір робочої сили, підготовку кадрів, інструментів, технічне керівництво та соціально-побутове і культурне обслужування робітників торфорозробок. До 20 квітня запропоновано закінчити вивозку видобутого торфу з торфопідприємств.
***
Обговорюючи питання про готовність області до сівби, бюро обкому КП(б)У відзначило ряд серйозних недоліків. В колгоспах Бібркського, Сокольницького, Перемишлянського районів незадовільно організовано очистку насіння, в Бібркському. Ново-Милятинському і ряді інших районів слабо організовано обмін насіння. В Печихвостівській МТС досі ще не закінчено ремонту тракторів. Ново-Милятинський, Городокський, Винниківський, Лопатинський райкоми КП(б)У та районні Ради депутатів трудящих незадовільно керують і допомагають новоорганізованим колгоспам. В області слабо організована вивозка місцевих і завіз мінеральних добрив.
Бюро обкому зобов'язало облЗУ, керівників районних організацій та директорів МТС вжити заходів до негайного усунення вказаних недоліків.
Зокрема бюро обкому зобов'язало районні керівні організації: організувати широке обговорення планів сільськогосподарських робіт на 1941 рік на зборах селян та колгоспників; до 16 березня повністю забезпечити закінчення ремонту сільськогосподарського інвентаря в колгоспах і селах; не пізніше 17 березня закінчити складання договорів на роботи МТС з колгоспами та бідняцько-середняцькими господарствами.
Особливу увагу звернено на питання організації праці в рільничих і тракторних бригадах та культурно-побутове обслужування трактористів.
Бюро обкому зобов'язало райкоми КП(б)У перевірити хід підготовки до сівби в районах технічних культур, особливо кок-сагизу та городніх культур.
***
Бюро обкому також обговорило питання про торгові кадри.
Бюро обкому запропонувало керівникам торгів та відділів кадрів торгів організувати систематичне вивчення робітників торгівлі та громадського харчування на практичній роботі. Створити резерв робітників для висування і заміни непрацездатних, і людей, що випадково потрапили на торговельну роботу та не відповідають політичним та діловим якостям.
Зобов'язано керівників торгових організацій укомплектувати відділи кадрів кваліфікованими робітниками, які добре знають торгову справу та зуміють правильно організувати роботу з кадрами.
Постанова бюро обкому зобов'язує керівників торгів організувати підготовку та перепідготовку кадрів масових кваліфікацій, а також навчання по техмінімуму, використавши для цієї роботи фахівців, яка працюють в торгах та в тресті громадського харчування.
Облторгвідділу доручено організувати для товаришів висунутих на керівну торговельну роботу 2-х місячні курси підвищення кваліфікації.
Райкоми КП(б)У та первинні партійні організації торгів зобов'язані розгорнути систематичну культурну та політично-виховну роботу серед робітників торговельної мережі.
***
Днями в обкомі КП(б)У відбувся трьохденний семінар завідуючих відділами пропаганди і партійних кабінетів райкомів КП(б)У. На семінарі було присутніх 70 чоловік. Працівники райкомів партії прослухали ряд лекцій. Доцент Резніков виступив з лекцією про роботу товариша Сталіна "До питань аграрної політики СРСР", тов. Омельченко — про рішення XVIII Всесоюзної партійної конференції, зав. кафедрою основ марксизму-ленінізму держуніверситету тов. Кондратюк — "Про основні категорії матеріалістичної діалектики" і т. ін.
Після семінару відбулася нарада з завідуючими відділами партпропаганди і парткабінетів райкомів, яка обговорила конкретні заходи посилення агітаційно-масової і пропагандистської роботи в зв'язку з рішеннями XVIII Всесоюзної конференції ВКП(б).
На нараді виступив секретар обкому КП(б)У по пропаганді тов. Приходько. 