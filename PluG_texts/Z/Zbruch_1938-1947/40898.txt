В оргкомітеті письменників. — Конкурс на кращу новелу, вірш, пісню

В оргкомітеті письменників
Письменники м. Львова активно готуються відзначити день 17 вересня — річницю визволення трудящих колишньої Західної України. 20 українських, польських і єврейських поетів пишуть колективну поему, присвячену славній річниці. Багато письменників готують нові твори на замовлення радянських газет і журналів.
27 серпня на засіданні оргкомітету затверджено комісію для керування підготовкою до 17 вересня. В складі комісії письменники: С. Тудор — голова комісії, О. Дан — заступник, С. Ашендорф — секретар, Я. Галан, Ю. Шовкопляс, Ю. Шкрумеляк.
Для відзначення 85-річчя з дня смерті видатного польського поета-революціонера Адама Міцкевича, яке буде 26 листопада ц. р., на тому ж засіданні оргкомітету було затверджено ювілейну комісію в складі: Бой-Желенський — голова, Ю. Борейша — заступник, Д. Кенігсберг — секретар, В. Васілєвська, О. Десняк, П. Карманський, Ю. Клайнер, Ю. Пшибось. До дня ювілею письменники і критики прочитають для трудящих м. Львова кілька лекцій про видатного польського поета: "Міцкевич, Пушкін і Шевченко", "Творчий шлях Адама Міцкевича", "Лірика Міцкевича" та інші. Конкурс на кращу новелу, вірш, пісню
У липні ц. р. оргкомітет письменників м. Львова і редакції газет "Вільна Україна", "Червоний штандар" та "Ленінська молодь" оголосили закритий конкурс на кращу новелу, вірш, пісню. Конкурс присвячений річниці визволення трудящих Західної України з панського ярма.
Для відзначення кращих творів виділено премії: за кращу новелу (оповідання) одна перша — 1500 крб., одна друга — 1000 крб., одна третя — 500 крб. За кращий вірш, пісню — одна перша — 1000 крб., одна друга — 700 крб., одна третя — 500 крб.
До оргкомітету на конкурс уже надійшло чимало творів — українською, російською, польською і єврейською мовами. Твори надсилають не тільки кваліфіковані письменники, а й початківці — червоноармійці, вчителі, студенти, робітники, колгоспники.
Конкурс триватиме до 1 жовтня цього року. Трудящі, активніше беріть участь в оголошеному конкурсі!
Жюрі конкурсу. 