◦ ◦ ◦ ◦ ◦ ◦ ◦

На західному фронті
БЕРЛІН, 6 березня (ТАРС). Як офіційно повідомляється, німецький загін атакував після посиленої артилерійської підготовки одну із ворожих застав на лінії Мажіно. Противник залишив на полі бою коло 20 убитих. Один фельдфебель і 16 англійських солдат взято в полон.
ПАРИЖ, 7 березня (ТАРС). В офіціальному комюніке повідомляється, що вчора на фронті "не відбулось нічого істотного. Вночі на схід від Мозеля була відбита вилазка противника".
БРЮССЕЛЬ, 7 березня (ТАРС). В сьогоднішньому воєнному огляді французької газети "Журналь" відмічається: "На схід від Мозеля відбулась перша зустріч між німцями і передовими заставами англійського експедиційного корпусу. Два англійських солдата убиті,декілька поранено і декілька потрапило в полон. У німців убитий один чоловік.
На захід від Вогезів декілька німецьких патрулів намагались зробити вилазку, але були відкинені нашими розвідниками".
Іноземна преса про перемоги Червоної Армії над білофінами
Іноземна преса приділяє велику увагу успіхам Червоної Армії Фінляндії, відмічаючи при цьому безпорадність фінського опору могутньому наступові радянських військ.
Повідомляючи про воєнні дії у Фінляндії, болгарська газета "Заря" вказує, що за останній час почастішали випадки приєднання фінських підрозділів до частин Червоної Армії. Газета підкреслює, що фінські війська знаходяться в стані розладу і занепаду.
Публікуючи спростування штабу Ленінградського Військового Округу на так звану "ноту" білофінського "уряду" до Ліги націй, болгарська преса особливо підкреслює, що Червона Армія вважає застосування газів антиморальним злочином, який підлягає загальному осудженню. Газети вказують також, що радянська авіація не бомбардувала цивільного населення і що лінія маннергейма прорвана радянськими частинами в найбільш важливих пунктах.
Газета "Борьба" пише, що впертість і шалений опір Фінляндії вигідний тільки Англії і Франції, які озброювали і озброюють біло-фінів.
Німецькі газети в повідомленнях з Фінляндії відмічають, що фіни очистили позиції на лінії маннергейма і змушені зайняти нові укріплення. Газета "Національ цейтунг", вказуючи на величезні втрати фінських частин у районі Виборга, відмічає хоробрість і мужність радянських бійців.
Велику увагу успіхам Червоної Армії у Фінляндії приділяють також датські газети. Копенгагенська газета "Політікен" у повідомленні з Гельсінки підкреслює, що наступ радянських частин стає все більш інтенсивним. (ТАРС). 