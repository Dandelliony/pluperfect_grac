◦ ◦ ◦ ◦ ◦ ◦ ◦

Оперзведення штабу Ленінградського Військового Округу. Протягом 27 лютого на Карельському перешийку наші частини, перемагаючи укріплення противника, зайняли 13 оборонних укріплених пунктів, з них 9 залізо-бетонних артилерійських споруд. На інших ділянках фронту не відбулося нічого істотного. Наша авіація провела в ряді районів успішне бомбардування військ і воєнних об'єктів противника. У повітряних боях збито 6 літаків противника.
Розвиток рибного господарства в області. На терені Львівської області є густа сітка великих ставків. В панській Польщі рибним господарством займалися майже виключно поміщики. Поміщики Тенський, Замойський, Голуховський, та багато інших мали по 100 і більше гектарів самих ставків. Тепер на базі націоналізованих ставків у Львівській області організовано 9 рибних господарств, яким передано понад 1.000 ставків.
У 1938 році поміщики виловили в цих ставках 5 тисяч 600 центнерів риби. В цьому році в рибних господарствах буде виловлено 7.200 центнерів коропу, лещу, судака та інших риб. Робітники рибних господарств з великим піднесенням і виробничим ентузіазмом готуються до першої радянської путини. Тут працюватиме понад 1.000 чоловік. Вже на весні львівський споживач одержить від цих господарств перших 500 центнерів свіжої риби. Зараз розпочато велике капітальне господарство і ремонт реманенту. На ці роботи асигновано понад 400 тисяч юрб.
В цьому році, у 345 плодниках цих господарств буде запліднено понад 2 міліони штук коропа. Зимою в цих господарствах з під льоду на п'яти тисячах гектарах цих ставків були виловлені перші центнери свіжої риби, якими постачали місто Львів і його райони. (ОблРАТАУ). 