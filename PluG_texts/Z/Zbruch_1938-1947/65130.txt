◦ ◦ ◦ ◦

Лисенківська вистава. Підготовча праця до влаштування Лисенківської вистави добігає до кінця. Відкриття вистави відбудеться в неділю. 26-го квітня ц. р. Виставова секція Ювілейного Комітету для вшанування 100-их роковин від дня народження Миколи Лисенка звертається до Вп. Громадянства віддати в тимчасове користування на час вистави автографи, листи, світлини та інші цікаві і мало відомі матеріяли, зв'язані з творчістю та діяльністю композитора. Експонати приймається в приміщенні вистави — Львів, Марійська плота ч. 9. І-ий пов., від год. 9-ої до 13-ої. Речинець віддачі експонатів 24-го квітня.
Дитяча вистава. В неділю, 26-го квітня, в год. 17-ій у залі при вул. Францішканській 7 відбудеться вистава для дітей та молоді під назвою "Князь-Марципан". Квитки в ціні від 1—2 золотих можна набути в Інституті Народної Творчости, Францішканська ч. 7.
Весняна радіопередачі для дітей. У п'ятницю, 24-го квітня, в часі від год. 10.30 до 11-ої ранку Львівська Радіовисильня передає весняну передачу для дітей із виступами піяністки Галі Левицької, артистки Лесі Кривіцької та оперного співака Льва Рейнаровича. При фортепіяні: Маріянна Лисенко. Осторога. Кримінальна Дирекція у Львові подає до відома: В останніх часах множаться випадки, що особи по спожитті напоїв, виготовлених на зразок алькоголю, тяжко хворіють і вмирають. З огляду на небезпеку життя дуже остерігається перед спожиттям таких напоїв, що їх набувається у покутній торгівлі. Особи, які гонять і перетворюють "покутну горілку", будуть строго карані. 