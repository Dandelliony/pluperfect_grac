◦ ◦ ◦ ◦ ◦ ◦ ◦

Наліт німецької авіації на Париж
НЬЮ-ЙОРК, 3. (ТАРС) За повідомленням агентства Ассошіейтед Пресс з Парижа, під час повітряної тривоги над містом появилось багато німецьких літаків. Вони були атаковані французькими літаками і обстріляні зенітною артилерією. Тривога тривала годину.
Німецька авіація піддала бомбардуванню передмістя Парижа. Кілька бомб, скинутих з німецьких літаків, упало в дуже важливий будинок, однак французська цензура заборонила кореспондентові агентства називати в своєму повідомленні цей будинок.
Бомбардування аеродрому в передмісті Парижа
БЕРЛІН, 3. (ТАРС). Як повідомляє німецьке інформаційне бюро, німецькі літаки бомбардували сьогодні в другій половині дня парижський аеродром Іссі ле Муліно.
Німецька авіація атакувала також кілька інших аеродромів і споруд французького військово-повітряного флоту в передмістях Парижа.
Бомбардування Гавра
ЛОНДОН, 4. (ТАРС). За повідомленням агентства Рейтер, в ніч на 4 червня німецькі літаки піддали бомбардуванню район міста Гавр. Зруйновано кілька будинків. Є жертви.
Агентство Гавас про бомбардування Парижа
ПАРИЖ, 4. (ТАРС). На думку агентства Гавас "вчорашні повітряні нальоти на Париж були найбільшими з бомбардувальних операцій, проведених противником. Німці вживали важкі бомбардувальники, які могли перевозити велику кількість вибухових речовин, і, судячи з вирв, що утворились, під час бомбардування, були вжиті електронні бомби. Багато з літаків мали спеціальні завдання бомбардувати аеродроми і вокзали. Літаки летіли на великій висоті і не рискували бомбардувати з пікіруючого польоту".
Бомбардування Гавра
ЛОНДОН, 4. (ТАРС). За повідомленням агентства Рейтер, в ніч на 4 червня німецькі літаки піддали бомбардуванню район міста Гавр. Зруйновано кілька будинків. Є жертви.
Агентство рейтер про становище в Норвегії
ЛОНДОН, 4. (ТАРС). Агентство Рейтер передає, що за заявою норвежського телеграфного агентства, 17 німецьких літаків піддали 2 червня сильному бомбардуванню Нарвік. В результаті спалахнули пожежі, що знищили велику частину міста.
Позиція Італії
ЛОНДОН, 4. (ТАРС). Тут переконані, що Італія найближчим часом вступить у війну. Преса вказує, що відповідальність за цей крок цілком лежатиме на італьянському уряді. "Англія на силу відповість силою". Англійське посольство в Римі готове до від’їзду. Флот союзників у східній частині Середземного моря значно посилений. Розроблено план захисту Каїра, Александрії, Порт-Саіда і Сеуца.
СТОКГОЛЬМ, 4. (ТАРС). Кореспонденти шведських газет, що знаходяться в Лондоні, Парижі, Римі і Берліні підкреслюють, що Італія тримає постійний контакт з Німеччиною і з Іспанією. Лондонський кореспондент газети "Дагенс Нюхетер" твердить, що спеціальна іспанська делегація прибула в Рим для провадження "якихсь переговорів". Кореспондент газети "Свенска Дагбладет" повідомляє, що італьянський посол в Берліні відвідав головну ставку Гітлера і провадив з ним тривалі переговори. Берлінський кореспондент "Свенска Дагбладет" у повідомленні, під заголовком "війна в Середземному морі фактично почалась", натякає, що останні бомбардування міст південної Франції провадилися з допомогою італьянців. 