Дирекція Львівської Державної Картинної Галереї. — На шахматному турнірі

Дирекція Львівської Державної Картинної Галереї просить мистців представити до кінця квітня картини, скульптури, графіку, афіші і рисунки на теми: звільнення Західної України від гніту польської шляхти, воз'єднання земель Західної України з СРСР, зустріч з Червоною Армією, вибори до Українських Народних Зборів, початок нового життя.
Найкращі твори будуть придбані для галереї, а всі твори прийняті через жюрі будуть виставлені на прилюдній виставці, яка відкриється 15 травня. Незакуплені твори, що одержать найкращу оцінку будуть премійовані.
Всі роботи представляти Львівській Державній картинній галереї (вул. Осолінських, 3, з зазначенням адрес авторів). На шахматному турнірі. VII тур. Відбувся сьомий тур шахматного турніру. Болеславський (Дніпропетровськ) виграв у Шехтера, Хавін у Рубінштейна, Добровольський у Папівського, Поляк у Фрідмана К., Мецгер з Дерфером закінчили партію в нічию.
Напруженою була гра між Константинопольським та Генриком Фрідманом. Партію відкладено в кращій позиції для львівського майстра.
Після сьомого туру наслідки такі: Хавін має 6½ очок, Болеславський 5 і одну незакінчену, Фрідман Генрик і Констанинопольський по 4 і 2 незакінчені. Г. Фрідман. 