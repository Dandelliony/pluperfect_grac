Книги мовами народів СРСР

Львівська філія бібліотеки Академії наук УРСР з усіх кінців нашої батьківщини одержує видання творів на всіх мовах народів Радянського Союзу. З далекої півночі і гарячого півдня, від берегів Тихого океану до західних кордонів СРСР — все, що тільки видається з художньої і соціально-економічної літератури, надходить сюди по одному екземпляру.
Ось пошта за один день. Тут підручник неорганічної хімії на туркменській мові, "Східна поема на смерть Пушкіна" в азербайджанському виданні, твори Леніна в грузинському перекладі, доповідь Т0В. Молотова на VI Сесії Верховної Ради СРСР про зовнішню політику уряду кабардинською мовою, а також багато книжок болгарською, бурято-монгольською, казахською, таджицькою та десятками інших мов.
Всі прибулі книжки виставляються на постійній виставці, що розташована в фойє бібліотеки. Крім того, в гарно обладнаних вітринах можна бачити твори Леніна "Держава і революція", Сталіна "Марксизм і національно-колоніальне питання", перекладені на англійську мову. На німецькій мові є видання книги Карла Маркса "Громадянська війна у Франції" та К. Є. Ворошилова "Сталін і Червона Армія".
В окремій вітрині виставлені видання музичних творів західноєвропейських класиків Ліста, Вагнера, Баха та російських композиторів Чайковського, Рахманінова і інших. Тут також експонований прекрасний музичний твір А. Хачатуряна "Поема про Сталіна". Поруч виставлені твори білоруських композиторів, зокрема балет "Соловей" та опера Туренкова "Квітка щастя", що їх Державний великий театр опери і балету БРСР показав нещодавно на декаді білоруського мистецтва в Москві.
Трудящі Львова, його наукові і музичні кола зможуть систематично слідкувати за найостаннішими новинками, що виходять з друку в усьому Радянському Союзі. 