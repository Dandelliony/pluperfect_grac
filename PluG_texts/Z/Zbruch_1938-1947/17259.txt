Стипендії для молоді.

Головний Виділ Т-ва "Просвіта" у Львові оголошує конкурс на такі стипендійні підмоги у 1939 р.:
1) Чотири одноразові підмоги для українських студентів (ок) високих шкіл, української народности, уфондовані ВП. Ліною і Миколою Малицькими із Шляхтинець к. Тернополя.
2) Шість одноразових підмог і фондів ім. Антона Княгиницького для учениць (ків) середніх і високих шкіл. Першенство має рідня Фондатора, далі уроженці села Грабівця, пов. Станиславів та з браку таких взагалі незаможні ученики (ці) української народности.
3) Девять одноразових підмог з фонду ім. К. Валецького для учениць (ків) середніх шкіл селянського походження, української народности. Першенство має рідня Федора Валюка з Олексинець, далі ученики (ці) з Шершенівець і з Борщівського повіту взагалі, вкінці з інших повітів.
4) Одну одноразову підмогу з фонду ім. о. Станислава Новосела для учеників (ць) середніх шкіл української народности.
5) Одну одноразову підмогу з фонду ім.
Петра Будзиновського для учениць української народности Гусакова.
Подання вносити до дня 31-го січня 1939 р. до головного Виділу Т-ва "Просвіта" у Львові, Ринок ч. 10. до подання долучити: 1) опис життя, 2) останні свідоцтва, 3) свідоцтво незаможности, 4) посвідку студентської орґанізації або дирекції своєї школи. При родинних стипендіях (ім. А. Княгиницького і К. Валецького) долучити доказ посвоячення.
Львів, дня 28-о грудня 1938.
Головний Виділ Товариства "Просвіта" у Львові. 