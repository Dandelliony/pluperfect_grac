Сильні морози.

Сильні морози зі східним вітром дошкульно давались у знаки мешканцям Львова. Від 18. до 20. грудня морози доходили до 22-ох ступнів на передмістях Львова. Не диво, що до рятункового поготівля зголошувалось майже по 100 осіб денно, здебільше мужчин, з відмороженими вухами. Жінки зголошувались з відмороженими носами і ногами. Одна з пань мала відморожені обі ноги від стіп аж до колін, бо ходила... в легоньких шовкових панчішках. Сильні морози викликали трівогу між селянами за озимину, що може зовсім легко вимерзнути при дальшім спадку температури, бо на полях нема зовсім верстви снігу, яка хоронилаб озимину. У звязку зі сильними морозами в Польщі спізнення поїздів доходить навіть до кількох годин. До всіх особ. поїздів долучено окремі льокомотиви, щоб огріти вагони. Слід згадати, що майже всі ріки в Польщі покрились уже грубою верствою леду. Хвиля сильних морозів навістила не лише східну і середущу Европу, але також західну і полудневу. На передмістях Парижа в неділю 18. ц. м. мороз дійшов до 14 ступнів Цельзія, а в полудневій Анґлії замерзло навіть море здовж берега. Такого зимна не памятакють у Франції та Анґлії від 10-ох років. У Югославії лютують сильні сніговії з морозами. В середу 21. ц. м. мороз злагіднів, бо знад полудневої Франції напливає хвиля теплого повітря. 