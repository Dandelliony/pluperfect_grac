◦ ◦ ◦ ◦

  Болгарська рада міністрів постановила створити державну жандармерію, яка безпосередньо підлягатиме міністрові внутрішніх справ.   Болгарський премієр Божілов прийняв посадника Софії, який склав звідомлення про роботи біля відбудови столиці.   "Корсика під комуністичним прапором" — було гаслом великої протибольшевицької маніфестації, що відбулася минулої неділі в Марсилії.   "Брітіш Ікономіст Ревю" оцінює англійський державний довг при кінці війни на велетенську суму 25 міліярдів фунтів.   В Ню-Йорку спостережено масове вигибання птиць, що, як виявило слідство наступило внаслідок споживання змішаного із стріхниною корму.   Американські комуністи дістали наказ голосувати при виборах президента за Рузвельтом.   Ватикан визнав незалежну філіппінську державу.   Бадоліо заборонив учасникам війни в Еспанії носити еспанські відзначення.   В Англії дуже зменшилося число заключених подруж.   До Фінляндії прибув новий північно-американський повірений у справах Юліон і перебрав керівництво посольства в Гельсінках.   Рузвельт відкликав свого посла, що був приділений до польського еміґрантського уряду в Лондоні.   Комуністичні банди в західному Балкані втратили в часі від 12—16 січня ц. р. 1100 вбитих, 350 полонених, 400 крісів, 37 скорострілів, 5 гранатометів, 1 протипанцерну гармату, 2 протилетунські гармати, 8 радієвих комплєтів, 1 радіовисильню, багато амуніції, бойового знаряддя, одягу та харчів.   Большевики ведуть комуністичну агітацію серед курдів, що живуть у Персії, і намагаються створити з їх земель совєтську республіку.   В Англії розграбили бандити за 6 місяців минулого року 2.600 мішків з поштою.   Англійські лікарі твердять, що смертність дітей бідніших верств населення Англії найбільша у світі.   З Португалії вислали до Палестини 180 жидівських емігрантів, що прибули туди на початку війни.   Англо-американці скинули бомби на літню резиденцію Папи, звану Кастель і андольфо. що лежить коло Риму.   На міну наїхав недалеко Суецького каналу корабель, що віз до СССР 750 італійських дітей у віці від 4 до 15 років. Скільки їх погинуло, не відомо.   Турецького міністра закордонних справ образив прилюдно заступник англійського військового представника, полк. Зітвал. За те йому наказали виїхати з Туреччини.   В Болгарії мають зорганізувати державну жандармерію.   У Хорватії установлено державну службу праці.   Рідна земля 