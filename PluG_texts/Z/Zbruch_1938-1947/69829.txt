◦ ◦ ◦ ◦

Верховне Командування Німецьких Збройних Сил повідомляє:
У Кавказі німецькі та словацькі війська поконали у непереглядному гористому терені численні барикади та мінні загорожі і продерлися дальше на південь. Повітряні сили знову атакували пристані чорноморського побережжя, при чому потоплено 4 прибережні пароплави, а один совєтський есмінець, 6 транспортовців і 8 прибережних пароплавів були тяжко пошкоджені. У великому закруті Дону знищено підчас прочищування терену розпорошені ворожі сили.
У районі Воронежу тільки малі місцеві бойові дії. Підчас запеклих та успішних оборонних боїв в часі від 11 до 17 серпня втратив ворог 2.561 полонених, 501 танків, 31 гармат і 250 скорострілів та гранатометів. Особливо високі були криваві втрати большевиків, що знову атакували густою масою.
На схід від В'язьми і біля Ржева, де зовсім особливо відзначився підчас важких боїв, 58-мий вестфальський піхотний полк, розбито відновлені сильні наступи ворога при невтомній співучасті німецької піхоти і панцерних дивізій і при співдіянні повітряних сил, при чому знищено 25 танків.
На південний схід від Ільменського озера і над Волховом провадив ворог даремні місцеві наступи.
На Середземному морі одно німецьке підводне човно потопило транспортний вітрильник.
Підчас денних налетів британських літаків на північно-західну Німеччину і на зайняті західні області мало цивільне населення невеликі втрати від поодиноких розривних бомб. При тому збито 7 літаків, а вночі підчас виснажувальних налетів на Німецький і Кільський залив збито один британський літак.
Безплянові виснажувальні налети деякого числа совєтських літаків спричинили минулої ночі повітряні тривоги у Східній та Західній Прусії. І тут повстали від поодиноких бомб невеликі втрати серед цивільного населення, як теж легкі пошкодження будинків. Ворог втратив 2 літаки.
Після денних налетів легких німецьких бойових літаків на військові цілі англійського південного побережжя бомбардували повітряні сили останньої ночі господарсько-оборонні споруди міста Норвіч. Повстали тривалі пожежі.
В ночі з 17 на 18 серпня британські міноносці та канонірки знову заатакували безуспішно в Каналі німецьку конвойну валку, бережену сторожевими човнами. Підчас морського бою, що частинно відбувався на віддалі 150 метрів, знищено 2 ворожі судна; треба рахуватися з потопленням двох дальших, важко пошкоджених, суден. Конвойна валка без пошкоджень осягнула свою призначену пристань.
Фінське воєнне звідомлення
ГЕЛЬСІНКІ, 19 серпня. Фінське воєнне звідомлення з 17 серпня звучить:
На Карельській вузині не трапилося ніщо замітне.
На вузині Авнус наша артилерія знищила багато укріплених бункрів та із піхотою відкинула розвідувальні атаки ворога, виконувані доволі слабими силами.
На східному фронті дійшло тільки до розвідувальних дій.
В повітряному бою впоблизу острова Сеїскарі у східній частині Фінського заливу наші винищувачі збили вчора ввечері 11 ворожих літаків типу "1/16". Не зважаючи на те, що по боці ворога була майже 5-тикратна перевага, по нашому боці не занотовано ніяких втрат. Один ворожий розвідувальний літак, який був приневолений осісти на вузині Авнус, попав у наші руки.
Минулої ночі ворог скинув на місто Котка розривні та запалювальні бомби, при чому 4 особи легко поранено та викликано малі матеріяльні шкоди. Всі пожежі погашено, заки вони ще розгорілися. Протиповітряна оборона примусила завернути частину літаків, заки вона ще скинула бомби. Тільки одному літакові вдалося пролетіти дальше та скинути декілька бомб на одну місцевість між Гамінею і Кувалею. Шкоди малі. Вчора дано знак повітряних три вог у різних надбережних містах та в околиці Кували, як теж один раз у Гельсінках.
Нові військові команданти для португальських островів на Атлянтійському океані
ЛІЗБОНА, 19 серпня. — Міністер військових справ іменував нових військових комендантів для ґрупи Азорів, для Мадейри та для Капфердійськнх островів. Військовим командантом Азорів іменовано ґенерала Пассоса де Суза, командантом Мадейри полковника Мораї де Кастро, а командантом Капфердійських островів ґенерал-майора Ногейра Сорреса. Острів Сан Мігуель (Азори) дістає нового власного коменданта в особі полковника Льоакаіма Нето. Всіх тих старшин уважають незвичайно здібними. Ґенерал Пассос де Суза був довший час шефом кабінету у військовому міністерстві.
У Північній Африці відбито британський розвідувальний випад
БЕРЛІН, 19 серпня. — Як довідується Німецьке Інформаційне Бюро з військових кол, на північному відтинку фронту біля Ель-Алямейн, відкинено один розвідувальний випад, що його провадили британці під охороною мряки. З 5 розвідувальних панцирних возів, що йшли передом, три знищені мінами. Легкі німецькі бойові літаки спрямовували в неділю свої атаки проти скупчень авт на південь від залізничої стації Ель-Рувейзат. Бомби важкого калібру спричинили велике знищення серед стовплених колон авт. Жертвою влучного поцілення бомби впало одне британське становище протилетунських гармат близько залізничої стації із всіма гарматами та всією залогою. 