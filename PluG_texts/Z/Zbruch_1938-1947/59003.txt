Еріх Кох — Державний Комісар України

Еріх Кох, якого Фірер щойно кілька днів тому призначив Державним Комісарем України, вродився 19. VII. 1896 р. в Еберфельді. Після своїх трьохлітніх купецьких студій Еріх Кох почав працювати як службовик управи залізниць. Підчас світової війни Еріх Кох воював в рр. 1915—18 як фронтовий вояк. Опісля приймав діяльну усть в оборонній боротьбі німецького народу на Шлеську і в Рурському басейні. Саме у звязку з його діяльністю в Рурщині, французька окупаційна влада декілька разів арештувала Еріха Коха. Саме тоді він увійшов у ближчі взаємини з націонал-соціялістичиим рухом. У р. р. 1922—28 Еріх Кох діяв як член окружного проводу націонал-соціялістичної партії в Рурщині. В 1926 р. влада третьої ваймарської республики звільнила його з державної служби за його політичну діяльність. У 1928 р. Фірер іменував Еріха Коха ґавляйтером Східньої Прусії. Еріх Кох у короткому часі зєднав цю важну під внутрішнім і зовнішнім оглядом провінцію, для націонал-соціялізму. Побіч того, що Еріх Кох поборов тоді величезні труднощі, він ще поклав великі заслуги для оздоровлення і відбудови тієї провінції як надпрезидент Східньої Прусії, яким його іменували в p. 1933. Він є також пруськім державним радником, а від 1930 р. послом до рейхстаґу.
Довгі літа праці на такому висуненому становищі, як Східня Прусія наблизили Еріха Коха також до питань закордонної політики і дозволили йому зібрати великий досвід з такої ділянки, як національна боротьба і боротьба за оборону кордонів. Тому, що Східня Прусія якийсь час безпосередньо межувала зі Совітським Союзом, державний комісар Еріх Кох має багатий досвід з ділянки оборони перед комуністичною небезпекою. 