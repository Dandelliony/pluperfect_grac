◦ ◦ ◦ ◦ ◦ ◦ ◦

Цінне поповнення музею Івана Франка. Львівський літературно-меморіальний музей Івана Франка днями поповнився чудовим портретом поета роботи відомого художника і близького знайомого Франка — Захарія Павлюка. Портрет, що відображає Івана Франка у весь зріст, виконаний в 1892—1894 рр., коли поет перебував у Відні і вперше там зустрівся з його автором. Досі портрет зберігався у дочки З. Павлюка — Ольги Гузаревої в м. Чернівцях.
До зустрічі нового року Львівський міський трест їдалень, ресторанів і кафе доводить до відома всіх громадян м. Львова, що до зустрічі нового року провадиться попередній продаж столиків у таких ресторанах:
1. "Брістоль" — 1 Травня, 21.
2. "Ренесанс" (кол. "Ріц") — 3 Травня, 12.
3. "Варшава" — Міцкевича, 2.
4. "Спартак" — 1 Травня, 8/10.
5. "Театральний" (кол. "Коломбіна") — Лукасінського, 4.
6."Атлас" — Ринок, 45.
Ресторани мають у великому асортименті різні страви, холодні закуски, напої, пиво, вина і т. ін. В ресторанах до 6 год. Ранку грає джаз-оркестр. Танці. Інші ресторани тресту також підготовлені до проведення зустрічі нового року. Грає оркестр. — ціни доступні. Всі підприємства тресту приймають замовлення на влаштування вечорів і банкетів.
Протипожежна охорона занедбана. Повсякденна охорона народного добра — почесний обов'язок кожного громадянина країни Рад. Між тим, окремі керівники підприємств не почувають за це достатньої відповідальності. Це можна сказати, насамперед, про керівників Львівського утильзаводу (директор тов. Кочонов). Електропроводка тут у хаотичному стані, біля печей бракує передтопочних листів. І що найгірше — тут майже зовсім відсутні засоби тушіння вогню. Не дбають за впорядкувашія протипожежних засобів і на горілчаному заводі №5 (директор тов. Богайчук), олійному (директор тов. Спиренко), в кінотеатрі "Ванда" (директор тов. Смоліч) та інш. Лях, начальник четвертої пожежної команди. 