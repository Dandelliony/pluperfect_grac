Колгоспне життя

Досягнення нових колгоспників
Колгосп імені Сталіна в с. Чехи, Пониковецького району, існує всього лише сім місяців. За цей короткий час тут добились великих успіхів. Землі в артілі є 429 гектарів, з них орної 242 га. Більшість нових колгоспників працюють чесно і сумлінно. Вони вже виробили велику кількість трудоднів. Кращі з них: Галандюк Михайло має 273 трудодні, Шевцев Михайло — 222, Задорожний Іван — 229, Лацуга Анна — 182 трудодні.
За свою працю колгоспники одержують на один трудодень: 3 крб. грішми, 8 кілограм картоплі, 5 кілограм зерна, 3,5 кг сіна, 5,5 кг соломи. Колгосп придбав собі сільськогосподарський реманент: 7 віялок, 1 трієр тощо. В колгоспі є млин і електростанція. В цьому році троє колгоспників відвідали сільськогосподарську виставку в Москві. Такі перші досягнення нових колгоспників. Росте заможність колгоспників
Ряд колгоспів нашої області починає розподіл наслідків господарювання за перший рік свого існування. Підрахунки показують, що колгоспники мають непогані плоди своєї праці на усуспільнених ланах.
В полтвянській артілі ім. Ворошилова, Глинянського району, вартість колгоспного трудодня складає 5 кілограмів зерна, 9,5 кг. картоплі та 4 карб. 10 коп. грішми. Найбільше на трудодні продуктів і грошей одержує сім'я колгоспника Йосипа Цісінського, молода колгоспниця Стефа Крохмальна.
Сім'я колгоспника Юрка Васильовича Федака з гонятичського колгоспу ім. Ворошилова, Щирецького району, на вироблені трудодні одержує 224 пуди хліба, 310 пудів картоплі і 4235 карб. В цьому ж колгоспі Йосип Іванович Воврічін одержує на вироблені 264 трудодні понад тисячу карбованців, біля 50 пудів зерна, 75 пудів картоплі.
В артілі ім. Сталіна, Сокальського району, колгоспник Гриць Сачальський з своєю сім'єю на трудодні одержує 67,6 центнера зерна і 1570 карб. Колгоспник Йосип Рамаль і його сім'я виробили на 1 жовтня 806 трудоднів. Вони почали одержувати з колгоспу зароблені 64 центнери зерна і 1378 карбованців.
Високу вартість трудодня мають колгоспники і інших сільськогосподарських артілей області. 