◦ ◦ ◦ ◦ ◦ ◦ ◦

Нова брехня агентства Гавас
Спростовання ТАРС. Французське агентство Гавас, яке набило руку на наклепницьких вимислах проти Радянського Союзу, ось вже декілька днів розповсюджує нове наклепницьке вимишлення про СРСР. Гавас нахабно завіряє, що "в Східній Галіції", тобто в Західній Радянській Україні, крім радянських військ, є наче б то німецькі війська, "які контролюють залізниці" в цьому районі, при чому кількість німецьких військ коливається наче б то "від 500 чол. до 25 дивізій". Не дивлячись на безцеремонну наглість і явну брехню цього повідомлення ТАРС за дорученням відповідальних кіл все ж вважає необхідним спростувати це повідомлення Гавас і заявляє, що жодного чужоземного солдата чи офіцера не було і немає на території Західної України, тим більше, що добросусідські відносини між СРСР і Німеччиною виключають можливість перебування яких би то неї було військових частин однієї сторони на території другої сторони.
Делегація радянських вчених у Берліні
БЕРЛІН, 28 січня (ТАРС). Вчора статс-секретар німецького міністерства освіти Пшинч дав обід на честь прибувшої сюди із Братіслави делегації радянських учених у складі голови комітету по справах вищої школи при Раднаркомі СРСР тов. Кафтанова і професорів Віленського, Новікова, Єголіна і Дейнека. На обіді були присутніми повпред СРСР в Німеччини тов. Шкварцев, секретар міністерства закордонних справ п. Кепплер, керівники ряду культурних організацій і видатні німецькі вчені. — Увечері радянська делегація разом з повпредом СРСР тов. Шкварцевим у супроводженні німецьких офіційних осіб відвідала державний оперний театр і в 10 годин виїхала з Берліна в Москву. На вокзалі гостей проводжали повпред СРСР в Німеччині тов. Шкварцев, завідуючий протокольним відділом німецького міністерства закордонних справ Дернберг і багато представників німецьких урядових і культурних установ.
В парламенті Південно-Африканського Союзу
БЕРЛІН. 28 січня (ТАРС). Німецьке інформаційне бюро повідомляє, що керівник партії націоналістів Південно-Африканського Союзу Малан виступив на засіданні палати депутатів з різкою критикою прем'єр міністра Сметс за його англофінську політику. Під грім оплесків опозиції Малан заявив: "Ми впевнені, що позбавитися від участі південної Африки в європейській війні можна дише шляхом розриву з Великобританією взагалі".
ЛОНДОН, 28 січня (ТАРС). З Кептауна (Південно-Африканський Союз) повідомляють, що закінчились дебати в парламенті по внесеній бувшим прем'єром Герцогом резолюції, яка містила вимогу про негайне укладення миру з Німеччиною.
Парламент відхилив резолюцію більшістю всього лише в 22 голоси. Незважаючи на всі намагання прибічників уряду продемонструвати "єдність" в парламенті, за резолюцію Герцога було подано 59 голосів.
Під час заключних дебатів Герцог у відповідь на пред'явлені йому звинувачення заявив, що продовження війни Південноафриканським Союзом є "огидливим злочином проти жінок і дітей Німеччини.
Німецька газета про радянсько-болгарські відносини
БЕРЛІН, 28 січня (ТАРС). Газета "Кельніше цейтунг" вмістила статтю про становище Болгарії серед балканських держав. В цій статті велику увагу приділяється радянсько-болгарським відносинам. Інтерес до радянсько-болгарських економічних переговорів, які закінчились надзвичайно скоро, пише газета, був великий не тільки в Болгарії, але і за кордоном. Це і зрозуміло, бо мова іде не лише про господарські питання, які були об'єктом переговорів, але і про зміцнення болгаро-радянської дружби. Торгова угода поведе за собою поліпшення болгаро-радянських політичних і культурних відносин. Уже зараз помітні наслідки досягнутої угоди. Радянські газети вільно продаються на вулицях Софії, Відкрито магазин радянської книги. В кінотеатрах демонструються радянські фільми.
Зближення між двома державами має міцну базу в болгарському народі, який має до Радянського Союзу глибокі симпатії і всіляко вітає зближення між Болгарією і СРСР.
Причиною цих симпатій до Радянського Союзу, які вкоренились в болгарському народі є те, що він вважає російський народ своїм визволителем. 