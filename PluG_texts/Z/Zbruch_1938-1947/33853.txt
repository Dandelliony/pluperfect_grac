◦ ◦ ◦ ◦ ◦ ◦ ◦

Прийом в полпредстві СРСР в Берліні
БЕРЛІН, 10 березня (ТАРС). Вчора, 9 березня, в полпредстві СРСР в Берліні, в зв'язку з підписанням 11 лютого радянсько-німецької господарської угоди відбувся прийом представників німецьких промислових кругів. На прийомі були присутні повноважний представник СРСР в Німеччині тов. Шкварцев, народний комісар суднобудівельної промисловості СРСР тов. Тевосян, торгпред СРСР в Німеччині тов. Бабарін і інші працівники полпредства і торгпредства. З німецького боку були присутні особливо уповноважений німецького уряду по економічним питанням п. Ріттер, керівник німецької господарської делегації по переговорам з СРСР, п. Шнурре, стат-секретар міністерства закордонних справ Кепплер і інші.
Полпред СРСР в Німеччині тов. Шкварцев в короткому слові зазначив, що підписана 11 лютого господарська угода має для СРСР і Німеччини велике економічне і політичне значення. Угода між цими двома державами основана на взаємних вигодах і забезпечує дальніший розвиток економічного і політичного співдружжя між СРСР і Німеччиною. У отвітному привітальному слові п. Ріттер відмітив, що заключення німецько-радянської господарської угоди є відбитком волі німецького і радянського народів до дружнього політичного і економічного співдружжя. Прийом пройшов у дружній атмосфері.
Прибуття Ріббентропа у Рим
ЛОНДОН, 10 березня (ТАРС). Римський кореспондент агентства Рейтер повідомляє, що сьогодні вранці в Рим прибув німецький міністр закордонних справ Ріббентроп, якого зустрічали на вокзалі італьянський міністр закордонних справ Чіано і високопоставлені чиновники італьянського міністерства закордонних справ. Ріббентроп був прийнятий Мусоліні в присутності Чіано і німецького посла в Римі Макензена.
Ван Цзін-вей одержав від японців 40 міліонів доларів
ЧУНЦІН, (ТАРС). Агентство Централь Ньюс повідомляє з Гонконгу, що 24 лютого Ван Цзін-вей одержав від японського банку Іокагама Спеші Банк 40 міліонів доларів на витрати по створенню нового "центрального уряду".
Англія і Індія
КАБУЛ, 10 березня (ТАРС). Орган англійських кругів в Індії газета "Сівіл енд мілітері газет" повідомляє, що в Індії посилено кружать чутки про заборонення у Індії національного конгресу, як легальної організації, так, як бюро виконкому конгресу прийняло ворожу по відношенні до Англії резолюцію. Вважають, що Конгрес може бути заборонений ще до його сесії, яка намічена на 15 березня. В офіціальних англійських колах висловлюють велике незадоволення ворожою позицією, яку зайняв Конгрес. Газета зазначає, що якщо Конгресу буде дозволено скликати 53 сесію і провести підготовлену резолюцію, то можливість дальніших переговорів конгресу з урядом буде виключена, а до конгресу буде застосований закон "про захист Індії". Газета загрожуюче заявляє, що для центрального уряду не буде великим трудом відновити "закон і порядок" в Індії. 