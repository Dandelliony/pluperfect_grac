◦ ◦ ◦ ◦ ◦ ◦ ◦

Телєграми Гітлєра до Мусолінія.
Головна кватира, 30. 6. З приводу геройської смерти марш. Бальбо вислав канцлер Гітлєр до Мусолінія телєґраму, в якій висловлює йому та цілому італійському народові глибоке співчуття. Гітлєр заявив, що жалоба покрила і німецький нарід, бо діла Бальби для римської імперії збережуться теж у памяті німецького народу.
Ґен. Ноґе повинується марш. Петенові.
Штокгольм, 30. 6. Верховод француських збройних сил у північній Африці приказав своїй армії припинити бої. Таке становище ґен. Ноґе, як впевняють італійські віродостойні кола, звязане з приїздом до Марокка ґен. Ґуро. Кружляють поголоски, що ґен. Ґуро дістав від марш. Петена повновласті усунути ґен. Ноґе з його уряду, якщо він не повинувався б приказам франкського уряду в Бордо.
Кольоніяльна армія теж склала зброю.
Штокгольм, 30. 6. Бажання Анґлії, щоб після німецько-француського перемиря француська кольоніяльна армія продовжала війну проти Німеччини та Італії, не здійснилися. Минулої пятниці 28. червня ц. р. анґлійське радіо повідомило, що верховод кольоніяльної армії у Сирії, ґен. Міттельгавсер, який досі був проти марш. Петена, наказав армії скласти зброю.
Як відомо, француський уряд рішив, що каратиме всіх француських громадян за державну зраду за те, що ведуть на еміґрації боротьбу проти Франції.
Втеча анґлійців з Гон-Конґу
Штокгольм, 30. 6. Анґлійське міністерство закордонних справ склало закордонним журналістам у Льондоні таку заяву: "Увага цілого світа звернена тепер після подій у Румунії на Далекий Схід." Цю заяву оголошено в суботу себто 29. червня ц. р. рано після урядового ствердження, що в Гон-Конґ введено виїмковий стан.
Цю вістку потверджено, бо минулої середи почали японські воєнні кораблі бльокаду китайських берегів. Мета цієї бльокади ясна: ізолювати бритійські кольонії від Китаю. Цей факт вельми загрозливий для Анґлії. Найкращим доказом того це наказ ґенерального ґубернатора Гон-Конґу виселити звідтіля до 48-ох годин усіх анґлійських жінок і дітей до Манілі на филипинських островах, а звідтіля до Австралії. З того теж приводу зареквіровано всі анґлійські кораблі в Гон-Конґ та в бритійських кольоніях, щоб їх ужити до перевозу анґлійських громадян із Китаю.
Рішено, щоб виселенців перевести до Австралії. В Льондоні стверджують, що в останніх днях відношення Японії супротив Анґлії помітно загострилося.
Негайно після проголошення виїмкового стану в Гон-Коні у міністерстві закордонних справ Анґлії відбулася нарада визначних знавців Далекого Сходу. Знову ж японський міністр закордонних справ Аріта приняв анґлійського посла у Токіо Крейджія і заявив йому ось-що: "Японія під ніякою умовиною не стерпітиме довше, щоб Анґлія давала якунебудь допомогу китайському центральному урядові.
Значить Японія не дозволить уже на те, щоб Анґлія висилала урядові Чан-Кай-Шека зброю, воєнне приладдя і воєнні сирівці. Такі домагання вислала Японія до Льондону, одначе досі ще немає відповіді анґлійського уряду.
Італійське летунство відлетіло з Франції до Лібії і на Сицилію.
Рим. 28. 6. У звязку з італійсько-француським перемирям відлетіли італійські літаки з Франції до Лібії і на Сицилію. Діло в тому, що тепер зосереджено всю італійську фльоту на Середземному Морю, щоб там нищити анґлійські бази.
Заклик ґен. Вейґана.
Ґен. Вейґан вислав телєґраму до шефа францусько-африканських збройних сил ґен. Ноґе, в якому закликає, щоб старшили збереґли карність, послух і вірність супроти марш. Петена. Франція переможена, тому треба скласти зброю, підкреслює ґен. Вейґан.
Керенський у таборі відокремлення.
Мадрид. З Франції дальше напливають утікачі до Еспанії. В останньому часі пробував утечи б. російський премієр Александер Керенський. Одначе його арештовано й приміщено в таборі відокремлення.
Португальські консуляти на француському кордоні давали жидам візи на переїзд до Портуґалії. Тепер ті консуляти зачинені, а жидам заборонено приїздити до Портуґалії. Поверх 500 жидів, що втікли з Франції до Портуґалії приміщено тепер у таборі відокремлення.
Американська републиканська партія проти встрявання Америки до війни.
Філядельфія. У висліді тридневних нарад републиканської партії Північної Америки вирішено, що виборча програма вестиметься під кличем скріплення оборони країни та невмішування Америки до війни в Европі. Ця партія домагається, щоб час урядовання одного президента Америки тривав не довше, як дві каденції.
Венделл Вілкі кандидатом на президента Америки.
Філядельфія. Ґенеральний директор Венделл Вілкі вибраний републиканським кандидатом на президента Америки. На 1000 осіб 594 голосувало за Вендлем Вілкі.
Він має 48 літ і є директором великих елєктричних заведень. Негайно після вибору на кандидата Венделл Вілкі склав заяву, що він змагатиме до піднесення добробуту та привернення національної єдности, щоб скріпити оборону Америки.
Француська делєґація у Вісбадені. Члени француської комісії перемиря прибули в суботу 29. червня ц. р. до Вісбаден. Ґен. Гунціґер відвідав предсідника німецької делєґації ґен. Штільпнаґля. Перед готелем "Рожа", де замешкала делєґація, панує цілковитий спокій, бо поліція замкнула вулицю так, шо тамтудою проходжуються лише старшини та їхні чури.
В останніх днях виселено з анґлійських островів при берегах Бретонії усіх мешканців, бо ці острови призначено офіційно як відкриту смугу.
Італійське підводне судно вспіло затопити ворожий озброєний корабель 10.000 тон містоти. У північній Африці збомбардовано військову касарню, при чому захоплено в полон відділ зі скорострілами. 20 ворожих літаків зістрілено.
З уваги на нове політичне положення в Румунії міністр внутрішніх справ наказав, щоб у продовж 3-ох днів були нечинні всі кіна, театри та інші прилюдні льокалі.
Турецька фльота відплила на Чорне Море, зокрема боєвий кружляк "Вамус Селій" із меншими одиницями, що у світовій війні були приділені до німецької маринарки.
Д-р Шахт не виїхав до Швеції, як це поширюють вістку закордоном, щоб там переговорювати в торговельних справах. 