Незаконні вибори

Кілька днів тому в селі Пикуловичі відбулися звітно-виборчі збори членів сільсько-споживчого товариства. Про ці збори скажемо пізніше а раніше про те, як до них готувалися в селі. Дізнавшись про наступні вибори, куркулі села розгорнули жваву агітацію. Вони ходили по кутках і розпускали чутки, що право обирати нове правління матимуть лише ті члени споживчого товариства, які повністю вплатили пай. А тим, що не мають повного паю, мовляв, нічого й рипатися.
У результаті, на звітно-виборчі збори не з'явилося більшість пайщиків. Багато пайщиків бідняків і середняків не брали участі в зборах. У них, бачите, не сплачений повністю пай.
А тепер про самі збори. Вже зразу після їх відкриття виступило кілька бідняків з пропозиціями відкласти збори, оповістити всіх пайщиків і роз'яснити їм, що їх обов'язок взяти участь в обранні правління. Проте куркульська верхівка настояла на своєму. Збори продовжувались і "вибори" були проведені. До керівництва сільсько-господарчого товариства, як і слід було сподіватися, пролізли ті, кого не можна до цієї справи допускати і на гарматний постріл — куркуль Михайло Місько, а також націоналістичні недобитки Василь Бовда, Тарас Микола. Серед обраних до ревізійної комісії є Федір Барабаш. Раніше Барабаш працював касіром районної молочарні і розтратив 2 тисячі карбованців грошей, які належали селянам. Барабаш, крім того, родич Тараса Миколи, що його обрано до складу правління. У селі Пикуловичі треба провести вдруге збори по виборах правління споживчого товариства, щоб у виборах взяли участь всі пайщики. Вони виявлять свою волю і оберуть до правління товариства гідних людей.
А. Маровський, І. Козловський, М. Поник. 