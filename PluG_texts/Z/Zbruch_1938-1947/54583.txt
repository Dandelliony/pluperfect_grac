◦ ◦ ◦ ◦

Постанова управи м. Львова з дня 28 липня 1941 р. Зобов'язую всі Домоуправи і власників або завідувачів незнаціоналізованих домів, щоб негайно предложили безпосередньо Торговельному Відділові міста (відділ карткової системи, Ратуш, III пов. кім. 114) списки власників мешкань і кількість осіб у тих, в яких немає газових інсталяцій, щоб приділити для них відповідну кількість нафти до варення. Списки треба зробити за таким зразком: 1) Дільниця; 2) Домоуправа ч.; Вулиця; 4) Число дому; б) Число мешкання; 6) Власник мешкання; 7) Кількість осіб у мешканні; 8) Дата 9) Підписи домоуправи і власника мешкання. Такі списки слід предложити не пізніше 4 серпня 1941 р., під особистою відповідальністю обов'язаних. Посадник м. Львова Д-р Ю. Полянський.
Прошу всіх членів Т-ва "Молода Громада" на сходини Т-ва, які відбудуться в четвер, дня 31. липня 1941 р. в 5-ій год. попол. в салі засідань Управи м. Львова (кімн. 16). — Голова Т-ва "Молода Громада": Інж. Андрій Палій.
Дня 28 липня 1941 р. (пополудні) бігала по вулицях Пісковій, Генінга та околиці собака, жовта сука, що покусала людей, між іншим кілька дітей. Собаку вбито на т. зв. "Кайзервальді". Тому, що в собаки стверджено сказ (скаженину), закликається всіх покусаних людей і власників покусаних собак негайно зголоситися в інтересі власного здоров'я та життя в Міській Вет. Інспектурі при вул. Булярда 2/1 п. в урядових год. між 8—15. Начальник Ветінспектури м. Львова Букайло
На 4. Комісаріаті Української Міліції знаходиться хлопчик літ коло 5, поляк, на ім'я "Єндрусь". Опис: смаглявий, темно-бльонд з гривкою, в гранатовім дитячім убранку з білими гудзиками, в безовій сорочинці в чорні паски з вистаючими рукавцями, босий. Місця замешкання він не знає. Зголошуватись: Львів, вул. Жовківська ч. 56. 