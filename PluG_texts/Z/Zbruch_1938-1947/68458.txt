◦ ◦ ◦ ◦

Верховне Командування Німецьких Збройних Сил повідомляє:
На південному відтинку Східного фронту переслідується ворога на широкому фронті. Сильні летунські бойові сили підтримували переслідувальні бої і знищили у денних та нічних атаках дальші переходи через Дон і Донець. Біля кавказького побережжя поцілили бойові літаки бомбами важкого калібру 2 плавальні доки у пристані Новоросійськ. На північ і північній захід від Воронежа зістрілено учорашнього дня підчас відкинення ворожих відтяжуючих наступів 111 совєтських танків.
Як уже повідомляло спеціяльне звідомлення, довів оточувальний наступ німецьких військ, який почався 2 липня на південний схід від Ржева й який піддержували успішно летунські з'єднання, після пролому ворожих становищ у важких боях, що велися в лісах, до замкнення і знищення численних стрілецьких і кавалєрійських дивізій, як теж одної танкової бригади. У цьому одинадцятиденному бою захоплено 30.000 полонених, здобуто або знищено 218 танків, 591 гармат і 1301 скорострілів і гранатометів, як теж велику кількість іншої зброї і воєнного знаряддя усіх родів. Криваві втрати ворога є великі. Число полонених і добичі росте.
На фронті Волхова відкинено сильний ворожий наступ на один мостовий причілок. Знищено одну ворожу групу, яка висадилася на західному березі Волхова.
У Фінському заливі потопили ловці мін один совєтський підводний човен.
На високій Півночі бомбардували пробойові літаки портові споруди Рости біля Мурманська. Завважено численні пожежі.
В Єгипті відкинено з кривавими втратами для ворога відновлені британські наступи в області Ель Алямайну.
З'єднання німецьких і італійських літаків продовжували нищівні дії британських летунських баз на Мальті.
Біля англійського південного побережжя потопили легкі бойові літаки удень у пристані Бріксгем одно британське сторожеве човно; крім цього важко пошкоджено бомбами один великий вантажний човен
Італійське воєнне звідомлення
РИМ. 13 липня. — Головна Кватира Збройних Сил повідомила 11 липня:
В області Ель Алямайну розгоріли знову завзяті бої. В центрі бойового відтинку відбито гладко сильні ворожі наступи, а в північній частині, де йшла особливо завзята боротьба, здержано їх. На південному відтинку примусив несподіваний наступ військ держав осі ворога до значного відступу.
Італійське та німецьке летунство піддержувало у великій мірі операції на землі. Наш 50-ий пробойовий загін атакував ворожі лінії постачання безпосередньо за фронтом, бомбардував та обстрілював покладовою зброєю склади матеріялів та скупчення авт. При цьому викликано експльозії й пожежі. В численних боях завдано британському летунству, що втратило 33 літаки, важкі удари. 