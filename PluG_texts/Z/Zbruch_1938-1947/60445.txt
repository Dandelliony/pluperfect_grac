◦ ◦ ◦ ◦ ◦

Податкове поступування з довіренниками. На терені Генерального Губернаторства назначено в багатьох випадках довіренників, що мають кермувати безпанським, або зайнятим майном. Дуже часто виринали сумніви, як мають з ними поступати скарбові уряди при оподаткуванні. Щоб ці сумніви розвіяти, керівник Головного Відділу Фінансів Уряду (Гауптвбтайлюнг Фінанцен дер Регірунг) видав декрет, у якому з'ясовує спосіб податкового поступування з довіренниками. Цей декрет проголошено в Урядовому Деннику для Генерал.-Губернаторства ч. 89. з дня 19 грудня 1941.
Данина. Ведеться тепер реєстрація мешканців Львова та висоти їхнього зарібку, на основі якої буде вимірювана данина. Реєстрацію ведуть Дільницеві Уряди через домоуправи.
За військові кватири. Мешканевий Уряд приймає від 27-го до 31-го грудня ц. р. квитки винайму помешкання (кватіршайни) військовим у вересні ц. р. Ці квитки треба складати в Мешканевому Уряді, вул. Вермахту (давніше Баторого) 1, кімната ч. 10 та на основі цих квитків буде обчислена належність. Речинець виплати грошей буде незабаром поданий до відома.
Крамниці під час німецької свят. Першого дня німецьких Різдвяних свят. ц. зн., у четвер 25 ц. м. харчеві крамниці будуть зачинені. Другого дня, в п'ятницю, 26 ц. м. будуть відкриті передполуднем.
За правильну їзду трамваями. Не зважаючи на строгі поліційні приписи, мешканці міста товпляться непотрібно в трамваях, пхаються на силу до переповнених возів, їдуть на сходах, чіпляються возів, плигають і виплигують з трамваю, заставляють перехід величезними клунками, висідають заднім помостом і т. д. Через те утруднюють працю кондукторові, який не всилі обслужити всіх. З цього користають усякі обманці й їздять даром трамваями. Перетяження возів є причиною, що вони скоро нищаться й їх треба ремонтувати великим накладом коштів і праці Неправильна їзда трамваями — причина частих нещасливих випадків.
Обов'язок сторожів. Пригадується, що обов'язком сторожів домів є відкидати сніг з хідників, як теж посипувати хідники піском чи попелом. Відповідають за це домовласники та домоуправителі.
Нові назви вулиць. У дальшому перейменуванні львівських вулиць вулицю Красіцьких назвали Герренштр., та вулицю Коллонтая — Керкерштр. 