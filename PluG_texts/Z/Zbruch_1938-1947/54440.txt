29. VII. 1941

Бувають дати, мимо яких не можна перейти байдуже навіть у такий гарячий час, який переживаємо сьогодні. Жахливі переживання всього національного колективу під большевицьким володінням, десятки тисяч могил молодих людей, цвіту й надії нації, а навіть ясні перспективи сонячного, великого Завтра, які завдяки допомозі німецької зброї розкриваються перед нашими очима, — все те не може приглушити в нас свідомости, що переходимо біля пам'ятної дати, дорогої всім, у кого б'ється українське серце.
Дня 29 липня думка кожного українця, до б він не був, лине на Святоюрську гору у Львові. Там, прикований довголітньою, важкою недугою до крісла, закінчує сімдесятшостий рік свого величного життя Князь нашої Церкви й духовий Вожд Народу — Митрополит Андрей.
Сорок років нашої історії, саме тих сорок років, що матимуть вирішальне значення для життя нації на століття, а може й тисячоліття, — зв'язані в нас з іменем цього Великого Митрополита.
Як у хвилини, коли ми чули орлині крила за плечима, так і в ті прокляті роки, коли польська неволя, а згодом большевицькі рафіновані методи готовили загладу Україні, Митрополит Андрей, — справжній Батько Народу, — був постійно з нами. З нами підіймався духом на вершини, — і з нами разом переживав цілою Своєю істотою кошмар недавноминуяих днів.
Його життя — це жертва цілопальна, це один суцільний подвиг. Розписуватись про окремі його етапи, називати окремі акти, якими пребагатий життєвий шлях Митрополита Шептицького й якими Він вписав Себе в історію українського народу та української культури — зайво: вони кожному відомі, а крім того це виходить далеко поза спроможність газетної статті.
У важні хвилини, коли знеможений нарід надаремне шукав денебудь помочі й опертя, находив його тільки там — на Святоюрській горі, у Митрополита Андрея. Порада, заступництво перед сильними цього світу, творча ініціятива, матеріяльна допомога — куди ж було звертатися, як не до Нього? Кого кликати, як не Його?
А згодом, коли під большевицьким чоботом не було змоги навіть подумати про якусь зорганізовану акцію, тоді сама свідомість, що Він тут, що Він разом з нами, додавала сили, кріпила на дусі, хоч у той же час заставляла тремтіти за Його дороге життя.
Митрополит Андрей і тоді не залишив ні на хвилинку духового проводу: слова Його пастирських листів, передавані вірним з церковних амвон, додавали віри, кріпили надію на безумовну перемогу над комуністичним царством Сатани. А Його молитва — молитва мученика й святого — це та невидна, метафізична допомога, якій — віримо в це — завдячуємо приспішення Божої кари на руїнників Господніх храмів, убивників священників, вагітних жінок і малих дітей!
Митрополит Андрей — це в сучасну хвилину найбільший і одинокий для всіх без винятку українців, авторитет. Які б нас не ділили межі — релігійні, політичні, територіяльні, — всі схиляємо голову перед достойною постаттю нашого сідоглавого Архіпастиря.
В день Його уродин молитва народу лине перед престіл Всевишнього з благанням зберегти нам нашого Батька і Провідника на якнайдовші роки. 