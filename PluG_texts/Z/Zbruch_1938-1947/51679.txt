◦ ◦ ◦ ◦ ◦ ◦ ◦

Комунікат Українського Консуму в Кракові. В тижні від 19. до 25. травня 1941 р. продаватимуться такі приділові продукти: Хліб і мясо в дотеперішній кількості й ціні (на відтинки 19 і 20 додаткових карт II 200 ґр. мяса на особу). Масло (свіже) на додаткові карти II, відтинок 25 по 125 ґр. на особу. Мило до миття й прання на нормальні карти, відтинок із написом "мило" по 1 кусникові тоалєтового і по 1/2 кусника господарського на особу. Консум має ще в продажі знамениту капусту, помідори та огірки власної консервації. Управа Консуму.
Перемиське купецтво відсвяткувало день свого патрона св. Юрія незвичайно врочисто. Святочні сходини відкрив голова перемиського купецтва п. Леськів. Змістовний реферат про українське купецтво виголосив рухливий член перемиського купецтва п. П. Марко. Прелєґент згадав про ті великі завдання, які після усунення жидів стоять перед нашим купецтвом. Українське Купецтво мусить доложити всяких зусиль, щоб стати першорядними купцями та енерґією своєю побороти ті всі перепони, які воно має перед собою. Опісля промовляв голова УДК ред. Зиблікевич. Відтак присутні пішли до місцевої церкви ОО. Василіян на врочисту Службу Божу в год. 12, що її відправив о. парох ігумен Барабаш ЧСВВ. Співав гарно місцевий церковний мішаний хор під орудою м-ра Чубинського. Відповідну проповідь виголосив о. Богун Д. ЧСВВ. Церква була виповнена місцевим Громадянством.
Останній виклад наукової ради при УЦК у Кракові з ділянки Шевченкознавства з нагоди 100-ліття поеми "Гайдамаків" відбудеться в середу 21. травня ц. р. в год. 10-ій (7 веч.) у салі Українського Видавництва при Райхсштрассе 34. У програмі відчит проф. Плятона Лушпинського з Варшави на тему: "Шевченкові Гайдамаки", в якім прелєґент подасть до відома дуже цікаві досліди над першими історичними поемами Шевченка. Гостям раді.
Український національний хор під проводом Володимира Божика виступить у Люблині з трьома концертами в днях 19., 20. і 21. травня. Дня 25. травня відбудеться репрезентативний концерт у Варшаві, 27. травня у Ліцманштадті, 28. травня в Каліші, 29. травня в Позені. Від 1. червня УНXop починає гостинні виступи в Берліні. З приємністю треба ствердити, що УНХор під мистецьким оглядом постійно підвищує свій рівень так, що він справді гідно репрезентує українську пісенну культуру.
Виклад п. Олени Теліги. В понеділок 19. травня в год. 19-ій відбудуться ширші сходини Жіночої Секції УОТ в Кракові у власній домівці при вул. Зеленій ч. 18, м. 1, на яких п. Олена Теліга прочитає реферат п. з. "Якими нас прагнете". Проситься численно прибути. 