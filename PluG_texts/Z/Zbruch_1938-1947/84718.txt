◦ ◦ ◦ ◦

  Дальші дії на Сході.   На схід від Севастополя зломано ворожий опір. — Бомби на Москву. — Здобуття Тихвіна. — На схід від Марса Матрук.   9 листопада. На Кримі німецькі і румунські війська продовжували успішно переслідування розбитого ворога вздовж південно-східного побережжя і на півострові Керч. Зайнято Ялту. В бою проти англійського постачального мореплавства провела авіяція в останню ніч дуже успішні діяння.   10 листопада. У Криму на схід від Севастополя і на захід від Керчі відкинено далі ворожі війська, які ставили запеклий опір. Вдень і вночі проти Севастополя були скеровані сильні повітряні атаки. У складах пального і в магазинах повстали великі пожежі. У гавані морської фортеці попаданням бомб тяжко пошкоджено один совєтський крейсер та один великий торговельний корабель.   Між Донцем і Волгою та в районі Москви авіяція знищила велику кількість большевицьких транспортних поїздів. Сильні з'єднання штурмової авіяції обкинули Москву розривними і запалювальними бомбами.   Під час операцій, проводжених між Ільменським та Ладозьким озерами через ріку Волхов, піхотні і бронетанкові з'єднання — як було подано у спеціяльному повідомленні — в ніч на 9-го листопада несподіваною атакою здобули важливий залізничий вузол Тихвін. При тому захоплено багато полонених і велику добичу. Штаб 4-ої совєтської армії уникнув полону, залишаючи тільки свої авта і важливі військові документи. У боях на цьому відтинку фронту від 16-го жовтня захоплено кругло 20 тисяч полонених і здобуто 96 бронемашин, 179 гармат, один бронепотяг і багато іншого військового матеріялу. Викопано коло 6 тисяч мін. Загальна кількість совєтських полонених, захоплених на Східному фронті, збільшилася тепер до 3 міліонів 632 тисяч.   У Криму німецькі та румунські війська далі просуваються в напрямі Севастополя і Керчі. Обі пристані були з добрим успіхом бомбардовані авіяцією. В районі Москви повітряні атаки завдали ворогові значних втрат у тяжкій зброї і рухомому матеріялі. Військові споруди у совєтській столиці обкинено бомбами.   У Північній Карелії німецькі та фінські війська у тяжких боях на трудному терені знищили сильні частини одної ворожої дивізії. При тому в бою здобуто 700 панцирних гнізд, захоплено 1.200 полонених, здобуто або знищено 4 бронемашини, 30 гармат, понад 100 кулеметів і гранатометів, а також багато іншого військового матеріялу. Криваві втрати ворога в декілька разів вищі від кількості полонених.   Біля південно-східного побережжя Англії штурмові літаки вдень поцілили бомбами 3 великі вантажні кораблі. Їх пошкоджено так тяжко, що треба рахуватися з їх загибіллю. На схід від Істом бомбами тяжкого калібру поцілено одну доменну піч.   У Північній Африці німецькі штурмові літаки атакували один британський аеродром на схід від Марса Матрук розривними і запалювальними бомбами.   Ворог не налітав на територію Німеччини.   Побідний похід на Криму. Успішні атаки на Горький, Петергоф, Москву   На Кримі перейшли німецькі війська гори Яйла та дійшли до побережжя Чорного моря. Німецькі літаки бомбардували на Кримі Севастополь, Ялту й Черч, при чому затопили 2 транспортні пароплави, разом у 10 тисяч рбт. Багато теж ушкодили совєтських морських одиниць. Також у горах на схід від Севастополя зломано ворожий опір. На водах Криму та біля північно-східного побережжя Чорного моря затоплено далі три ворожі транспорти (13 тисяч рбт.) та пошкоджено бомбами чотири великі торговельні кораблі. Пікуючі літаки розбили в районі укріплень ворожі позиції коло Севастополя та внешкідливили багато ворожих батерій. На перешийку Керченського півострова прорвано глибоку на 10 кілометрів, модерно розбудовану лінію укріплень. Один румунський підводний човен затопив у Чорному морі совєтські транспортові кораблі (в 12 тисяч рбт.).   В Донецькому басейні німецькі та італійські з'єднання просунулися далеко вперед. На середущому відтинку східного фронту піхотні дивізії проломили силою розбудовані позиції ворога, взяли велике число полонених і здобули гармати.   Під Ленінградом заломилася спроба ворога передертися на другий бік ріки Неви під напором німецької оборони. Ворог вицофався з великими втратами. Половину з одної сотні човнів затоплено, решту приневолено завернути. В полетах авіяції на Лєнінград підпалено важливі воєнні споруди. Тяжкі та найтяжчі батерії Німецької Армії обстрілювали військові об'єкти в Лєнінграді та ворожі кораблі в Фінському заливі. Тяжко поцілено два ворожі військові кораблі та один транспортний. Обкинено теж Лєнінград розривними та запальними бомбами.   Сильні загони штурмової авіяції тяжко атакували важливе промислове місто Горький, яке продукувало авта й літаки. Бомби тяжкого калібру, що цільно падали, сильно зруйнували фабрику авт "Молотов" на верфах Волги та залізничі споруди міста. Повстали великі пожежі.   Перед Петергофом затопили батерії один ворожий транспортовий пароплав.   Обкинено теж успішно розривними та запальними бомбами Москву.   Заборона виїзду робітників до Англії.    Міністр. пром. і торг., як повідомляють з Дублина, заборонив виїздити ірляндським робітникам до Англії під гострою карою.   Совєти не мають збіжжя   Після втрати України Совєтам забракло збіжжя. Сталін мав звернутися до Сполучених Держав Північної Америки з проханням доставити негайно збіжжя для армії та виголоднілого населення. Цю вістку потвердили в Лондоні. Видно, що большевики брехали, коли розголошували по світі вістки про велетенські запаси різних харчів, а передусім збіжжя, які нібито вони мають на нездобутих досі теренах.   Недостача нафти в Америці   Міністр внутрішніх справ Сполучених Держав Північної Америки Ікес виголосив у американському нафтовому інституті промову. З неї довідуємося, що в східних областях СДПА бракує нафти. Причина цього брак суден до перевозу нафти, які уряд передав Англії. Хоча тепер Англія тимчасово віддала 50 таких кораблів, то одначе згідно з умовою СДПА має дати Англії ще більше кораблів-цистерн. Міністр заявив, що навіть якби американські копальні давали два рази стільки нафти, що тепер, то це не вистарчить на заспокоєння потреб Америки, Англії та Совєтів.   В Румунії святкували врочисто 60-ліття залізниці.   Еспанське товариство використовування старих кораблів видобуло з моря затоплених кораблів поємності понад 136 тис. тон.   112 англійських контрторпедовців затопили німці та італійці від вибуху війни.   60 летунів згинуло в Америці за 2 тижні під час нещасливих випадків.   В Америці грозить вибух штрайку залізничників, які домагаються підвижки платень від 7 і пів до 13 і пів процент.   Засудили на смерть в Румунії шість комуністів, з того 3 жінки за плянований саботаж. Присуд виконали.   З провінції Ляйбах у Тиролю мають переселити 14 тисяч німців на основі німецько-італійської угоди.   Англійський посол у СССР Кріппс займе у Вашінгтоні місце Галіфакса, якого в Америці не люблять.   Бувший румунський король Карло осів у Мексику. Його майно оцінюють на 6 мільйонів долярів. Він хоче купити собі кілька великих фарм і стати господарем.   В Ірані арештували англійці 67 сербів, які не хотіли вступати до югославянських військових відділів, що б'ються за Англію.   В Каїро мала відбутися за почином Англії конференція арабських провідників. Одначе багато визначних арабських політиків відказалося від участи в ній, тому цеї конференції не буде.   До Берліна прибув великий Муфті Єрусалиму шейх Амін ель Гусеіні, що втік із Іраку до Італії. Великий Муфті, це високий магометанський духовник.   Французька торгова фльота втратила кораблів на 800 тис. тон поємності в наслідок дій англійських воєнних кораблів.   В Аргентині розв'язали Союзи помочі для Совєтів.   Рідна земля 