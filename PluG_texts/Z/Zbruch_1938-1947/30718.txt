Радянсько-німецькі відносини

Радянська економічна делегація у Німеччині закінчила роботу
БЕРЛІН, 14. (ТАРС). Голова економічної делегації СРСР народний комісар Тевосян, його заступник Савченко і повпред СРСР у Берліні Шкварцев дали вчора прийом у зв'язку з закінченням робіт делегації. На прийомі були присутні представники міністерства закордонних справ, господарства, шляхів, військового міністерства і інших урядових установ. Підчас прийому народний комісар Тевосян і особливо уповноважений німецького уряду Ріттер обмінялись привітальними промовами.
Обмін ратифікаційними грамотами до радянсько-німецького договору
БЕРЛІН. (ТАРС). 14 грудня в 12 годин дня повноважний представник СРСР у Німеччині тов. Шкварцев і німецький міністр закордонних справ фон Ріббентроп обмінялися ратифікаційними грамотами до підписаного 28 вересня 1939 року у Москві договору про дружбу і кордони між СРСР і Німеччиною, а також до підписаного у Москві 4 жовтня 1939 року додаткового протоколу до нього. Підчас обміну ратифікаційними грамотами, протоколом і картами повпред СРСР тов. Шкварцев і міністр закордонних справ фон Ріббентроп обмінялись короткими промовами.
Німецька преса про обмін ратифікаційними грамотами між СРСР і Німеччиною
БЕРЛІН, 14. (ТАРС). Вечірні газети на перших сторінках друкують повідомлення про обмін між повпредом СРСР у Німеччині ТОВ. Шкварцевим і німецьким міністром закордонних справ Ріббентропом ратифікаційними грамотами до радянсько-німецького пакту про дружбу і кордон.
"Берлінер берзенцейтунг" з цього приводу пише в передовій, що обмін ратифікаційними грамотами до радянсько-німецького пакту про дружбу завершує ту роботу, завдяки якій Європа змінила своє обличчя. Англія і Франція, продовжує газета, весь час намагались підірвати німецько-радянське зближення і домагалися недопустити здійснення німецько-радянського пакту. Вони намагалися створити затруднення у німецько-радянських відносинах, вигадуючи їх, і покладали надії на можливість німецько-радянського конфлікту. З цією метою у Парижі і Лондоні пускали в хід усяку брехню. Писали про те, що між Німеччиною і СРСР існує нібито таємна ворожнеча, що є розходження в думках і т. д. 