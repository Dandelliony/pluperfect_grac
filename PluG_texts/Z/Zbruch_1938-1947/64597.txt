◦ ◦ ◦ ◦

1.000-кілограмові бомби на побережжя Англії
БЕРЛІН, 9 квітня. — Німецькі бойові літаки заатакували мин. ночі порт для постачання на східному англійському побережжі. Не зважаючи на сильну протилетунську оборону, піддержувану численними рефлекторами, німецькі бойові літаки осягнули визначену їм наказом мету і кинули бомби найважчого калібру на споруди порту. Завважено цільні попадання бомб у доки і магазини. 1.000-кілограмова бомба потрапила в один великий млин. Над збомбардованими об'єктами розгорілись велитенські пожежі.
На большевицькому фронті
БЕРЛІН, 9 квітня. — На північний схід від Ільменського озера, як довідується ДНБ з міродайних військових кол, відперли німецькі відділи 6-го квітня ряд совєтських атак, що їх вели сильні бойові відділи, піддержувані запеклим вогнем. Підчас цих бойових дій большевики знову заатакували вдень при допомозі танків один відділ СС. Усі ті атаки відперто. Большевики втратили ряд танків, а теж і їхня піхота мала великі втрати. Відділи німецької сухопутньої армії здобули в першому чвертьріччю 1943 — 6.000 большевицьких скорострілів і гранатометів та 300 протипанцирних крісів. Велика частина тієї добичі попала в німецькі руки в місяці березні, бо тоді німці здобули 2.650 скорострілів і гранатометів та 161 протипанцирних крісів. Крім того захоплено 9.300 коней.
В Англії перебуває на неозначеному місці головна кватира першої канадійської армії. Головним командувачем є ген. А. Е. І. Ногтон.
Молотов прийняв 6 квітня у Москві новоіменованого посла Японії, Маотаке Сато на авдієнцію.
Є чутка, що заступником короля та командувачем Індії стане Вовель.
У Венеції відбувається конгрес журналістів. Окрему увагу звертає на себе японська делегація.
У Лондоні, в Палаті Громад оправдувалися англійці на запит якогось комуністичного посла, чому не шлють большевикам на допомогу зброї. Казали, що одну зброю щойно готовлять, а другу ремонтують.
Папа видасть 14-го травня, з нагоди ювілею свого єпископства радіо-посланіє до всього світу.
Турецький посол у Берліні, Гереде, прибув з Анкари до Берліна, щоб перейняти урядування.
Японський уряд закордонних справ повідомив, як телеграфує агенція Домеї, що першим секретарем японської амбасади у Берліні іменовано Фуміяку Ірасаву.
День 1-го травня буде на майбутнє святкувати також Болгарія, як національний день праці.
Англія обмежила доставу вугілля для Ірландії від 1 квітня так дуже, що люди не дістають вже потрібного вугілля для варення харчів, а ірляндська промисловість може існувати тільки найбільшим зусиллям.
Німецькі вояки авіяції, що тепер в Італії, пожертвували 140.000 кг. цитрин. На зарядження держ. маршала роздадуть їх дітям у загрожених з повітря областях.
План Кріппса не вдоволив ні-одної індійської партії. Їнаг, керівник Об'єднання індійських магометанів, назвав британський план дуже небезпечним; він може викликати нові ускладнення. 