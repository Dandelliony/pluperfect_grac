◦ ◦ ◦ ◦ ◦ ◦ ◦

Незабутня зустріч
Ще ніколи у Великому міському театрі у Львові письменники не зуміли притягти стільки слухачів, як 14 жовтня на зустрічі письменників Радянського Союзу з інтелігенцією. Того дня вперше в цій залі виступали дружньо письменники різних національностей під одним червоним прапором. Під бурхливі оплески кількатисячної аудиторії обрано до почесної Президії великого вождя трудящих усього світу тов. Сталіна, керівників партії та уряду.
Кілька разів слухачі вставали у захопленому піднесенні на звуки могутнього гимну Інтернаціоналу.
Письменник-орденоносець О. Корнійчук у вступному слові змалював широку картину великої культурної праці і волі, в якій живуть мирно та щасливо народи країни соціалізму.
Із поезіями, споминами і привітами виступали письменники Радянської та Західної України, Рибак, Купчинський, Павленко, Шкрумеляк, Бажай, Шкловський, Цурховський, Собко, Малишко, Кондра, Пастернак, Броневський, Лебедєв-Кумач і артисти Блавацький і Красновєцький. Усі вони кінчали своє слово привітаннями на честь братерства народів, Червоної Армії та великого Сталіна.
Після короткої перерви відбувся великий концерт. Вечір справив незабутнє враження на всіх присутніх. 