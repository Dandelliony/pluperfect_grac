◦ ◦ ◦ ◦ ◦

Обговорення нової п'єси. Сьогодні, в середу, 6-го травня, в год. 6.30 вечором на засіданні членів Спілки Українських Письменників — Секції УЦК у Літературно-Мистецькому Клюбі у Львові, вул. 29-го Червня ч. 10 відбудеться читання та обговорення нової п'єси українського письменника, Євгена Іванцева п. н. "Байда Вишневецький". Правління Спілки запрошує всіх членів обов'язково явитись. Повинні теж прибути члени інших Спілок, а передусім більше зацікавлені темою засідання члени Спілки Українських Акторів, яких Правління щиро запрошує. Лисенківська вистава. Лисенківська вистава, зорганізована з народи 100-их роковин від дня народження Композитора, ще відкрита щоденно від год. 10-ої до 12-ої та від 17-ої до 19-ої. Для шкільних екскурсій знижка вступу. До закінчення вистави залишилось уже небагато днів, тому варто поспішитись із відвідинами. Вистава приміщується у виставових залях Спілки Українських Образотворчих Мистців у Львові, Марійська площа ч. 9.
Збори членів Літературно-Мистецького Клюбу. Правління Літературно-Мистецького Клюбу скликає завтра, у четвер, 7-го ц. м. в год. 6.30 вечором — збори членів усіх мистецьких Спілок, Секцій УЦК, та членів-прихильників мистецтва. На черзі дня обговорення організаційних справ Клюбу. Приявність усіх членів обов'язкова.
Українська радіопередача. Сьогодні, в середу, 6-го травня, в часі від год. 10.30 до 11-ої Львівська Радіовисильня передає концерт українських народних пісень в обробітці львівських композиторів: Ст. Людкевича, В. Барвінського, Ф. Колесси та М. Колесси. Виконавці: мішаний хор під управою Євгена Козака та пп. Галя Левицька (фортепіян) і Марія Сабат-Свірська (сопран). Фортепіянний супровід: Євгенія Курилович-Чапельська.
Допомогова комісія при У.О.К. Заходами У. О. К. у Стрию Покликано до життя Допомогову Комісію, що матиме завдання розподілювати харчі між бідне населення, створити другу народну кухню, зорганізувати три харчівні для шкільної дітвори, одну харчівню для незаможної української інтелігенції у Стрию та бюро посередництва праці при У. О. К. У склад виконного Комітету, що має зреалізувати намічені постанови, входить п'ять осіб, з яких кожна має виконати окремі доручення. 