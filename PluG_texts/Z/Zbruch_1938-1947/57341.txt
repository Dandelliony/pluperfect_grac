◦ ◦ ◦ ◦ ◦

Лондон: "Якщо совєтська Росія впаде"
Війна наближується до Англії
Будапешт, 12 жовтня. По голосах закордонної преси ясно, що в Англії положення на Сході осуджується дуже обережно та хочеться звернути увагу на величезні труднощі. Військовий співробітник "Таймс"-у пише: "Стає щораз більше ясно, що німецька офензива є більш небезпечна, ніж це можна було прийняти". — А "Дейлі Експресс" говорить про наступ німецької офензиви, яка не находить порівнання у попередніх офензивах. "Дейлі Мейль" ще найбільше наближується до правди, коли під наголовком: "Якщо Совєтська Росія впаде", нарікає, що війна тимбільше наближується до Англії.
Становище в Ленінграді
Ню-Йорк, 12 жовтня. "Чікаго Трібюн" приносить звідомлення про умови життя в Ленінграді. Совєтські полонені, яких фіни захопили в Карельськім фронті розказували про жахливу нужду в місті і оборонних лініях. Німецько-фінські летунські атаки на Ленінград спричинили важкі втрати. Совєтська преса і радіо не подають ніколи ніяких чисел.
Пошесть холєри в Бігарі (Індія)
Берлін, 12 жовтня. За вісткою з Калькутти, в індійській провінції Бігар, вибухла пошесть холєри. Досі занотовано 8.673 випадків хвороби, з яких 5.177 скінчилися смертю.
Шість божниць вилетіло у воздух
Париж, 12 жовтня. У п'ятницю, між 4 і 5 годиною, вилетіли у воздух пекольні машини, що були підложені невідомими руками під шість божниць у Парижі. Божниці зовсім здемольовані.
Маріюполь — втрата совєтського промислу
Краків, 12 жовтня. Найдальша точка, яку німецькі частини осягли на Сході, це здобуте відділом СС місто Маріюполь, яке являє собою важну місцевість не тільки із стратегічного погляду. Воно лежить при вході до заливу Таганрогу, через який Дон осягає Азовське море. Маріюполь служить за пристань так для сільсько-господарської околиці Азовського моря, як теж для доторкаючого з півночі Донбасу. Таким чином Маріюполь з більш 200.000 мешканцями є найважнішою після Одеси південною пристанню Совєтів. Пристань має водну площину більш 150 гектарів і є вивінована в елєватори, механічні житниці, плавальні доки, порушні підойми та в інше приладдя модерних пристаневих об'єктів. В 1936 році оборот, який головно складається з вугілля і збіжжя, осягнув 3,5 міліона тонн. Крім цього Маріюполь є також промисловим містом. Зброєневій господарці служить ряд гут. В одній з них виробляють панцирні плити, гранати, гарматні дула, в другій сире залізо, сталеві блоки і рейки, в третій знову високоякісні рури для будови літаків і нафтового вертіння, а також прецизійну бляху для літаків, авт і танків. До цього доходить ще фабрика літаків для продукції моторів, дві вирібні гармат, фабрика ручнострільної зброї, фабрика хемічних боєвих матеріялів і довга низка промислових об'єктів, що обслуговують цивільне запотребування.
Неприємне заскочення для лондонської біржі
Стокгольм, 12 жовтня. Лондонська біржа мусіла пережити в останнім тижні вересня неприємне заскочення. Всупереч загальному очікуванню подано до відома власникам позики найбільшого канадійського міста Монтреаль, яка буде платна в році 1951/53, що відтинки позики, на яких припадає вже платність, не будуть виплачувані. Крім того мусять бути здержані також відсотки.
Як передає лондонський біржовий часопис "Фінаншієль Нюс", спинення виплат викликало сильне схвилювання. Коли чолове місто імперії, пише лондонський часопис, під теперішній час, коли англійські домінії дістають найбільші суми штерлінгів і відкуповують у великій мірі позики у фунтах, не додержує своїх зобов'язань, то треба цьому фактові висловити якнайбільше співчуття.
Ще про Геррімена в Москві
Вашінгтон, 12 жовтня. Константин Бравн повідомляє в "Вашінгтон Евснінг Стар", що делегація Геррімена в Москві нічого не довідалася, кромі цього, що її членам оповідав совєтський генеральний штаб та що 6 арм. старшин, приділених до американського посольства в Москві не допущено на фронт.
"Наші армії переможуть"
Текст листа Рузвельта до Сталіна
Берлін, 12 жовтня. З достовірного джерела подаємо дослівно лист Рузвельта до Сталіна, який передав керівник делегації СДА Геррімен на московській конференції.
Він звучить так: "Мій любий приятелю Сталіне! Цей лист передасть вам мій приятель Геррімен, якому поручив я керування нашою московською делегацію. Пан Геррімен є добрим знавцем ваших проблем і я знаю, що він зробить все, що зможе, щоб переговори в Москві довести до успішного кінця. Гаррі Гопкінс оповідав широко про свої успішні і задовільні відвідини в міністерстві закордонних справ. Не можу вам цього виразити, яке глибоке враження зробили на мене подвиги хоробрих большевицьких армій. Ми знайдемо догідні дороги доставити матеріяли та виеквіпування, яких потрібно на те, щоб розбити Гітлера на всіх фронтах, включно з большевицьким фронтом. Хочу мати нагоду, щоб висловити своє переконання, що ваші армії переможуть вкінці Гітлера і запевняю вас в моїй найрішучішій постанові допомогти вам потрібними матеріялами. Відданий вам друг Франклін Д. Рузвельт."
Лист Рузвельта має, очевидно, завдання поглибити особистий контакт з Сталіном, щоб намовити цього газардника пожертвувати останнього большевика за англійсько-американські інтереси. В Білому Домі мабуть знають, що за найновішими звідомленнями з фронту всяка можлива допомога вже спізнена. 