◦ ◦ ◦ ◦ ◦ ◦ ◦

Турецький уряд проголосив конкурс на мавзолей для пок. Кемаля Ататюрка, що був першим президентом Туреччини. До конкурсу запросили турецьких і заграничних архітектів і різьбарів.
Відомий бровар у Пільзні істнує вже 100 літ. Саме тепер збільшують магазини цього бровару, так що вони зможуть помістити 1,200.00 гектолітрів пива.
Інститут соціяльної політики при господарській академії в Празі подає, що на 724.538 сільських господарств у Протектораті 96,7 відс. було нижче 20 гектарів.
Проф. Морисон на американському гарвардському університеті почав пропаґанду за тим, щоб Злучені Держави перейняли Азорські острови.
Знищення Kавентрі. Головний редактор щоденника "Міннеаполіс Стер", що відбув подорож до Анґлії разом з Уілке, ствердив, що в Кавентрі на 67.000 будинків знищено 51.000. Сам Уілке заявив, що особливо велике вражіння викликало знищення незвичайно важних воєнних фабрик у Кавентрі. Німецькі повітряні атаки зовсім знищили один з найважніших центрів анґл. воєнного промислу.
Даф Купер, анґлійський міністр інформацій, заявив в одній промові в Оксфорді м. ін.: "З грядучою весною треба очікувати нових боїв і терпінь. Нарід мусить бути приготований переносити ще більші терпіння".
В американському сенаті виступили сенатори Тефт і Керрен дуже гостро проти допомоги для Анґлії.
Чілє має великі труднощі внаслідок анґлійської бльокади. 300.000 тон чілійської салітри годі доставити для Єгипту, що спричинить великі втрати для обох зацікавлених країн.
Летунську комунікацію на лінії Рим-Буенос-Айрес наладнало італійське летунське товариство "Ляті".
Занедужав б. король Еспанії — Альфонс ХІІІ-ий. Стан його здоровля значно погіршується.
Суезький канал забльокований
Про анґлійські транспортові ускладнення в Суезькому каналі пише "Дойче Альґемайне Цайтунґ":
"В Суезькому каналі працюють гарячково. Німецькі далеколетні бомбовики розбили бомбами в самій шийці каналу два кораблі, що зовсім затарасували переїзд. Обминути кадовби розбитих кораблів неможливо, бо шийка каналу дуже вузька. Крім того перед і поза розбитими кораблями нагромадилося багато кораблів тонажем на сотки тисяч. Світлини, що їх привезли німецькі розвідчі летуни, показують наглядно, як кораблі довгою чергою, один за одним, чекають, коли нарешті звільниться дорога. Нині, після 14 днів, може вдасться частинно це зробити. Для Анґлії має Суезький канал куди більше значіння, ніж тільки торговельного шляху: він є дорогою, якою йдуть усі харчеві транспорти для великих військових частин, що оперують у Півн. Африці. На боєвому терені у Півн. Африці нема на ділі ніяких середників поживи, які можна було б на місцях зареквірувати. Тому транспортові ускладнення в каналі є для анґлійського командування зі стратеґічної точки погляду дуже критичні в наслідках, не згадуючи вже про загально-торговельні труднощі. Суезький канал скорочував морську дорогу між анґлійським островом і його кольоніями на кругло 40 відс. В останньому році перед війною переплили через канал під анґлійською флаґою 3.000 кораблів з тонажем поверх 17.4 міліонів тон. Майже пятину цілого свого краму і кругло третину свого запотребування нафти перевозила Анґлія через той канал. Тепер, коли якийсь час не може ним користуватися, приходить ся їй спрямовувати свої кораблі довкола, попри Ріг Доброї Надії (південна Африка, — Ред.). Це продовжує дуже значно дорогу. Коли їхати з Бомбаю (Індія) через Суез до Лондону, то треба зробити дороги 6.300 км., зате дорога попри Ріг Доброї Надії дає 10.700 км. Це не тільки втрата часу, але й посередньо втрата тонажу, який для Анґлії нині важніший, ніж коли-небудь давніше. Зрештою дорога через Середземне море є вже нині для анґлійських військових транспортів дуже тяжка, а для торговельних транспортів узагалі неможлива". 