◦ ◦ ◦ ◦ ◦ ◦ ◦

Воєнні готування в Канаді
НЬЮ-ЙОРК, 12. (ТАРС). Як передає оттавський кореспондент агентства Канадіен Пресс, канадські заводи тепер виробляють велику кількість озброєння для англійського флоту. В Канаді знаходиться спеціальна технічна місія, очолювана англійським адміралом Евансом. Еванс заявив, що недостача верстатів затримує розширення заводів. Тепер в канадських водах проводяться випробування збудованих у Канаді потужних кораблів для боротьби з підводними човнами. Ці кораблі патрулюватимуть канадське побережжя.
Канадський міністр воєнного постачання заявив, що замовлено 6 великих мінних тральщиків з паровими двигунами загальною вартістю в 3.600 тисяч доларів. Тральщики будуватимуться канадською фірмою "Канадіен Віккерс Компані" і іншими фірмами в Торонто і Ванкувері. Всього тепер в Канаді будуються 34 мінних тральщики і кілька десятків інших дрібних воєнних суден для канадського і англійського флотів.
Продаж американських пароплавів Англії
НЬЮ-ЙОРК, 12. (ТАРС). За повідомленням вашінгтонського кореспондента агентства Ассошіейтед Пресс, урядова морська комісія продала англійським пароплавним компаніям 19 торгових пароплавів, вартістю майже в 5 тис. доларів.
Становище в Шанхаї
ШАНХАЙ, 12. (ТАРС). 10 жовтня в зв'язку з 29 роковинами проголошення китайської республіки властями Шанхая був проведений ряд надзвичайних заходів. З метою запобігти масовим виступам міжнародний сетльмент і французська концесія були перетворені у воєнний табір. Вулиці патрулювалися великою кількістю броневиків і мотоциклів. На площах і перехрестях головних магістралей були споруджені дротяні загороди, барикади з мішків і т. п. Поліція і озброєні сили сетльменту провадили на вулицях старанні обшуки китайців.
За один день жителі Шанхая, не зважаючи на суворі поліцейські обмеження, пожертвували у фонд купівлі зимового одягу для солдатів китайської армії коло 500 тисяч китайських доларів. Більше 100 патріотичних громадських організацій послали поздоровні телеграми Чан-Кай-ші і президентові Китая Лінь Сень.
Громадські організації в телеграмах схвалюють політику опору і виявляють готовність подати підтримку національному урядові в справі продовження війни.
Безпорядки в Шанхаї
ШАНХАЙ, 12. (ТАРС). Вчора в Шанхаї натовп китайських жінок, озброєних ножами, накинулись на віз з рисом. Жінки розпороли мішки і пересипали рис у свої кошики. Прибулій на місце інцидент поліції удалось справитися з жінками, які чинили запеклий опір, тільки після того, як була застосована зброя. Арештовано кілька жінок.
Евакуація американських резидентів з Гонконга
ЧУНЦІН, 12. (ТАРС). За повідомленням гонконгського кореспондента агентства Сентрал Ньюс, американський консул рекомендував усім американським резидентам на протязі шести тижнів евакуюватися з Гонконга. В даний час у Гонконгу проживають 2057 американців
Антиамериканська кампанія в Бейпіні
ШАНХАЙ, 12. (ТАРС). За повідомленням китайських газет, вчора в Бейпіні в різних районах були розклеєні антиамериканські плакати, які є, очевидно, прелюдією до організованої антиамериканської кампанії. 