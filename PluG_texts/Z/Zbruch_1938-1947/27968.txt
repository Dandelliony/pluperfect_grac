Спекулянтів і саботажників суворо покарано

Вчора Військовий Трибунал, під головуванням військюриста ІІ рангу Трофимчука, розглянув справу власників хлібопекарень Мозеса Пінхасовича Надель і Ізидора Матіяшовича Тур, які саботували накази військової влади і не налагодили випікання хліба в своїх пекарнях. Власники пекарень Надель і Тур з метою наживи спекулювали борошном. При обшуку в саботажників знайдено 56 мішків білої муки і 16 мішків висівок. Допитані на судовому засіданні свідки Павловський, Дурман, Фрідман і інші показали, що пекарні мали достатні запаси муки і мали всі можливості налагодити випікання хліба. Обвинувачені злісно допустили перебій у випіканні хліба і продавали муку за підвищеними на 200—300 процентів цінами. Військовий Трибунал за саботаж розпоряджень військової влади і Тимчасового Управління про налагодження безперебійного випікання хліба і за спекуляцію мукою засудив: Наделя Мозіса Пінхасовича до позбавлення волі в поправно-трудових таборах терміном на 10 років. Тура Ізідора Матіяшовича до позбавлення волі в поправно-трудових таборах терміном на 7 років. Позбавити Наделя і Тура політичних прав на 5 років кожного. Конфіскувати належне підсудним майно на користь держави.     