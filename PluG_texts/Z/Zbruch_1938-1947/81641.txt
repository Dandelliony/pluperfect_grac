◦ ◦ ◦ ◦

Невдоволення в Москві   Американський кореспондент Бравн пише в часописі "Вашінгтон Стар" таке: Є вказівки, що совєтський уряд невдоволений відсуненням військових плянів західних потуг. Як виглядач, Москві зовсім не на руку, що пляновані операції на обширі Середземного моря мали б відбутися щойно в осені. Ясно, що Москва сподівалася більшої офензиви аліянтів у західній Европі цього літа. Крім того Москва зацікавлена у доставах харчових продуктів. ЗДА обіцяли велику кількість харчових продуктів, які "ледви вистачають", коли Росія мусітиме прохарчувати далі міліони вояків на фронті.   Мадярсько-турецька торговельна умова   Торговельні переговори, що йшли вже довший час в Будапешті між Мадярщиною і Туреччиною, довели до підписання торговельної умови. В умові Мадярщина зобовязується достарчати Туреччині сільськогосподарські машини та інші промислові вироби в той час, коли Туреччина експортуватиме бавовну та іншу сировину до Мадярщини.   Канада і Британська Імперія   Згідно зі звідомленням, що його помістила лондонська газета "Нюз Кронікл", на запит, як уявляє собі загал долю Канади після війни, кругло половина запитаних канадійців висловилася за виступленням їхньої країни зі союзу британських держав. Вони домагалися почасти незалежности, почасти прилучення до ЗДА.   Знищено 77 батерій   На південь від Ладозького озера важка артилерія німецьких суходільних військ продовж місяця червня безупину обстрілювала большевицькі становища та транспортні й постачальні шляхи. При цьому розбито 77 совєтських батерій, тобто більше як 300 гармат, 60 бойових укріплень і бункрів і багато випадних становищ. Розбито також багато постачальних колон. Добре націленим вогнем німецьких батерій зруйновано багато залізничих мостів, німецькі батерії пошкодили, або знищили 200 транспортних поїздів та два становища совєтських прив’язних бальонів, разом з балконами.   Жахлива пожежа.    В Буенос Айрес згорів учора один з найбільших тамошніх товарових домів "Льос Фідіпінос". Увесь 4-риповерховий будинок з усім крамом упав жертвою полум'я. Поверх тисячі осіб персоналу і маси публіки змогли врятуватися. Жінок і дітей врятували здебільша по рятункових пожежних драбинах.   Пожежа в аргентинській амбасаді в Чілє   Будинок аргентинської амбасади у столиці Чілє впав жертою пожежі. Хоча вся пожежна сторожа у Сантіяго гасила пожежу, проте будинок згорів. Пожежа повстала від того, що в комині запалилася сажа.   Помітний зріст злочинности серед молоді ЗДА   Американський журнал "Емерікен Меґезін" займається помітним зростом злочинности серед молоді в З'єдинених Державах. Американська преса приносить щоденно вісті про викриття злочинів, доконаних молоддю. В 1942 році арештовано 55% більше дівчат до 21-го року життя, як у 1941-ому році. При цьому кількість арештувань з причини пянства збільшилася на 40%, з причини злого поведення на 70%, за проституцію на 34%, за інші провини на половому тлі 104% і за волокитство 124%. Ці цифри торкаються дівчат у віці від 15-го до 19-го року життя. Але також серед молодших дівчат до 15 років, кількість арештувань зросла на 49%. Подібно стоїть справа також серед чоловічої американської молоді. Цей помітний зріст злочинности серед молоді з ЗДА звязують з наслідками сучасної війни.   Бійка в парляменті   У столиці південно-американської республіки, Уруґваю, що зветься Монтевідео, трапилася недавно доволі цікава подія. Підчас засідання бюджетової комісії тамошнього парляменту повстав спір між послом Районом Вінясом і міністром злоровя Люі Матіавда. Посол твердив, що міністер подав неправдиве звідомлення про грошеві справи свого міністерства. У відповідь на те міністер обидив посла, який за те побив його сильно по лиці. Повстала бійка, підчас якої посол Віняс вийняв револьвер. Міністер війни став в обороні свого товариша й обеззброїв завзятого посла.   Відгомін смерти ген. Сікорського   Несподівана смерть генерала Сікорського викликала у всій Европі широкий відгомін. Загально думають, що Сікорський став ще однією жертвою англійської політики. Англійці просто позбулися ще одного невигідного гостя, а тепер в Лондоні виголошують мабуть похоронні промови, у щирість яких ніхто не вірить.   Постава Сікорського — пише медіолянський часопис "Стампа" — непокоїла сумління британських державних керівників. Тепер же ж промощено шлях для компромісу з Совєтським Союзом. Катинські жертви так само, як і британські обіцянки, можуть тепер піти в забуття.   Нейтральні голоси вказують на те, що польська еміґрація тепер ще в сумнішому положенні, ніж досі. Довкруги питання про наслідника Сікорського безумовно повстає багато суперечок. Всякий, що знає політичні відносини, знає також, що в таборі польської еміґрації було багато сильних партійно-політичних розбіжностей, що їх тільки з великим трудом досі вдавалося об'єднувати в деяку спільноту їх зусиль. Особа, що саме об'єднувала розсварену польську еміґрацію, це був Сікорський. І коли він тепер не жиє, то ціла низка питань для англійської політики стала розвязаною, і то тих питань, що їх, як довго жив Сікорський, уважали питаннями, яких ніколи не можна розвязати.   З добре поінформованих джерел з Лісбони подають, що Сікорський, заки ще пустився в поворот до Лондону, на близькому Сході одержав цінні інформації про відносини в Совєтському Союзі від політичних делєґатів різних держав, що були в тому часі в Іраку. В одній розмові в Каїро Сікорський підреслив, що він даремно пробував спонукати англійців до того, щоб вони у спорі між польською еміґрацією і Москвою взяли на увагу теж інтереси польської еміґрації. Далі в Портуґалії вказують на те, що ціла низка офіційних заяв генерала Сікорського з останнього часу набирала все більше і більше гострости проти Совєтського Союзу. У звязку з цим згадують також факт, що французький генерал Жіро аж по довгому зволіканні прийняв запрошення до Вашінгтону. Думають, що зволікання Жіро треба записати на рахунок деяких осторог, щодо його особистої безпеки.   У Севастополі, на Кримі, відкрили при очищуванню міста з румовищ церкву. Образи святих та інші церковні предмети були заховані від большевиків у печері.   Упав ще один англійський літак у Ґібральтарі. Агенція Стефані повідомляє з Альжесірасу, що в Ґібральтарі знову зараз після старту впав в море англійський двомоторовий бомбардувальний літак.   Північно-американський міністер фінансів, Моргентав, повідомив, що державний бюджет виказує дефіцит в сумі 55.981 міліярдів долярів супроти 19,692 міліярдів у минулорічному півріччі.   Президент Рузвельт підписав закон, що межу віку для членів північно-американського допоміжного корпусу з 45 років пересувається на 50.   Рідна земля   