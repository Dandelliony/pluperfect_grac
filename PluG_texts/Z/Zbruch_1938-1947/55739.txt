◦ ◦ ◦ ◦ ◦

Розпорядок ч. 16 Стверджено, що цивільне населення має ще одіж і зброю совєтської армії. Тому з негайним реченцем виконання для цивільного населення м. Львова розпоряджую слідуюче: 1. Кожний, хто має одіж чи зброю, яка належала до совєтської армії, має їх віддати на протязі трьох днів. 2. Місце, де ці річи мається віддавати, знаходиться при вул. Академічній 7. в Уряді постачання армії (Wehrmacht-Beschaffungsamt). 3. Хто не застосується до цього розпорядку, буде покараний гривною 5.000 крб., а в разі нестягальності арештом до трьох місяців. Львів, дня 1 вересня 1941 р. Der Stadthauptmann (Kujath)
Виховний Табор у Брюховичах кінчається, як інформує Комісія Виховних Осель Молоді, у суботу 6 вересня в 15 год. Батьків прохають ждати при кінцевій зупинці трамваю ч. 10 на Замарстинові, в год 17.
Пересилка грошей поштою до Галичини. Від 1. IX. 1941 р. почала Німецька Пошта Сходу безпосередньо доручувати поштові грошеві перекази до Дистрикту Галичини, а також до Голяндії, Італії та Мадярщини в обох напрямках. Поки що доручують тільки звичайні та поспішні поштові перекази, до Дистрикту Галичини тільки звичайні грошеві перекази. Подробиці про висоту переказаної суми, оплати та курс вплати до Галичини та до поодиноких країн можна довідатись з відповідного двомовного оголошення у всіх поштових урядах. Окрему увагу треба звернути на те, що поштові грошеві перекази до Дистрикту Галичини слід виповнювати на зелених блянкетах, для закордонного зв'язку і то в рублях і в копійках. Вплати до Дистрикту Галичини та до інших країн є дозволені тільки в межах девізових приписів. Відповідно до цього вимагають при поштових грошевих переказах виразного девізового дозволу або посвідки для безпосередньої вплати до Дистрикту Галичини чи відповідної країни. Так звана свобідна границя вплати (Цалюнгсфрайгренце) 10 рм. чи 20 зл., що є дозволена для пересилки до Німеччини за віднотуванням у паспорті, не обов'язує ні в оборотах з Дистриктом Галичини, ні з трьома згаданими країнами
І-ші збори "Відродження". 29 серпня відбулися у Львові в нових умовах перші Загальні Збори Українського Протиалькогольного й Протинікотинного Товариства "Відродження". Збори відкрила й проводила ними б. голова "Відродження" др. Софія Парфанович. Секретарював п. Микола Никифорчин. Збори вибрали Раду в такому складі: Голова Никифорчин Микола, заст. голови Добрянський Володимир; секр. Прокопович Анна; касієр Юзич Марія; орг. реф. Заяць Н.; пропаганд. реф. Дяченко Михайло; член Ради — проф. Зубрицький Роман. Заст. Ради: п. Малицька Константина, проф. Чума Ярослав, Ступар Василь. Контрольна Комісія: др. Парфанович Софія, дир. Чубатий, проф. Герасимович Іван. Річна членська вкладка 10. крб. Домівка "Відродження" при вулиці Академічній ч. 28. ІІІ. поверх. Години урядування від 4—6-ої години пополудні. Тепер черга на колишніх членів "Відродження", а також на український загал. Треба вступати масово в це товариство і повести дальше його працю, корисну для народу. 