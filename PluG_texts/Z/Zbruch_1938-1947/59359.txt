Організація ресторанного промислу

"Трест ресторанів" у Львові і його праця
Одне з найважніших та найбільше складних питань на львівському терені — це питання організації ресторанного промислу, що об'єднався в Трест Ресторанів. Створили його большевики, щоб в цей спосіб обхопити усі знаціоналізовані приватні ресторани. Поза Трестом залишилися кооперативні харчівні, кінові й шкільні буфети і тп. Трест об'єднував 300 ресторанів (І, ІІ, і ІІІ кл.), харчівень, сніданкових кімнат, каварень і кафетерій, тобто ресторанних каварень. У Тресті було около 6000 працівників, а в цьому майже половина дармоїдів — непотрібних у такій скількості бюрових сил. Керівником був большевик — висока "парсуна" що мала для себе шість самоходів.
По приході німецької армії заопікувалася трестом зразу Управа міста, передаючи його керівництво в руки м-ра Романа Луцького. Опісля трест перейшов під нагляд Тройгандштеллє, яке надалі залишило керівництво мтр. Луцькому. Реорганізація була трудна. Першим завданням було відновити працю ресторанів та поставити їх на можливо високому рівні. Це вдалося. Вже дня 4. VII. відкрито 8 ресторанів, а від 15. VIII. працювало вже 42. Дальша праця довела до такого стану який є тепер, (вірніше по кінець жовтня), цебто 136 ресторанів а майже 2.000 працівників. В цьому 73 людей працює в адміністрації. Жидів усунено. Кількість підприємств вменшилася тому, що частина з них дуже пошкоджена воєнними діями, а частину закрито, бо не виплачувалися. Трест заопікувався робітничими харчівнями (їх покищо 14), і харчівнями для урядовців. Всі вони одержують харчі у станицях тресту, які дістають приділи від Уряду Прохарчування й Сільського Господарства (Абтайлюнг Ернерунг унд Ляндвіртшафт). Слід підкреслити, що до тресту належать теж німецькі ресторани, з малими виїмками (нпр. Жорж, Брістоль, Ренесанс).
Рух у ресторанах великий, головно в обідню пору, коли то кожна харчівня видає пересічно 250 обідів. Ресторани обслугують в першій мірі військових та проїжджих цивілів, а також місцевих людей, що не ведуть домашнього господарства. Ціна обіду, залежно від якості, вагається від 1.50 зол. — 5.— зол.
Трест має великі завдання. Від нього залежить хід усіх справ, зв’язаних з життя ресторанів. Він мусить провірювати книги приходи, наглядати над господаркою, готівковими впливами, контролювати майно тресту, дбати про закуп продуктів. Все це накладає на трест і його керівника велику відповідальність. До нього належать також ремонти льокалів, справи працівників, гігієнічні умовини. Гроші на це треба було зразу стягати ощадною господаркою, бо большевики забрали касу з собою.
Тепер багато власників великих фірм жде на зворот своїх ресторанів.
Трест отрясається поволі з давної організаційної большевицької форми та в нових, змінених обставинах старається сконсолідувати працю поодиноких гастрономічних підприємств, змагаючи поволі до звороту підприємств їхнім власникам. Перший крок у ньому напрямі — це комісарська управа підприємства, другий — це винаєм, останній викуп підприємства на власність. Але це ще далека дорога. Треба йти нею обережно, та дбати, щоб ця ділянка господарського життя не зазнала потрясень та щоб по цих перемінах рівень підприємств львівського ресторанного промислу достроївся до цієї великої ролі, яку відіграє в майбутньому Львів-місто, яке від віків єднає різні культури й світи. 