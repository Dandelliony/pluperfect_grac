Українська вишивана сорочка для през. Рузвельта. — Українець опрацьовує єгипетську фільму. — Арештування в Бережанщині. — Клопоти красуні „міс Европи".

Українська вишивана сорочка для през. Рузвельта. З нагоди великого свята у Гайд-Парку в Ню Йорку, Ліга української молоді у Спол. Державах приготовила в дарунку для през. Рузвельта ннародню чудово-вишиту сорочку, яку вручили президентові панна Анна Задорожна й Іван Кухарський. Сорочку вишила панна Марія Лаврик із Честеру.
Українець опрацьовує єгипетську фільму. Єгипетський уряд доручив нашому землякові кінорежисерові Євгенові Деславові технічне опрацювання кіносценарія Боротьба за добробут, дія якого відбувається в сучасному Єгипті на тлі життя нової єгипетської армії.
Арештування в Бережанщині. В селі Павлові, пов. Бережани, поліція арештувала 28. м. м Михайла Комарянського за протишкільну акцію і відвезла його до арештів у Бережанах. — Дня 14. ц. м. поліція перевезла з Ходорова до Бережан Василя Вишиваного, студ. фільософії, інж. Миколу Самокишина і Гринька Пухаля. Їх арештувала поліція під замітом приналежлости до ОУН. Крім того у звязку з цією справою в арештах у Бережанах сидять: Антін Николин, Стефан Николин, Михайло Николин, Петро Дубовський, Дмитро Кучер, Олекса Шальвіра, Осип Пастернак, Осип Баран, Микола Тітик, Ілько Цибран, Василь Цибран, Петро Кудлик. Гринько Телішевськнй, Василь Телішевський і Микола Ганущак, усі з Ходорівщини.
Клопоти красуні „міс Европи". Перед кількома днями на конкурсі краси в Копенґазі вибрали „міс Европою" красуню Фінляндії С. Сальонен. По повороті до Гельсінгфорту C. Сальонен довідалася, що її усунули з учительскої семинарії за участь у конкурсі краси. За рік „міс Европа" мала дістати дипльом учительки. В її обороні стала вся фінляндська преса, яка підкреслює, шо Сальонен вийшла переможно з конкурсу, не вживаючи ні пудру, ні шмінки. Факт, що її вибрано „міс Европою" не може бути перешкодою в тому, щоб вона була виховницею дівчат.  