◦ ◦ ◦ ◦ ◦ ◦ ◦

Італьянські літаки беруть участь в бомбардуванні Лондона
НЬЮ-ЙОРК, 9. (ТАРС). Як передає агентство Юнайтед Пресс, італьянські літаки беруть участь в повітряних нальотах на Лондон.
Американські повідомлення
НЬЮ-ЙОРК, 9. (ТАРС). Лондонський кореспондент агентства Юнайтед Пресс пише про результати бомбардування Лондона 7 вересня німецькою авіацією. Цілий ряд районів цього найбільшого в світі міста охоплений вогнем. Дим пожарищ стелиться на десятки миль, окутуючи доки, розташовані в гирлі Темзи. Пожежами повністю знищені два квартали будинків. Спалена велика кількість магазинів, підприємств і жител в Іст-Енді (східна частина Лондона). Від бомбардування тяжко потерпів міський транспорт. Одна бомба попала на залізничне полотно.
Далі кореспондент повідомляє, що наліт німецької авіації на Лондон 8 вересня був ще більш запеклим, ніж попередній. Хоча офіціально оголошено, що в результаті нічного нальоту німецької авіації 7 вересня в Лондоні налічується 400 убитих і 1.400 тяжко поранених, однак відомо, що дійсна кількість жертв значно вища.
Як повідомляє лондонський кореспондент агентства Ассошіейтед Пресс, в ніч на 8 вересня в нічному нальоті на Лондон, очевидно, взяло участь понад 700 німецьких літаків. Кореспондент відмічає, що головним об'єктом німецької авіації в її нальоті 7 вересня були лондонські доки, які серйозно потерпіли від бомбардування.
Англійські повідомлення про втрати німецької авіації
ЛОНДОН, 9. (ТАРС). Як передає агентство Рейтер, експерти в питаннях авіації твердять, що "з часу посилених повітряних боїв проти Англії Німеччина втратила понад 4 тис. льотчиків. Згідно з офіціальними даними, з 17 червня по 6 вересня було знищено 1.688 ворожих літаків різних типів. Протягом тижня, який закінчився 6 вересня, Німеччина втратила принаймні 800 льотчиків, англійська авіація — 57 льотчиків. З екіпажів 143 загиблих англійських винищувачів 86 льотчиків врятовані."
Чунцін — друга столиця Китая
ЧУНЦІН 9. (ТАРС). За рішенням китайського уряду Чунцін віднині вважатиметься другою столицею Китая як у воєнний, так і в мирний час. Передбачено, що після війни Чунцін залишиться центром розвитку величезного сільськогосподарського району південно-західного Китая, в який увійдуть 5—б провінцій.
Розташований при впадінні ріки Цзялін в Янцзи і на перехрестю кількох магістралей шосе, Чунцін ще до війни перетворився в крупний центр торгівлі заходу з центром і півднем країни, обігнавши по населенню і будівництву провінціальну столицю Ченду.
36 бомбардувань японськими літаками в цьому порті і кілька бомбардувань в минулому році зруйнували ряд кварталів міста.
Укладення договорів США з Канадою, Австралією і Новою Зеландією
НЬЮ-ЙОРК, 8. (ТАРС). За повідомленням вашінгтонського кореспондента агентства Ассошіейтед Пресс, державний секретар США Хелл і представники Канади, Австралії і Нової Зеландії 6-го вересня підписали договори, які передбачають мирне розв'язання спорів між цими країнами.
Продовольчі труднощі у Франції
ЛОНДОН, 9. (ТАРС). За повідомленням агентства Рейтер, члени французського уряду заявили, що головні труднощі з продовольством наступної зими будуть викликані гострою нестачею транспорту. В зв'язку з цим споживання молочних продуктів, цукру і кофе скорочено на 50 процентів. Можливо, що будуть дальші обмеження.
Англійські повідомлення про втрати німецької авіації
ЛОНДОН, 9. (ТАРС). Як передає агентство Рейтер, експерти в питаннях авіації твердять, що „з часу посилених повітряних боїв проти І Англії Німеччина втратила понад 4 тис. льотчиків. Згідно з офіціальними даними, з 17 червня по б вересня було знищено 1.688 ворожих літаків різних типів. Протягом тижня, який закінчився 6 вересня, Німеччина втратила принаймні 800 льотчиків, англійська авіація — 57 льотчиків. З екіпажів 143 загиблих англійських винищувачів 86 льотчиків врятовані."
Зведення італьянського командування
РИМ, 9. (ТАРС). Агентство Стефані передає таке зведення італьянського командування: "Наша авіація знов зробила нальоти на Хайфу і Александрію. В Хайфі бомбардовано нафтоперегонний завод. Спалахнули великі пожежі. В Александрії бомбардовані пароплави і споруди цієї воєнної бази. Крім того, бомбардована залізниця Александрія — Мерса — Матрух.
В Східній Африці наші бомбардувальники бомбардували в Судані пункт Бона і станцію та нафтосховища порт — Судана. Ворожі літаки бомбардували Могадішо, Массауа і Берберу. Жертв нема. Збитки незначні. Один ворожий літак, який намагався бомбардувати аеродром в Моджо (Абіссінія) був збитий нашою винищувальною авіацією і загорівся.
Забастовка робітників у зоні панамського каналу
НЬЮ-ЙОРК, 9. (ТАРС). За повідомленням агентства Юнайтед Пресс, губернатор зони Панамського каналу оголосив незаконною забастовку 2.000 робітників, зайнятих в зоні каналу. Бастуючі вимагають підвищення зарплати і поліпшення умов праці. Губернатор загрожує висланням робітників. Бастуючі перешкодили відправці штрейкбрехерів з Панами в зону каналу.
Понад 300 робітників, зайнятих на роботах в зоні каналу, яка знаходиться на побережжі Тихого океану, приєднались до бастуючих.
Німецькі повідомлення
БЕРЛІН, 8. (ТАРС). Німецьке інформаційне бюро передає зведення верховного командування німецької армії: "Нальоти нашої авіації на особливо важливі воєнні об'єкти Лондона, що почалися в ніч на 7 вересня, продовжувались більшими силами вдень і в ніч на 8 вересня. Ці нальоти є відповіддю на нічні нальоти англійської авіації, що посилились в останній час на жилі квартали і інші невоєнні об'єкти Німеччини. Рейхсмаршал Герінг особисто керує цими операціями з північної Франції. Провадячи безперервні атаки, німецькі літаки скинули на портовий і промисловий район Темзи більше 1 млн. клгр. бомб. Заподіяні пошкодження набережним, торговим суднам, докам, амбарам, гідроелектростанціям, газовим заводам, арсеналам і транспортним спорудам. Частина цих об'єктів знищена.
Німецька авіація провела також ряд нальотів на нафтосховища і доки Темзхавена, на заводи вибухових речовин у Чатемі і на аеродром в Хокінгу (графство Кент). Крім того, німецькі літаки бомбардували промислові підприємства і торгові споруди в Ліверпулі, Манчестері, Бірмінгемі, Кардиффі, Брістолі, Саутгемлтоні, Портсмуті, Портленді і десяти інших пунктах.
В ніч на 8 вересня англійські літаки знову вчинили наліт на Німеччину. Частина англійських літаків скинула окремі бомби на райони південно-західної Німеччини. Бомби не заподіяли ніякої шкоди. Інша частина англійських бомбардувальників намагалась взяти курс на Берлін, але, зустрівши сильний огонь німецької зенітної артилерії, повернула назад. Під час учорашніх повітряних боїв противник втратив 94 літаки. 26 німецьких літаків не повернулись на свої бази.
Один німецький підводний човен потопив 5 озброєних торгових пароплавів противника загальним тоннажем в 33.400 регістрових брутто-тонн. Німецькі торпедні катери потопили 3 пароплави загальним тоннажем в 11.000 регістрових брутто-тонн".
БЕРЛІН, 9. (ТАРС). Німецьке інформаційне бюро опублікувало таке зведення верховного командування німецької армії:
Німецькі з'єднання бомбардувальної авіації продовжували свої атаки проти Лондона 8 і в ніч на 9 вересня. Фотознімки підтвердили ефективність попередніх нальотів. Німецькі літаки знову скинули бомби різного калібру на доки, портові споруди, нафтосховища, газові заводи, електро і водонапірні станції і продовольчі склади, розташовані по обох сторонах Темзи. Бомбардування зазнали також кілька аеродромів в околицях Лінкольна. В затоці Ферт-оф-Форт тяжко пошкоджено одно торгове судно тоннажем в 8 тисяч регістрових брутто-тонн.
Минулої ночі англійські літаки атакували Гамбург. Пошкоджено кілька жилих будинків. Серед цивільного населення налічуються поранені. Заподіяна шкода незначна.
Загальні втрати противника за вчорашній день становили 22 літаки. 4 німецьких літаки не повернулись на свої бази".
БЕРЛІН, 9. (ТАРС). За повідомленням німецького інформаційного бюро, заграва пожеж в лондонському районі була 7 вересня вночі видна на всьому французькому побережжі Ла-Манша аж до Шербурга. З настанням дня можна було бачити густі хмари диму, що тяглися від Лондона до Ла-Манша. Дим піднімався на висоту кількох тисяч метрів. 