◦ ◦ ◦ ◦ ◦ ◦ ◦

Німецькі повідомлення
БЕРЛІН, 2. (ТАРС). Інформаційне бюро передає, що при нальоті англійської авіації на Ставангер знищено 11 англійських літаків.
Верховне командування німецької армії повідомляє, що англійські війська спішно залишають район Ондалснеса. Там взято в полон 300 норвежців, які бажали прикрити відступ англійців. Німецькі частини, що просуваються з Бергена на схід і з району, розташованого на північ від Осло, — на захід, з'єднались на лінії залізниці Берген—Осло.
Як повідомляє інформаційне бюро, німецькі озброєні сили, що діють на північному заході від Осло, досягли Согне-Фіорда. В районі Вальдреса взято в полон 300 офіцерів і 3.200 солдатів четвертої норвежської дивізії. Крім того захоплено 290 коней, 3 гірські гармати і 85 кулеметів.
БЕРЛІН, 3. (ТАРС). Верховне командування німецької армії повідомляє:
"Переслідуючи поспішно відступаючих англійців, німецькі війська зайняли вчора Ондальснес".
БЕРЛІН, 3. (ТАРС). Інформбюро командування німецької армії повідомляє:
"Переслідуючи поспішно відступаючих англійців, німецькі війська зайняли вчора Ондальснес".
БЕРЛІН, 3. (ТАРС). Інформбюро передає зведення верховного командування німецької армії:
"Після того, як останні частини англійських військ залишили район Ондальснеса, операції по встановленню порядку на всій території Норвегії тривають швидким темпом. В західній Норвегії відбувається демобілізація норвежських і військ. На північ і на південний захід від Нарвіка ворожі озброєні сили повільно наближаються до німецьких позицій.
В Скагерраку німецькі військово-морські сили знищили ще два ворожих підводних човни".
Англійські повідомлення
ЛОНДОН, 3. (ТАРС). Агентство Рейтер повідомляє, що норвежські війська, які знаходились у Реросі, тепер зайняли позиції на південь від міста з тим, щоб спинити просування німецьких частин між Толга і Тьєнсетом.
Норвежські частини вже мали сутички з німецькими загонами і захопили кілька полонених.
ЛОНДОН, 3. (ТАРС). Агентство Рейтер повідомляє, що відступ німецьких військ з Рероса був викликаний розривом німецьких комунікацій в районі Рена.
Агентство Рейтер про заходи англійського уряду в Середземному морі
ЛОНДОН, 3. (ТАРС). Агентство Рейтер повідомляє, що, за наявними відомостями, заходи обережності, вжиті англійським урядом в Середземному морі, не мають на увазі повністю припинити англійське судноплавство в Середземному морі. У відношенні кожного корабля рішення прийматиметься окремо з врахуванням характеру вантажу, що перевозиться, політичної обстановки, яка складається на той час. В тому разі, коли судна йтимуть з Англії на Схід і на Далекий Схід і не матимуть на своєму борту значних вантажів для Середземноморських портів, — нема сумніву, що вони направлятимуться не через Суецький канал, а через мис Доброї Надії. Навіть якщо більша частина вантажів, що знаходяться на борту пароплавів, направляється в порти Середземного моря, як, наприклад, в Неаполь або Марсель, то і в такому разі ці вантажі не можуть перевозитись по Середземному морі на англійських суднах.
Щодо політичної сторони цього рішення англійського уряду, то в авторитетних колах підкреслюють, що тон італьянської преси останнім часом і характер виступів італьянських політичних діячів не відповідають духові Англо-італьянської джентельменської угоди. Проте вважають гідною жалю ту обставину, що анти-англійський тон італьянської преси загострюється в той самий час, коли англо-італьянські торгові переговори обіцяли бути плодотворними, коли, зокрема, був досягнутий значний прогрес в питанні про збудування торгових суден для Англії на італьянських верфях в обмін на поставку англійського вугілля Італії. 