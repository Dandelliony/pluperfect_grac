Заклик кардинала Лявітрана

Мілянський католицький щоденник "Італія" видрукував в ч. від 3 січня новорічний заклик палермського кардинала Лявітрана про збірку грошей на духові потреби населення України та інших територій, звільнених від большевиків:
"Вістки, що доходять до нас з України й Росії, — читаємо в тому заклику, — впевнюють нас, що там живе населення доброї душі, що приймає з захопленням і вдячністю релігійну й моральну допомогу. Двадцять років переслідувань та упослідження христіянства в тих країнах не змогли викорінити з сердець того населення віри в Бога та в Христа, Нашого Господа, не змогли знищити побожного по читання Діви Марії, що її там більшу звуть Богородицею. Ті самі люди, що з почуття вродженої гідности не наважуються просити шматка хліба, хоча й як його потребують, радо приймають і просять хрестиків, образків, медаликів. З Божою допомогою та у співпраці з читачами "Італії" там вже поширено коло 300.000 образків Христа та Богородиці з молитвами в українській та російській мові, також декілька тисячок катехізмів та кілька соток молитовників. Тепер нас просять звідти про Євангелія в мовах українській і російській, — отож треба приступити й до цього видання. Рахуємо тому на щедроту наших читачів"... 