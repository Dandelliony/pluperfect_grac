Набір робочої сили із біженців. — Документальний фільм про звільнення Західної України і Західної Білорусії

Бюро по набору робочої сили "ВСЕКОПРОМРАДИ",
яке міститься по вул. Коперника, 3. приступило до набору робочої сили із біженців для виїзду в такі республіки і області: Таджикську РСР, Узбекську РСР, Казахську РСР, Туркменську РСР, Татарську АРСР, Чувашську АРСР, Удмурдську АРСР, Мордовську АРСР, Куйбишевську область, Чкаловську область, Киргізську РСР.
Реєстрація буде проводитись до 2 лютого ц. р. При виїзді кожен працездатний одержує на день проїзду в дорозі по 6 карбованців в день і по 50 карбованців авансу в рахунок зарплати. По приїзді на місце праці кожен забезпечується роботою і житловою площею, постіллю. Тим, що потребують, буде видана грошова допомога.
Одночасно повідомляємо, що всіх осіб, які одержали паспорти на виїзд в Курську, Рязанську області, Краснодарський край, Вороніжську, Тамбовську, Ростовську і Пензенську області, а також в Орджонікідзе, Баку і Грузію відправка буде 1 лютого ц. р.
Бюро по набору робочої сили "ВСЕКОПРОМРАДИ". Документальний фільм про звільнення Західної України і Західної Білорусії
У вересневі дні 1939 року, коли Червона Армія робила переможний визвольний похід у Західну Україну і Західну Білорусію бригада заслуженого діяча мистецтв орденоносця Олександра Довженка зафіксувала історичні події на кіноплівку.
На кількох тисячах метрів плівки знято героїчні подвиги бійців Українського Фронту, що прийшли визволити єдинокровних братів зпід панського іга, радісну зустріч населенням червоноармійців і командирів.
Тепер у Київській кіностудії під керівництвом О. П. Довженка ведуться монтажні роботи. Це буде великий історичний документальний фільм "Звільнення народів Західної України і Західної Білорусії".
Музику до фільму пише композитор-орденоносець Б. М. Лятошинський. Найближчим часом кінокартина вийде на екрани Радянського Союзу. 