Руда міди під Заліщиками. —  Пачки зі сушеними грибами. — Привіз заборонених товарів.

Руда міди під Заліщиками. В околицях Заліщик і Городенки відкрили поклади мідяної руди. Жили руди міди грубі на близько 50 цм при чому чистої міди є в руді більше як 5 відсотків. Польський Державний Геольоґічний Інститут рішив продовжувати роботи через цілу зиму. Ріжні підприємства вносять до Гірничого Уряду оферти на здобування руди.
Пачки зі сушеними грибами, що не важать більше ніж 4 кґ, не підлягають — як повідомляє промислово-торговельна палата у Львові — стандартизаційній контролі. Їх можна вивозити без мита на основі дозволів, що їх видають дотичні промислово-торговельні палати. Тому зацікавлені особи повинні вносити подання безпосередньо до промислово-торговельних палат у справі вивозу грибів без мита і до міністерства промислу та торговлі взагалі не треба звертатися в цій справі за посвідкою.
Привіз заборонених товарів. Торговельно-промислова палата повідомляє, що подання у справі дозволу на привіз заборонених товарів з двомісячних контингентів на січень і лютий 1939 р. (з Франції, Греції і Портуґалії) слід вносити найдалі до 18. ц. м. Подання у справі дозволу на привіз заборонених товарів слід вносити на нових друках. 