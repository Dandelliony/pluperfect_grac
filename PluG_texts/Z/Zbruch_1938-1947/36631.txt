Де будувати вугільні шахти

В цьому році має бути збудовано 17 шахт, які даватимуть країні по 50—60 тисяч тонн бурого вугілля на рік. Як же здійснюється це важливе завдання? Далеко незадовільно. Трест "Львіввуглерозвідка" повинен був передати "Львівшахтбудові" план для закладення 5 першочергових шахт. Але минали тижні, місяці, а шахтобуд не одержував жодного геологорозвідувального плану, який би давав ясність, де починати будівництво.
Про незадовільну роботу "Львіввуглерозвідки" вже стояло питання в обкомі КП(б)У. 7 березня обком партії виніс спеціальне рішення, в якому персонально зобов'язав начальника "Львіввуглерозвідки" тов. Верболова негайно подати "Шахтобудові" план розвіданих ділянок для закладання шахт. Тов. Верболоз зобов'язався виконати це рішення, обіцяючи підгортувати до 1 травня 8 шахтних дільниць. Проте, і на цей раз слова його розійшлися з ділом: ділянки не підготовлені.
Причину незадовільної роботи тов. Верболоз пояснює відсутністю бурильного устаткування, зокрема креліусів, аварійних інструментів і, головне, кваліфікованих кадрів. Безперечно, в цьому є частка правди. Але це ні трохи не знімав відповідальності з тов. Верболоза за стан, що створився.
Візьмемо підготовку кадрів. Чи і в цьому випадку треба було чекати, поки прибудуть кваліфіковані робітники, з центру? Адже підготувати місцеві кадри можна було протягом зимових місяців. Чомусь то не підготовляли. А зараз створився такий стан, що коли б і прийшли, нарешті, бурильні верстати, на них не було б кому працювати, бо випуск перших курсантів Львівської гірничної школи буде тільки в червні.
Така діяльність "Львіввуглерозвідки" без сумніву затримує роботу працівників "Шахтобуду", які і на сьогодні не знають, в якому саме місці закладати шахти.
Але й "Шахтобуд" мало приділяє уваги тим шахтам, які вже закладені і здані в експлуатацію. Між тим, деякі з них працюють незадовільно. В роботі Золочівського шахтоуправління панує повний хаос. Начальник шахтоуправління тов. Борін рідко з'являється на промислах, ніхто з робітників його там не знає. Бригади по добуванню вугілля не укомплектовані. І це тоді, коли на цій шахті чудовий робітничий колектив, який при добрій організації праці показував би більшовицькі зразки в роботі. Але в тому то й справа, що цієї організації там покищо немає.
Я. Галан. 