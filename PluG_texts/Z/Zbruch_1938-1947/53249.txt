◦ ◦ ◦ ◦ ◦

Сталін дорого заплатить за свою політику.
ЛОНДОН, 27. 6. — Анґлійський щоденник "Дейлі Мейл" пише, що Анґлія в ріжний спосіб зареаґувала на нову ситуацію. В багатьох випадках на цю реакцію впливають причини чуттєві. Сталін тепер платить за свою політику грубого цинізму. — Коли настане перерва в діях проти Анґлії, то вона не потриває довше як 6—8 тижнів.
Гряде кінець комунізму.
ПАРИЖ, 27. 6. — Саме тепер відбулися в Ліоні збори французької народньої партії. Її провідник, колишній комуністичний посол Жак Доріо заявив: "Німецька перемога над СССР означає одночасний кінець комунізму у Франції. Доріо заявив, що вже саме припинення грошевої допомоги означає смерть французької комуністичної партії. Далі Доріо говорив про вищу справедливість, що саме тепер большевія мусить заплати за зраду, яку вона доконала супроти Франції в 1939 р. Коли б Москва була би не обіцяла воєнної допомоги Франції, то може були би найшлися політики, які би ще раз передумали своє приступлення до тієї дурної війни.
Моральна вартість совітської армії дуже сумнівна.
ШАНГАЙ, 27. 6. — Тамошній щоденник, що виходить в анґлійській мові п. з. "Шангай Таймс" лише з приводу німецько-совітської війни таке: "Совітська армія досі не може похвалитися ніякими надзвичайними чинами. Не було навіть підчас війни з Фінляндією. Згаданий щоденник пише, що найважче питання це проблєма моральної вартости і духа червоної армії та протисовітських настроїв, що постійно зростають майже на всіх територіях СССР."
Бразилія і протибольшевицька акція Німеччини.
РІО ДЕ ЖАЙНЕРО, 27. 6. — Бразилія, де панує авторитативний уряд, як католицька держава, прийняла з почуванням полекші вістку про зірвання договору між Німеччиною й Совітським Союзом та про початок боротьби з большевизмом. Щоденник "Ґазета де Нотіціяс" розглядає положення з католицької точки погляду, при чому стверджує, що Бразилія лучиться духово з протибольшевицькою акцією Німеччини, бо поборювання комуністичного безбожництва і це один з найважніших завдань католицького світа, що його одним з найактивніших членів є Бразилїя.
Совітський уряд безсильний
АНКАРА, 27. 6. — До Анкари приходять із Москви вістки про дивну байдужність населення у Большевії до всіх покликів, до тієї великої пропаґанди, з якою звернулась до мас комуністична партія й уряди. Пропаґанда велика, але й не менша байдужність. Люди стають на площах і слухають, але без найменших проявів радости, чи захоплення. Усі дожидають, що буде далі. Те саме стверджують репортери не тільки в Москві, але й у всіх інших містах. Люди йдуть на мітинґи, бо мусять виконати наказ. Одночасно між усіми народами Большевії ведуть дуже підсилену пропаґанду, але вона зовсім безуспішна. Те саме стверджують репортери не тільки між всілякими народами Союзу, але й між студентами. На поклики вступати добровільно до армії ніхто не голоситься на добровольців.
У всіх містах уже військова влада пообсаджувала всі уряди. Також військо береже всіх вузлових точок, мостів і т. д., бо не має довіря до цивільного населення. Часописи взивають виловлювати німецьких спадунів і повідомляти, де вони злетіли. У кругах військових відпоручників при урядах невільних держав у Москві говорять про те, що німецько-большевицька війна саме в цьому часі для совітської армії дуже непригожа, дарма, що ще в минулому році вийшов закон про 12 годин праці в усіх фабриках зброї.
З Москви почалася вже масова втеча населення на села. Анґлійська аґенція "Ексчейндз" також не старається скривати цього у своїх звідомленнях із Москви та подає, що з Москви втікають десятки тисяч населення, дарма, що з радієвих голосників гудуть постійні поклики з заохотою до населення. У цілій европейській частині Совітського Союзу проголошено вже стан облоги.
Дружина американського посла в Москві п-ні Штайнгард виїхала з донькою останнім літаком, що ще курсував між Швецією і Совітами до Штокгольму. Вона оповідає, що багато жінок американських громадян утікають із Москви, але вже поїздом на Баку, щоб дістатися до Ірану.
Також Данія зірвала дипломатичні взаємини з Москвою.
КОПЕНГАҐА, 27. VI. — Данія припинила дипломатичні взаємини з СССР. Совітське посольство і совітські торговельні представництва припинили свою діяльність. У данському парляменті народня партія склала предложення, в якому закликає данський уряд дати Фінляндії всяку допомогу, якої вона потребує в своїй боротьбі проти большевизму. Далі згадана партія домагалася припинення сили §128-го данського карного закону, що заборонював покликувати добровольців для чужих держав. Далі Народня Партія домагається, щоби данська армія пішла назустріч при вишколі тих данських добровольців, що хотять боротися за Фінляндію.
Франція скептично оцінює боєву вартість совітської армії.
ЖЕНЕВА, 27. 6. — Німецько-совітський зудар є найважнішою справою для політичних кругів Віші. В незайнятій Франції дуже скептично задивляються на боєву вартість совітської армії.
Співпраця американського консуляту з анґлійськими аґентами.
ЗАГРЕБ, 26. 6. — У звязку з ліквідацією американського ґенерального консуляту в Загребі, міродатні хорватські чинники подають такі подробиці: Коли стверджено, що американський консулят у Загребі розвиває недопускальну політичну акцію, треба було видати доручення його зліквідувати. В найближчих днях оголосять відповідні документи про недопускальну діяльність урядовців американського консуляту. Документи виявлять в першу чергу вдержування приязних взаємин і тісної співпраці консуляту з анґлійськими аґентами та підтримку ворожої акції урядовцями згаданого консуляту.
Велике знищення в Олександрії.
АНКАРА, 26. 6. — Німецька повітряна атака на Олександрія вночі на 23 червня ц. р. викликала великі знищення в цій бритійській морській базі. В порті вибухло багато великих пожеж, які вдалось зльокалізувати щойно по багатогодинних зусиллях. Головний залізничий двірець і бічниці, якими відбувається довіз головних підмог, також поважно ушкоджено вибухами важких бомб.
Великі летунські втрати анґлійців.
БЕРЛІН, 27. 6. — Згідно з вістками, що надійшли до Головного Командування Німецьких Збройних Сил, німці вчора пополудні знову відбили спроби ворожих налетів на Побережжя Каналу. Ворог потерпів великі втрати. В завзятих летунських боях ворог втратив 21 ловецьких літаків зразку Бристол-Бленгейм. Німецька протилетунська артилєрія зістрілила кілька інших літаків типу Спитфаєр і 4 боєві літаки типу Бристоль-Бленейм. Тоді, коли ворог втратив 26 машин, німці втратили тільки 3 літаки. В останніх 24-ох годинах анґлійці втратили тільки над побережжям Каналу 41 літаків.
Послання німецького єпископату з нагоди боротьби проти большевизму.
БЕРЛІН, 27. 6. Німецький Єпископат звернувся з посланням до духовенства всіх єпархій, в якому вказується на зворот у війні, яким став воєнний похід проти большевизму. Боротьба зі Совітами є одночасно боротьбою всього світу за христіянство. Саме в Совітах христіянство було дуже переслідуване. Епископат доручив парохам, щоби вони в майбутні неділі відповідно звернули на те увагу в своїх проповідях. У рішальних католицьких кругах говорять про те, що єпископи звернуться з посланням до Фірера, в якому заявлять, що католицька церква в Німеччині словом і ділом підтримає боротьбу Фірера з большевиками.
Також Іран відіткнув з полекшою.
ТЕГЕРАН, 27. 6. — У звязку з німецько-совітською війною, політичні круги перської столиці заявляють, що Іран таксамо як і Туреччина й Афґаністан хоче зберегти повну невтральність. Іранське населення відіткнуло зі справжньою полекшою, бо всі думають, що німецькі воєнні дії звільнять Іран від тієї постійної небезпеки, що йому постійно загрожувала від північного сходу. Політичні круги Ірану звертають увагу на те, що без сумніву німецькі воєнні дії проти Совітів зліквідують цю постійну загрозу іранської суверенности. Вона безпереривно тяжіла над Іраном і виплинула з постанов совітсько-перського договору з 1921 р., який признавав Совітам право, що вони кожного часу можуть висилати свої війська до Ірану на випадок, коли би якась третя держава загрожувала його суверенності і безпеці.
І Портуґалія проти Москви.
ЛІСАБОН, 27. 6. — Портуґальський урядовий щоденник "Діяріо де Маня" пише з приводу війни з большевиками, що Портуґалія ніколи не скривала свойого протибольшевицького способу думання і тепер тим більше займає рішуче становище в тій справі.
Знову тайне засідання анґлійського парляменту.
ШТОКГОЛЬМ, 27. 6. Вчора відбулося тайне засідання Палати Послів анґлійського парляменту. Як подає пресове бюро Ройтера, воно було присвячене питанням, звязаним з мореплавством. Кажуть — так пише Ройтер, — що Черчіль склав обширну заяву. 