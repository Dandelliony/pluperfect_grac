◦ ◦ ◦ ◦ ◦

Хліборобська школа. Як повідомляють, незабаром буде відкрита ще одна хліборобська школа. Школа призначена для Теребовельщини та її осідком буде село Підгайчики або Струсів.
Сирітський захист. Український Центральний Комітет приготовляє оснування більшого сирітського захисту в Перемишлі.
Вписи на цехові листи. Самостійні ремісники міста Львова, що досі не мали змоги вписатись на листи своїх цехів, можуть додатково зголоситись найближчого четверга, 12-го березня, між год. 14-ою та 18-ою післяполудня в домівці Окружної Групи Ремесло — Львів вул. Охоронок 8, III. пов. Крім цього пригадується, що в середу, 11-го березня вписуються на цехові листи члени скіряної групи а в четвер, 12-го березня члени збірної групи (фризієри, фотографи і т. п.)
Установлення кураторів для маєтків без опіки. Сокаль, 11 березня. Городський Суд у Сокалі видав обіжник до всіх начальників громад і сирітських рад в окрузі його діяння, щоб зголошувати випадки, де потрібно установити кураторів для майна пропавших без вісти людей. Кількалітня війна спричинила, що багато людей не перебуває у місці свого осідку, а їх маєток осіявся без опіки. У всіх таких випадках слід звернутися до суду, щоб установив кураторів. Слід зголошувати всі такі випадки, в яких власники майна живуть, але в громаді є неприявні, а навіть місце побуту їх громаді незнане. Коли ж хтось залишеним майном користується без ніякого правного титулу і нікому з ужиткування того майна не складає рахунків, ані не платить чиншу, повинен негайно зголоситись у цій справі в суді. У всіх таких випадках суд настановить куратора, якого обов'язком буде дбати про залишене майно, виготовляти точні рахунки і здавати звіти судові. Начальники громад, як і сирітські ради, видадуть опінії для тих людей, які мали б виконувати обов'язок кураторів. Правні поради дає суд кожного понеділка в урядових годинах.
Кіно "Паляс". Золочів, 11 березня. Після недовгої перерви, спричиненої санітарними заходами влади в зв'язку з поборюванням пошести, золочівський кінотеатр "Паляс" працює нормально, даючи в будні по два сеанси, а в неділю чотири. Програма змінюється два рази в тиждень. Впорядковано також справу відвідування: кінокартини вісвітлюються для німців у п'ятницю, для українців у середу, четвер і неділю, для поляків у понеділок, вівторок і суботу. З особливим зацікавленням оглядає громадянство тижневі воєнні фільми. Після нудних і до краю переповнених агіткою фільмів, які можна було бачити за большевицьких часів, тепер глядач має здорову розвагу й естетичне вдоволення. 