◦ ◦ ◦ ◦

Розпорядок про управу цикорії. Згідно з розпорядком дня 15 червня 1942 року забороняється управляти цикорію без окремого дозволу. Внесення про дозвіл управи цикорії слід складати до окружного чи міського старости. — Уряд Прохарчування й Хліборобства. Всякі проступки проти цього розпорядку будуть карані. Ті що вже засіяли цикорію на 1942 р., повинні про це повідомити відповідні власті до дня 15 серпня 1942 року. Також заборонено без дозволу користуватися цьогорічним збором.
Відпочинкові табори молоді. Відділ опіки над Молоддю при УОК в Станиславові влаштовує підчас літніх місяців ряд таборів для молоді. В Пасічній коло Надвірної та в Долині коло Товмача відкрито вже в цьому місяці табори для хлопців до 14 літ. Крім цих таборів для малих — Відділ Опіки організує ще на час ферій табори, зв. вакаційні оселі для шкільної молоді в долині Прута, в Дорі, де шкільна молодь під дбайливою педаґоґічною опікою перебуватиме місяць та набере сил до дальшої праці в новім шкільнім році.
Цікава вистава. Підчас першого Краєвого Конкурсу Хорів відбудеться вистава праць Кабінету Музичного Мистецтва (теж і його видань) і Кабінету Образотворчого Мистецтва (теж і Заочної Студії) при Інституті Народної Творчости, вул. Францішканська ч. 7.
Останній виступ "Каміллі". Сьогодні, в неділю, 26-го липня, в 4-ій год. пополудні, на ринковій площі у Львові — останній виступ акробатичної групи "Камілля".
Народна ноша на Конкурсі Хорів. Дириґенти тих хорів, що візьмуть участь у Краєвому Конкурсі Хорів у Львові та у Фестивалю української пісні, подбають про те, щоб члени їх хорових гуртків повбиралися в найкращі строї, які гідно репрезентували б ношу їх району чи повіту.
Списи учасників Краєвого Конкурсу Хорів. Всі дириґенти хорів, що візьмуть участь у Краєвому Конкурсі Хорів у днях 31 липня та 1 і 2 серпня 1942 р., хай негайно пришлють на адресу Інституту Народної Творчости у Львові, вул. Францішканська 7. точні списки всіх співаків у трьох примірниках та з поділом на голоси.
Хористи на Конкурсі. У боротьбі за першенство на першому Краєвому Конкурсі Хорів у Львові хористи відвідуватимуть українські цукорні "Зіна" — вул. Академічна ч. 23 та Романовича ч. 10.
Творчий вечір образотворчих мистців. Спілка Праці Українських Образотворчих Мистців орґанізує перед закриттям виставки творів І. Труша, О. Новаківського, П. Холодного та П. Ковжуна в середу, 29 липня, в 6-ій год. вечором у виставових залях Спілки у Львові, Марійська площа ч. 9 продовження творчого вечора, що присвячений обговоренню творчости 4-ох мистців. У зв'язку з прочитаним проф. І. Свєнціцьким рефератом на тему: "Проблеми національного мистецтва" відбудеться дискусія Правління Спілки запрошує на вечір членів мистецьких Спілок і прихильників мистецтва. 