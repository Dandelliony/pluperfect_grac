◦ ◦ ◦ ◦

Доповідь про театр. Сьогодні, в суботу, 19 вересня, в 6-ій год. вечором реж. Іван Іваницький виголосить в Українському Літературно-мистецькому Клюбі у Львові, вул. 29-го Червня (давніше 3-го Травня) ч. 10, доповідь на театральну тему п. н. "На межі між актором і глядачем". Правління Клюбу запрошує на цей вечів членів і прихильників мистецтва.
Харчові картки. Як подає Уряд Прохарчування та Хліборобства Міського Старости у Львові, на кожній харчовій картці мусить бути подане прізвище та адреса її власника. Рубрику: "Дальше можна закупити" ("Фернер іст айнкоуфсберіхтіґт") виповнити тоді, коли до закупу харчів уповаднена інша, наприклад, ненімецька особа. Поодинокі відтинки треба відтинати у приявності продавця або продавчині. На згублені або вкрадені харчові карти нема покриття. Поручається мати зі собою довідку або особисту виказку для контролі.
Ранок для дітей. Завтра, в неділю, 20 вересня, в 11-ій год. передолуднем відбудеться в Українському Літературно-мистецькому Клюбі у Львові, вул 29-го Червня (давніше 3-го Травня) ч. 10, ранок для дітей. У програмі цієї ефектовної імпрези: читання казок у виконанні артистки Львівського Театру, п. Лесі Кривіцької та пісні у виконанні співачки, п. Марії Сабат-Свірської. Для дітей приготовлений крім цього дешевий, солодкий буфет. Правління Клюбу запрошує на цю рілку дитячу імпрезу українську дітвору.
Концерт молодих виконавців. Завтра, в неділю, 20 вересня, в 6-ій год. вечором, відбудеться в Українському Літературно-мистецькому Клюбі у Львові, вул. 29-го Червня (давніше 3-го Травня) 10, вечір-концерт молодих виконавців. В рямках цього концерту почуємо виступи многонадійної піяністки, п. Марти Колтунюк, талановитої сопраністки, п. Ніни Шевченко та гарно заповідженого баритона-соліста, п. Івана Вересюка. При фортепіяні: п. Катерина Гвоздецька. Правління Клюбу запрошує на цей вечір, що буде переглядом нових виконавчих сил, членів і прихильників мистецтва.
Боксери України, увага. Тренінги боксерської секції CT "Україна" відбуваються кожного понеділка і четверга від год. 7-ої вечором в руханковій залі УТТ І, при вул. Руській ч. 20, під проводом відомого боксера Білого. Всі боксери і ті, що хотіли б стати членами боксерської секції "України" повинні якнайточніше приходити на тренінги. 