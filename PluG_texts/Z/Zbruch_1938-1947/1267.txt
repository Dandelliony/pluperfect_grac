Чого повинен вистерігатись добре одягнений пан?

Побачивши такий наголовок, неодна з вас, шановні читачки, відразу скаже: ..Та хіба для цього питання місце на „Жіночій Сторінці“ Про це, може слід би поговорити а самими панами, а не забиратя нам часу і місця в рубриці, де ми радо прочитали би щось про новинки нашої моди“.
Отож не сваріть на мене так, а послухайте, пщо про цю справу говорить один з лондонських часописів та ще й своїм пальчиком покажіть це місце найближчому вашому серцеві „панові" чи може й панам.
Коли мужчина вбирається десь на вечірне приняття, забаву чи якийсь публичний виступ, або концерт чи академію, нехай памятає, що до смокінґа (вже не кажемо про фрак, бо його у час тепер майже не вживають) не можна брати мягкої сорочки з мягким комірцем та маншетами. Не надаються до нього також і кольорові шкарпетки, а ще — борони Боже! — взористі. Взагалі беручи на себе чорне убрання, мусить мужчина памятати, що всі деталі його одягу мусять бути відповідні до святочного чорного кольору костюму.
Таксамо невідповідні до спортового костюму є камаші, як невідповідний є твердий капелюх до сорочки з мягким комірцем.
Коли мужчина вибирає собі барву краватки нехай уважає не тільки на барву своїх очей, але й на загальний тон цілого одягу і навпаки. Мужчина із синіми очима і білявим волоссям може носити майже всі кольори краваток і убрання, але найкраще йому буде в ґранаті, синіх відтінях; чорно-білі кольори дуже підходять для краватки, а також найріжноманітніші підтіні і сполуки сірих кольорів. Чорнявому найліпше буде в ґранаті та бронзі. Рудавим треба бути особливо уважними при виборі кольору убрання і краваток. Можуть вони носити сині, чорні та сірі кольори, але нехай вистерігаються всього червоного. Те саме, що тут сказано про кольори убрань та краваток, можна сказати і про кольори сорочок, про що саме найчастіше забувають наші панове.
Ясні кольори добрі для спортових костюмів, а для щоденних чи святочних найліпше темні, ну й чорна барва. Та найголовніше при тому всьому, щоб убрання було добре скраяне і вшите. Надміру поширені рамена чи обтислий стан свідчать про брак доброго смаку і пасують тільки джиґунам, яких, на щастя, ми маємо небагато. А ще одна необхідна засада, особливо в щоденному житті: це чистота того одягу. Тут уже, милі Читачки, ваше завдання дбати про цю „подробицю“ людського убору. Випрасувати і вичистити це вже ваше завдання, або бодай звернути на це увагу служби чи й самого власника, щоб він убрання дав вичистити і відпрасувати.
Ще одна засада: не гнатись надто за модою, але памятати, що в якому віці, з якої нагоди і на якім становищі надається.
Як бачите, Шановні Пані, може треба про це часом поговорити й на „Жіночій Сторінці“.
Рита.   