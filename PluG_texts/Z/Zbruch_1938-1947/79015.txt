◦ ◦ ◦ ◦

Українські радіопередачі. Завтра, в середу, 21 квітня, в часі від год. 10.30 до 11-ої ранку, Львівська Радіовисильня передає концерт української народної музики у виконанні вокального октету Є. Козака та Ірини Туркевич-Мартинцевої (сопран). У четвер, 22-го квітня, в тому ж самому часі — пісні й інструментальні твори українських композиторів у виконанні Лесі Деркач (скрипка), Ніни Шевченко (сопран) і Романа Сімовича (фортепіян).
Розпорядження про фабрикати папірного промислу. Згідно з розпорядженням Уряду Господарювання Папером у Генеральній Губернії, не вільно виробляти різних окремо вичислених продуктів із целюльози, деревної маси, паперу і картону. На фабрикацію потрібний окремий дозвіл Господарської Групи для переробу паперу у Головному Відділі промислової господарки в Кракові, Райхсштрассе 61/63.
Новий уклад товарів, що їх не вільно вивозити та вирівняльних данин у Г. Г. ЛЬВІВ, 19 квітня. Другий виконавчий припис до митного розпорядження для Генеральної Губернії, поміщений у Віснику Розпоряджень, приносить зміни, що торкаються виконування митного розпорядження для Г. Г. з дня 17-го січня 1942 р. Саме цей виконавчий припис подає новий уклад товарів, що їх не вільно вивозити і новий уклад вирівняльних данин. Оба ці укради різняться від попередніх, що були оголошені у першому виконавчому приписі до митного розпорядження для Генеральної Губернії.
Новий текст цих укладів набуває сили з днем проголошення значить з днем 12-го квітня 1943 р. Рівночасно перестає обовязувати третій залучник до §6 і 6-ий залучник до §9 першого виконавчого припису з 17-го січня 1942 р.
За новим укладом не вільно вивозити з Генеральної Губернії товари, важні для публичної безпеки, вироби державних монополій, вироби деревної і лісової господарки та різні хліборобські, шкіряні і волокняні продукти, дальше золото й інші шляхетні металі, засоби для публичного здоровя, твори мистецтва, вживані машини і машинові частини.
Новий уклад вирівняльних данин охоплює данини за пиво, електричні жарівки, оцтову кислоту, товщі, золоті і срібні запальнички, дріжджі, вугляну кислоту, алькоголь, крохмальний цукор, вино і подібні напитки, врешті цемент. 