◦ ◦ ◦ ◦

Окружна конференція. Дня 18. II. 43. відбулася в Камянці Струмиловій окружна конференція Делєгатур, Мужів Довіря і голів УОТ.-ів. В пляні було обговорення дотеперішньої праці та напрямних праці на майбутнє. Загальний огляд праці представив зібраним голова УОК. мгр. Шахнович, звіт з різної праці УОК. здав дир. Саган. Культурно-освітні справи широко представив п. Ґіжевський, який крім цього обговорив справу загального перепису населення в окрузі і справу видачі розпізнавчих карт. Про спільну опіку говорив інж. Волховський. На конференції був присутній відпоручник з УЦК. п. Гафткович та відпоручник січового староства п. Міллєр, референт Суспільної Опіки при старостві в Камянці Стр., який в своїй промові заохотив всіх присутніх до дальшої совісної і наполегливої праці. Окружна конференція була переведена добре і викликала заінтересування обговорюваними на ній справами. Присутніх було понад 130.
Виноградники в Галичині. Численні виноградники у південно-східній частині Галичини втішаються великою опікою й допомогою реферату для городництва й садівництва при Уряді Области у Львові. Його заходи йдуть у двох напрямках: дбається про те, щоб доповнити ці прогалини, які є в даних виноградниках, та щоб закладати нові виноградники. Безпосередньо допомогу в цій справі дає шкілка винної лози в Гороновій. Дозвіл на привіз відповідного матеріялу з Румунії уможливить теж виконати накреслений плян. Треба сподіватися, що вже осінню збільшиться кількісно й якісно вивіз винограду з Борщівщини, зі Заліщик і з інших міцевостей, що лежать у тій околиці над Дністром.
Коли жінки мають право родити в лічниці? Бувають обставини, в яких годі вимагати від родилі, щоб вона родила вдома. Сюди слід зачислити такі обставини: тісне помешкання, в якому повитуха не має потрібної свободи рухів, або коли в сусідніх домівках мешкають інші льокатори, значить роділя є субльокаторкою, дальше, якщо роділя мешкає в тимчасовому схоронищі, а дома є діти, яких на той час не можна деінде примістити, якщо брак відповідних санітарних уряджень, що запевнили б чистоту, необхідну при родах, та якщо прислуга не має в справах гігієни відповідного вишколу.
Українське академічне товариство "Січ" у Відні відсвяткувало 13-го березня ц. р. 75-літній ювілей свого існування.
У Львові, в днях 3 і 4 березня, в залях Інституту Народної Творчости відбулася Перша Конференція представників українських професійних театрів.
У Брюховичах біля Львова проведено в останньому часі 2-тижневий курс для садівничок, в якім взяли участь 62 учасниці.
Головний відділ науки й навчання при Правлінні Ґенеральної Ґубернії дозволив створити 20 паралельних відділів в українських гімназіях. 