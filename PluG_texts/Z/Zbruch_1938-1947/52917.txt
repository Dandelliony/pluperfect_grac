Цікавий документ

У Львівському обласному історичному архіві знайдено цікаві документи, що свідчать про те, як трудящі колишньої Австро-Угорщини виступали в 1905 році на захист Максима Горького.
В архівних фондах президії цісарсько-королівського намісництва у Львові є повідомлення поліцейської дирекції в Кракові за №209, датоване 25 лютого 1905 року.
"Підчас вчорашньої постановки п'єси М. Горького "На дні", в місцевому міському театрі розкидано з галереї після першого акту 500 червоних друкованих листівок, з них 1 примірник з написом "Протестуємо проти тюремного ув'язнення Максима Горького!" — додаю.
Зразу ж після цього, з галереї почулось кілька голосів "Хай живе Горький!". Передбачаючи демонстрацію, вжив відповідних заходів для забезпечення порядку".
До повідомлення доданий один примірник соціал-демократичної листівки на польській мові:
"Протестуємо проти тюремного ув'язнення Максима Горького. Разом з громадськістю всього цивілізованого світу, вимагаємо звільнення Горького разом з усім і борцями за свободу в Росії та Польщі, ув'язненими в тюрмах царськими катами.
Геть царизм! Хай живе свобода! Хай живе революція!
Краків, 14 лютого 1905 року". 