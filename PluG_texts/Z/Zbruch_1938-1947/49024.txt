◦ ◦ ◦ ◦ ◦ ◦ ◦

Рузвельт підписав законопроект про передачу в позику або в аренду озброєнь
ВАШІНГТОН, 12. (ТАРС). 11 березня палата представників 317 голосами проти 71 прийняла поправки сенату до законопроекту про передачу в позику або в ареалу озброєнь. Остаточний текст законопроекту змінений незначно. Негайно після цього Рузвельт підписав законопроект, який таким чином вступив в силу. Закон про передачу в позику або в аренду озброєнь надає президентові широкі права передавати в позику, в аренду або будьяким іншим шляхом озброєння і інші матеріали "будьякій країні, захист якої на думку президента є життєво необхідним для оборони США". Закон дозволяє президентові негайно передавати за кордон наявні воєнні матеріали на суму в 1.300 млн. доларів. Проте для передачі матеріалів більше цієї суми потрібне спеціальне рішення конгресу. Лідери конгресу заявили представникам преси про те, що Рузвельт 12 березня звернеться до конгресу з просьбою асигнувати 7 млрд. доларів на здійснення закону.
В остаточний текст прийнятого закону включені поправки, в яких говориться, що закон не дозволяє використання американських воєнних кораблів для конвоювання торгових суден, а також не дозволяє американським суднам заходити у воєнні зони. Проте ці поправки не мають значення, бо вони не зачіпають прав президента, як верховного головнокомандуючого всіма озброєними силами, який може запроваджувати конвоювання торгових пароплавів воєнними кораблями.
Негайно після підписання закону Рузвельт на прес-конференції заявив, що він дозволив передати воєнні матеріали Англії (не вказавши, правда, в яких розмірах) і в меншій кількості Греції.
Кореспонденти американських газет в своїх повідомленнях з Вашінгтона вказують, що, за чутками, передбачається відправка в Англію великої кількості воєнних матеріалів, воєнних кораблів, літаків і танків. Вашінгтонський кореспондент агентства Ассошіейтед Пресс повідомляє, що, на думку деяких членів конгресу, США відправлятимуть в Англію також пшеницю, м'ясо і інші продукти.
Комюніке англійського командування на Близькому Сході
ЛОНДОН 12. (ТАРС). Агентство Рейтер передає з Каїра таке комюніке англійського командування на Близькому Сході: "Імперські війська, які просуваються в Абіссінію з боку Італьянського Сомалі, 10 березня зайняли Дагабур (в 960 км на північ від Могадішо). Італьянські втрати з часу переходу англійськими військами ріки Джуба становлять понад 31 тис. чоловік. Наші війська, які діють в інших напрямах Італьянського Сомалі, продовжують тіснити противника до абіссінських кордонів. Операції англійських військ і абіссінських партизанів скрізь розвиваються успішно. На фронті в Лівії і Ерітреї становище без змін".
Становище французських селян
ВІШІ, 12. (ТАРС). Як повідомляє газета, на зборах корпоративних сільськогосподарських синдикатів центральних районів Франції, що на днях відбулися, багато делегатів виступали з заявами про тяжке становище селян. В зв'язку з введенням карткової системи селяни не можуть продавати своїх продуктів, а зобов'язані здавати їх різноманітним об'єднанням, в результаті чого селяни несуть великі збитки, а об'єднання наживаються більше чим колинебудь.
Втрати Індо-Китая в результаті токійської угоди
НЬЮ-ЙОРК, 12. (ТАРС). Сайгонський кореспондент агентства Юнайтед Пресс повідомляє, що представники французьких властей, коместуючи підписану в Токіо попередню угоду між Таї і Французьким Індо-Китаєм, заявили, що в результаті цієї угоди Французький Індокитай втрачає 30 тисяч квадратних кілометрів території і 1 млн. населення. Території, що відходять до Таї, включають плантації, які виробляють щороку 250 тис. тонн рису вищої якості, 100 тис. тонн маісу, велику кількість перцю, а також каучук. Як передають, на південь від Баттамбанга є великі сапфірові копальні. Французький Індо-Китай втрачає також 50 тис. тонн риби, яка щороку виловлювалась на озері Топле-Сап. 