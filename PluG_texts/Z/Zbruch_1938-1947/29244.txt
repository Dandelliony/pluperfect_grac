◦ ◦ ◦ ◦ ◦ ◦ ◦

Війна на морі
НЮ-ЙОРК, 16 листопада. (ТАРС). Як передає агенство Асошицитед Пресс з порту (Португалія) капітан норвезького вантажного пароплава "Джені" заявив, що його пароход був затриманий німецьким підводним човном на шляху з Глазго в порту. Два англійські військові кораблі, що з'явились, кинули в підводний човен декілька бомб, в наслідок чого він мабуть був, потоплений.
НЮ-ЙОРК, 16 листопада. (ТАРС). Агенство Асошицитед Пресс повідомляє, що після потоплення англійського есмінця, трьох торгових пароплавів і одного норвезького панцира загальна кількість затоплених з початку війни суден зросла до 122, загальним тонажем 489 тисяч тонн. При цьому загинуло 1875 чоловік і багато пропало без вісти. Англія загубила за час війни — 66 суден, Німеччина — 14, Франція — 7, скандинавські країни — 25 і інші нейтральні країни — 10.
Становище в Голандії
ЛОНДОН, 16 листопада. (ТАРС). Амстердамський кореспондент агенства Рейтер повідомляє, що після паніки, що помічалась останніми днями, в Голандії починає встановлюватись нормальне життя. Зокрема кореспондент зазначує, що канал, що з'єднує Амстердам з Північним Морем, знову відкрито для пароплавства.
Англія не виконує замовлень для Голандії
ЛОНДОН, 16 листопада. (ТАРС). Амстердамський кореспондент газети "Дейлі Геральд" повідомляє, що голандські фермера замінюють свої сільсько-господарчі машини англійського виробництва німецькими в зв'язку з тим, що вони не можуть добитися виконання замовлень в Англії. Англійські фірми сільсько-господарчих машин, вказує кореспондент, не вважають навіть потрібним відповідати на листи голандських імпортерів, а якщо відповідають, то звичайно відмовленням. В наслідок великої активності, яку проявляють німецькі фірми, англійці певно незабаром зовсім загублять голандський базар. Це стосується не тільки до сільсько-господарчих машин, але й до других видів імпорту. Майже кожен голандський промисловець заявляє про неможливість в даний момент вести справи з Англією.
Німецьке інформаційне бюро про військові дії
БЕРЛІН, 16 листопада. (ТАРС). Німецьке інформаційне бюро повідомляє, що вчора між Мозелем і Сааром відзначалась більш пожвавлена розвідувательна і артилерійська діяльність, ніж в попередні дні. Між Сааром і Рейсом артилерійська перестрілка послабла; в районі верхньої течії Рейна — спокійно. Окремі групи французьких військ час від часу виходили з своїх сховин і знаками висловлювали своє задоволення пануючим на фронті спокоєм.
Більш пожвавлено проходила війна на морі. Повідомлення про те, що один німецький підводний човен потопив днями декілька пароплавів загальним водовміщенням в 261 тис. тонн, характеризує тільки частину німецьких успіхів в морській війні. В протилежність багаторазовим повторним повідомленням ворога про знищення німецьких підводних човнів в останні два дні одержано багаточисленні повідомлення про загибель англійського флоту. 