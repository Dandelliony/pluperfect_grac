Колгоспний хліб

Осінь 1939 року була перша багата осінь для батраків і бідноти села Забави, Радехівського району. Цієї осені вони одержали всю поміщицьку землю, майно, худобу.
Скоро засвітило десяте сонце, і колишні батраки взялись господарювати. Однак, хазяйство не клеїлось. Одному бракувало коня, тому плуга, іншому зерна на посів... Доводилось знову журно чухати потилицю, як і батьки, як і прадіди чухали.
— Е, так, мабуть, хліба не доробишся... — стали говорити один одному. — Землю то, правда, вже маємо, хазяйнувати можна, але...
Народне прислів'я говорить: десять раз зміряй, а раз утни. От, мабуть тому, непомітно виросли з цих усіх недоговорених "але" одна думка, одне бажання, одне прагнення:
— Гей, а якби організувати в селі колгосп?
Колишній сторож поміщика Країнського Лотоцький сказав на зборах:
— Всі вже ми знаємо, що в колгоспах живуть прекрасно мільйони радянських селян. А ми що, якісь інші за них, що маємо вічно журитися переднівками, плугом і конякою?
— Машини потрібні, — вставив хтось заклопотано. Який же це буде колгосп, та без машин? Віз без коліс.
— А іншим колгоспам допомагають з району машинами? — зашуміли звідусіль. — Допомагають і тракторами, і сівалками, і всім, чого треба. Ось пошлемо Лотоцького в район, то вони й нам допоможуть.
Коли справу було з усіх боків обмірковано, наприкінці травня 35 колишніх батраків села Забави організувалися в артіль імені Ворошилова.
Місцеві куркулі лукаво говорили колгоспникам:
— Та колгосп воно може і хороше діло, але не знати, що будете їсти взимку. Бо то, скажемо, чоловік працює з жінкою на полі все літо, а восени заїдуть собі в міста машини та й заберуть ваш хлібець...
Мало було таких, що вірили в брехні куркулів. Колгоспники знали, що куркулі брешуть із злоби, бо ж колгосп віщує всім глитаям загибель.
Голова колгоспу говорив завжди: — Колгосп — діло спільне і нікого тут не обманиш. Як хто працюватиме, так і матиме восени, а ледарі хай нарікають на себе. Бо вони тоді покажуться в колгоспі, як дурні коноплі на грядці.
***
У грудні в артілі ім. Ворошилова зведено остаточні підсумки колгоспного господарювання. Обмолочено все зерно, здано належний хліб державі. Утворено колгоспні фонди. Правління приступило до розподілу наслідків господарювання.
Куркулі замовкли, бо ніякі "машини з міста" колгоспний урожай не забирали. Хліб і паша лежали безпечно в сухих колгоспних коморах та в клунях. Рахівник сумлінно записував, хто скільки виробив трудоднів і що кому належить.
— На трудодень у нас випало, товариші, по 5 з половиною кілограма хліба, по 2 з половиною паші та по 3 крб. 44 коп. грішми, — сказав голова колгоспу.
Колгоспник Василь Міклош з жінкою виробили 600 трудоднів. Колись у поміщика вони обоє заробляли на рік 7 центнерів хліба та 350 злотих грішми. Куркулі ж не платили і того — в них Василь заробляв на рік 150 злотих.
Тепер сім’я Міклошів одержала 33 центнери пшениці, 15 центнерів пани та 2100 карбованців грішми.
— Пшеничний хліб ми бачили раз на рік у хаті, на Великдень, — сказала Василева дружина Ганна. — Раніше нам часто недоставало і чорного. А тепер у нас кожний день на столі білі буханці. Хліба ми заробили стільки, що й справді не знаємо, куди його діти...
Проте, заробіток Міклошів не найбільший в колгоспі ім. Ворошилова. Сім’я Ф. Тетері виробила 784 трудодні, С. Фурмана — 866, В. Гордійчука — 621, Казимирчука — 555 і т. д. Кожна з них одержала десятки центнерів хліба, паші та десятки центнерів хліба, наші та по кілька тисяч карбованців грішми.
— Тепер уже є що їсти, є за що вбратися та можна, направду, і повеселитися на дозвіллі, — говорить колгоспник М. Шкутник.
***
Довгі віки трудящі галицькі селяни в поті і крові шукали хліба. Вони шукали його навіть у далекій Америці, в гарячих преріях Бразілії і Аргентіни. Думка про чорний шматок хліба для голодних дітей була вічною карою в житті кожного бідняка і наймита.
І ось прийшла така влада, наспів такий казковий час, коли думка про хліб стала легкою, як пісня.
В артілі ім. Ворошилова вже не І почуєте звичайної колись, селянської розмови про недостачу хліба. Хліба кожний має доволі. Колгоспника розмовляють тепер про школи, про машини, про тваринницькі ферми, про пасіку, про те, як добитися нарік ще кращих успіхів у спільному господарстві.
Бадьоро дивляться колишні батраки в своє прекрасне майбутнє.
П. Козланюк, колгосп ім. Ворошилова. 