◦ ◦ ◦ ◦

Вистава Спілки Українських Образотворчих Мистців. З уваги на свято Стрітення, в понеділок, 15-го лютого, вистава картин буде відкрита, як в інші дні.
Чайний вечір музик. Спілка Праці Українських Музик влаштовує у приміщенні Літ.-мист. Клюбу при 29-го Червня ч. 10, у вівторок, 16-го лютого, в год. 18-ій (шостій) ввечір, чайний вечір для членів Спілки.
Творчий вечір СПУОМ. В середу, 17-го лютого, в год. 5-ій попол., в приміщенню Літературно-мистецького Клюбу під проводом Керманича Відділу Культурної Праці при Українському Центральному Комітеті у Львові, м-ра М. Кушніра, відбудеться Творчий Вечір Спілки Праці Українських Образотворчих Мистців з нагоди ІІІ-ої Мистецької виставки, після якого буде проголошено рішення жюрі і роздача нагород. В програмі: 1. Відчитання реферату В. Дядинюка на тему: "Аналіза розвитку українського мистецтва за останніх 25 років". 2. Критичний огляд виставки Ів. Іванця. 3. Оголошення висліду жюрі і роздача премій.
Курс лікувального масажу. 3-місячний курс лікувального масажу при Державній Косметичній Школі у Львові, вул. Замойського ч. 3, приймає вписи щоденно. Умови прийняття для хлопців і дівчат: 18-ий рік життя та покінчення 7-ми кляс народної школи. Рівночасно приймаються вписи на державний 4-місячний косметичний курс кандидатів (-ок), які покінчили 4 класи ґімназії або рівнорядну фахову школу. Інформації в дирекції школи.
Дижури аптек. Нічну і недільну службу від понеділка в вечері 15. II. до понеділка 22 II. рано мають такі аптеки: аптека під Якором, вул. Жовківська ч. 116; аптека св. Анни, вул. Янівська ч. 2; аптека під Архангелом, вул. Городецька ч. 31; аптека св. Софії, пл. Пруса ч. 3; аптека під Золотим Орлом вул. Галицька ч. 19; аптека Східна, вул. Личаківська 155 і аптека Театральної Площі, Театральна пл. ч. 11. 