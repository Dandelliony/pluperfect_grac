◦ ◦ ◦ ◦

Концерт З. Дольницького. У середу. 17-го червня, в 7-ій годині вечором відбудеться в Українському Літературно-Мистецькому Клюбі, Світлиці Співробітників Відділу Культурної Праці УЦК (вул. 29-го Червня ч. 10) концерт відомого співака, Зенона Дольницького. У програмі концерту українські та чужинні пісні й арії. Правління Клюбу запрошує членів усіх мистецьких Спілок і прихильників мистецтва.
Телефонічно-телеграфічна сполука з невтральним закордоном. Розпорядок про пересилку відомостей (Д. Р. для ГГ. ч 35. 1942) постановляє, що "телефонічний і телеграфічний рух до і з невтрального закордону дозволений є лише допущеним Верховним Командуванням Німецьких Збройних Сил, урядам, фірмам і приватним особам. Внесення на допущення слід висилати до комендантів Поліції Безпеки і Служби Безпеки. Шифрові телеграми є недопускальні. Невтральним закордоном слід уважати всі ті держави, що згідно з §3 не є ворожі або до яких не слід відноситися як до ворожих".
Конкурс хорів. Сьогодні, в неділю 14-го червня, в год. 10-ій ранку відбудеться в залі Інституту Народної Творчости у Львові вул. Францішканська ч. 7 конкурс хорів міста Львова та сіл Львівського повіту для елімінації на краєвий конкурс хорів, улаштовуваний із нагоди 100-их роковин від дня народження Миколи Лисенка.
Читання та обговорення нової драми. У п'ятницю, 12-го червня відбулось у домівці Українського Літературно-Мистецького Клюбу творче засідання Спілки Українських Письменників. Темою засідання було читання та обговорення нової п'єси Е. Кузева п. н. "Карпо і Марта". Цю п'єсу надіслав автор, що проживає на провінції, Львівському Театрові. Тому, що не можна було відмовити їй деяких драматичних вальорів, дирекція театру постановила піддати її обговоренню. Темою п'єси є українське село в 1939 році в боротьбі з польською окупацією. Героєм п'єси є інтелігент Карпо, який закохується в селянській дівчині Марті. Революційна боротьба, якій він посвятився. змушує його покинути село, а Марта виходить заміж. На цьому тлі побудована фабула. Живі діялоги роблять акцію п'єси дуже пожвавленою. Деяка розтягненість і неповний малюнок типів, що й підкреслили дискутанти в обговоренні, яке почалось після прочитання кількох картин пєси реж. В. Блавацьким — можуть бути ще виправлені в дальшій праці над пєсою й автора і режисера. 