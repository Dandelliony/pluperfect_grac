◦ ◦ ◦ ◦

В Англії створилася нова політична партія. Вона прийняла назву "Ді Пепл", себто "Нарід". Провідником нової партії є вибраний недавно опозиційний посол, Бровн. До цієї партії вступило кількох послів із лібералів, як і з поміж консерватистів. Ця нова партійно-політична організація ставить собі за завдання поборювати всяку нездарність в політиці. Іншими словами, це нова опозиційна група Черчіля.
В Японії створилась політична організація під назвою "Партія для піддержки цісарського престолу". Провідником тієї нової японської організації є генерал Абе. Основні загальні збори цієї організації відбудуться 30 травня. Головною точкою програми нової партії є зосередження політичної сили Японії, щоб по змозі найлегше та найшвидше довести до переможного кінця цієї східно-азійської війни.
Новоіменований японський посол при Ватикані, Гараджа, передав папі свої вірчі грамоти.
Верховне Командування Німецьких Збройних Сил повідомляє:
Після проломання завзятого опору вдерлися вчора німецькі відділи до Керчі. Місто і пристань є в наших руках.
В районі Харкова ворог продовжував свої наступи. Їх відбито в запеклому бою. Власні протинаступи були успішні. Ворог утратив досі 180 панцирних возів.
В Ляпляндії німецькі та фінські відділи відкинули ворога в тяжких лісових боях і знищили одну ворожу групу, відтяту від її сполук.
На Мурманському фронті в часі від 26 квітня до 13-го травня відбили німецькі відділи численні наступи переважаючих ворожих сил і ударемнили спроби окруження. При тому втратив ворог крім численних полонених понад 8.000 вбитими і численний воєнний матеріял. В наслідок важких втрат припинив ворог свої наступи і відступив на свої вихідні становища.
У заливі Коля знищила воздушна фльота ворожий транспортовець у 8.000 брт. Ще один великий торговельний корабель ушкоджено цільним попаданням бомби.
На Середземному морі потопили німецькі підводні човни з групи винищувачів підводних човнів одне британське сторожеве судно, як теж один конвойний корабель.
Продовжувано бомбардування летовищ на Мальті.
Перед голяндським побережжям підчас налету британських літаків на німецький конвой, зістрілили патрульні судна 5 з 8-ми атакуючих бомбардувальників. Крім того в Каналі і перед голяндським побережжям виловлювачі мін зістрілили один британський бомбардувальник і один винищувач, а два бомбардувальники зістрілила морська артилерія. В цих боях були важко пошкоджені один власний виловлювач мін і одне патрульне судно.
Слабші сили британської воздушної фльоти стверджено минулої ночі над Німецьким заливом і над данським західним побережжям. Нічні винищувачі і протилетунська артилерія збили 3, а виловлювачі мін 2 британські бомбардувальники.
Італійське воєнне звідомлення
РИМ, 16 травня. — Головна Кватира Італійських Збройних Сил повідомляє 15 травня:
У Кіренайці зудари розвідувальних частин.
З'єднання італійського й німецького летунства перевели вдень і вночі бомбові налети на летунські бази на Мальті. В повітряних боях збито 8 англійських літаків. 