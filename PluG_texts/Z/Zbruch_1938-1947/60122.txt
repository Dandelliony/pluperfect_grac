Дитяча клініка у Львові

Львів, 16 грудня.
Сьогоднішня організація дитячої клініки пристосована до теперішніх умовин. Колишній відділ, призначений давніше для педагогічних та наукових дослідів та шпиталь св. Софії, злучено в одне; вони належать до Державного Медичного Інституту, що з весною зачне свою наукову й педагогічну діяльність.
Дитяча клініка має 5 відділів: 1) для немовлят, 2) для старших дітей, 3) для чахотних дітей, 4) амбулаторії і 5) ренгенологічний кабінет. Приймають до лікування лиш арійських дітей з міста й провінції та лікують усі внутрішні недуги, з винятком інфекційних. Оплати управильнені за нормою, які обов'язують у всіх шпиталях у Львові. Клініка приймає теж хворих дітей, котрі відсилає сюди Каса Хворих.
Про загальний здоровий стан дітвори важко щось докладно сказати, бо він залежить від пори року, коли то деякі "сезонові" недуги виступають частіше, як нпр. тепер є багато випадків грипи з комплікаціями. Немовлята й старші діти хворіють на всілякі жолудкові недомоги, недуги крові, центральної нервової системи і ін. Лікарська опіка старається як може, щоб поправити здоровий стан дітвори, який за большевиків сильно підупав, бо вони лиш багато горлали про свою опіку над дітьми, а в практиці навіть не подбали про необхідні ліки. Сьогодні праця в дитячій клініці йде нормально і хоч є деякі недомагання зприводу тяжких воєнних умовин, то хворі діти мають забезпечене фахове лікування й допомогу.
Щоб умовини праці ще покращали, є проєкт прилучити до Дитячої Клініки один будинок а поміж шпитальних; в цей спосіб пошириться приміщення дитячої клініки, збільшиться число ліжок та здобудеться кімнати для піклунок.
Клініка дає дітям лікарську поміч не лиш у амбулаторійних залях, у котрих за низькою заплатою приймають дітей від год. 9—11, але також у Клініці Порадні для немовлят, де маленькі діти користуються кварцовою лампою і одержують молоко та відживні мішанки. Клініка має потрібне медичне знаряддя, кварцові лампи, рентгена, діятермію, електрокадріограф і т. д. Санітарний рівень дуже високий. Справою прохарчування дітей, які є в лікуванні, займається Ернерунгсамт, що докладає усіх зусиль, щоб діти мали усе, що потрібне. 