Українське мистецтво на Вавелі.

Д-р Карло Естрайхер представив на засіданні Польської Академії Наук працю про мадярську декорацію каплиці Гіньчі з Роґова в катедрі на Вавелі. Там відновлено тепер низку фресків з половини 15. ст., що показують сильні впливи українсько- византійського мистецтва. Малюнки  представляють: Матір Божу на престолі, Ісуса Христа, фраґменти св. Дів і св. Мучеників та Різню Немовлят. Декуди елємента византійські получені з ґотицькими, що вказує на сильні українські культурні впливи в тодішній Польщі, що зрештою в поягайлонських часах було звичайною річчю.
Годиться згадати, що крім Вавелю, де ще є інші малюнки з українськими написами, українські майстри виконали колись цілу серію поліхромів у Вислиці, Сандомирі й Люблині, які представляють для українського мистецтва величезну вартість, бо нпр. на галицьких та волинських землях такі памятки староукраїнського мистецтва не збереглися. 