◦ ◦ ◦ ◦ ◦ ◦ ◦

Арешти в Індії
ЛОНДОН, 22. (ТАРС). За повідомленням агентства Рейтер, на основі закону про захист Індії арештований колишній прем'єр-міністр центральних провінцій Шукла.
Це дев'ятий арешт серед визначених учасників кампанії громадянської непокори в Індії.
Англо-індійські відносини
ЛОНДОН, 21. (ТАРС). Агентство Рейтер повідомляє з Делі, що вчора в індійських законодавчих зборах виступив з промовою віце-король Індії Лінлітгоу. Він заявив, що англійський уряд вирішив не розширювати тепер виконавчу раду при віце-королі і не створювати воєнно-консультаційну раду. Нагадавши заяву англійського уряду, в якій він схвалив бажання Індії створити своє власне самоуправління, Лінлітгоу вказав, що англійський уряд запропонував відкласти на післявоєнний час творчу роботу по встановленню нової конституції в Індії.
Мотивуючи це рішення, Лінлітгоу вказав на намагання англійського уряду встановити більш тісне співробітництво між індійською громадською думкою і центральним урядом Індії шляхом запрошення індійських політичних лідерів до участі у виконавчій раді при віце-королі, а також ні пропозицію створити воєнно-консультаційну раду. Проте, заявив він, ці пропозиції не знайшли належного відгуку у політичних лідерів Індії. "Причини, — вказав Лінлітгоу, — в результаті яких вони не змогли прийняти пропозицію англійського уряду, є причинами конфліктного порядку".
Англійський уряд, заявив далі Лінлітгоу, не пропонує відкинути ці пропозиції і готовий забезпечити здійснення їх, але тільки тоді, коли буде переконаний в тому, що ці пропозиції знайдуть достатню підтримку основних верств населення Індії. Але тому, що цієї підтримки ще нема, англійський уряд вирішив тепер не розширювати виконавчої ради при віце-королі і не створювати воєнно-консультаційної ради. Віце-король відмітив великі успіхи Індії в справі проведення воєнних заходів і вказав на необхідність всемірно використати індійські економічні ресурси. Завдання створення в Індії великого центру по постачанню воєнними матеріалами, заявив наприкінці Лінлітгоу, повинно бути висунуте на перший план.
НЬЮ-ЙОРК, 22. (ТАРС). Агентство Ассошіейтед Пресс передає про арешт колишнього прем'єр-міністра бомбейської провінції Гангадхар Кхера.
ЛОНДОН, 22. (ТАРС). В Кембріджському університеті відбувся масовий мітинг членів різних студентських товариств, на якому була одноголосно прийнята резолюція протесту проти арешту Неру та інших діячів індійського національного конгресу. Резолюція вимагає негайного звільнення арештованих.
Французське спростовання
БОРДО, 22. (ТАРС). Як передає агентство Гавас, французські офіціальні кола заявляють, що іноземні повідомлення про розкол в Індокитаї, розвиток якого нібито непокоїть французські власті, і початок ворожих дій між військами Індо-Китая і Таі позбавлені всякої підстави. Чутки про зміщення генерал-губернатора Індо-Китая також спростовуються.
В зв'язку з повідомленням про те, що ніби англійський і американський уряди підтримують домагання Таі у відношенні Індо-Китая, в офіціальних французьких колах нагадують, що ці чутки були спростовані 18 листопада державним департаментом США.
В законодавчих зборах Індії
ЛОНДОН, 21. (ТАРС). Законодавчі збори Індії відхилили новий фінансовий законопроект, запропонований урядом. В Лондоні стало відомо, що мусульманська ліга при голосуванні утрималася. Обговорення законопроекту тривало 6 днів. Гадають, що група депутатів-конгресистів відмовилася від бойкоту законодавчих зборів спеціально для участі в дебатах. Лідер групи депутатів-конгресистів Бхулабхай Десаі заявив, що, на думку конгресу, Індії не потрібна війна, якщо вона спрямована на збереження існуючої системи прибутків і привілегій.
Таі і Французський Індо-Китай
НЬЮ-ЙОРК, 22. (ТАРС). Агентство Юнайтед Пресс повідомляє з Бангкока, що місцева преса вимагає від уряду Таі (Сіам) оголосити французському Індо-Китаю війну, якщо останній відмовиться повернути Таі території, які він вимагає.
Газета "Дагунбао" про заходи японців у Французському Індо-Китаї
ЧУНЦІН, 22. (ТАРС). Газета "Дагунбао" повідомляє, що в Хайфоні (Французський Індо-Китай) знаходиться більше 200 японських літаків. Передають, що Японці готуються висадити десант у бухті Камран.
Війна в басейні Середземного моря і в Африці
РИМ, 22. (ТАРС). Італьянське командування повідомляє: "Наші війська прикриття, що складаються з двох дивізій, розташованих до початку воєнних дій вздовж кордону між Грецією і Албанією в районі міста Корчі, після 11-денних боїв відступили на позиції, що знаходяться на захід від міста, яке евакуйоване. Під час цього періоду відбувались запеклі бої. Ми зазнали значних втрат. Втрати противника також значні, а може і перевищують наші. Італьянські війська концентруються на новій оборонній лінії.
В Північній Африці були бомбардовані залізничні споруди і інші воєнні об'єкти противника в Мерса-Матрух. Як тепер вияснилось, під час бою, який відбувався 19 листопада, було знищено коло 10 ворожих танків і пошкоджено коло 20 грузовиків. Противник зазнав також значних втрат людьми.
Англійська авіація зробила нальоти на Соллум, Бардію, Тобрук і Бенгазі. Шкода незначна. Ворожі воєнні кораблі бомбардували зону, розташовану на схід від Сіді-Баррані, і наші позиції в Мактіла. Жертв і пошкоджень нема. В Егейському морі літаки противника безладно скинули бомби на острів Лерос. Більша частина з них упала в море.
В Східній Африці англійська авіація бомбардувала ряд пунктів, де жертви і пошкодження незначні".
АФІНИ, 22. (ТАРС). Верховне командування грецької армії передає таке зведення:
21 листопада бої тривали по всьому фронту. Наші війська добились нових успіхів. Захоплено 16 гармат, в тому числі 7 важких і 4 зенітні гармати, десятки кулеметів, кілька мортир і інше воєнне спорядження, а також склади з продовольством і горючим.
Наша авіація зробила розвідувальні польоти і успішно бомбардувала італьянські частини на фронті.
БІТОЛЬ (Югославський кордон), 22. (ТАРС). Сьогодні до середини дня грецькі війська повністю зайняли гору Морово, Іван-Гору, а також північні і південні позиції на горі Звєзда, яку раніше займали італьянці.
ЛОНДОН, 22. (ТАРС). Газета "Дейлі мейл" передає, що в прибережнім секторі провінції Епір греки, застосовуючи пікіруючі бомбардувальники, проникли на 10 миль вглиб албанської території. Дії грецької артилерії і повітряного флоту підтримуються англійськими бомбардувальниками, які зробили запеклий наліт на Корчу. Місту заподіяні величезні пошкодження.
ЛОНДОН, 22. (ТАРС). Як повідомляє агентство Рейтер, вчора над Східною Лівією відбувся повітряний бій між 60 італьянськими і 15 англійськими винищувачами. Збито 7 італьянських винищувачів "Фіат КР-42". Всі англійські літаки, які брали участь у бою, вернулись на свої бази.
Англійська авіація провела успішні нальоти на албанський порт Дураццо і аеродром в Тірані (Албанія).
В Ерітреї англійські літаки бомбардували порт Ассаб, заподіявши руйнування будинкам, портовим спорудам і воєнно-морському штабові.
20 листопада англійський винищувач збив в районі Адена італьянський бомбардувальник, три чоловіка в екіпажа якого взяті в полон.
НЬЮ-ЙОРК, 22. (ТАРС). Як повідомляє агентство Ассошіейтед Пресс, кілька німецьких і італійських літаків бомбардувало англійські кораблі, які конвоювали в Гібралтарській протоці 22 пароплави. і
Не зважаючи на огонь зенітної артилерії, літаки літали також над Гібралтаром.
Воєнні дії в Китаї
В центральному Китаї. На півночі провінції Цзяла китайські війська 19 листопада атакували японців в 25 кілометрах на північ від Наньчана. В той же день відбувся бій в околицях Аньї (в 35 км. на північний захід від Наньчана).
В північному Китаї. На півночі провінції Хенань японські війська 19 листопада безуспішно атакували китайські позиції на захід від Чжанде.
В південному Китаї. На фронтах в провінціях Гуансі і Гуандун — без змін.
За відомостями з китайських джерел, японці провадять в ряді районів перегрупування своїх сил.
Агентство Юнайтед Пресс про евакуацію англійців з Японії
НЬЮ-ЙОРК, 22. (ТАРС). Як повідомляє агентство Юнайтед Пресс, англійські консульства наполягають на тому, щоб англійці, присутність яких в Японії не викликана необхідністю, якомога швидше покинули країну.
Здача французського лінкора англійцям
НЬЮ-ЙОРК, 22. (ТАРС). За повідомленням агентства Ассошіейтед Пресс з Алхесіраса (Іспанія), французський лінкор типу "Париж" водотоннажністю в 22.189 тонн увійшов в Гібралтар і здався англійцям.
Агентство підкреслює, що на початку війни Франція мала два лінкори такого типу — "Париж" і "Курбс". 