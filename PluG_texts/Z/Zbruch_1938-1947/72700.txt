◦ ◦ ◦ ◦

В японських колах, як повідомляє часопис "Нівпен Негіє", розглядають наново доцільність будови каналу крізь вузини Кpa в північній частині маляйського півострова. Часопис повідомляє, що 40 визначних японських інженерів розглядає тепер можливість переведення та будови того каналу. Проєктований канал скоротив би значно дорогу поміж Індійським та Тихим океаном та крім цього мав би велетенське господарське та стратегічне значіння для Японії, Сіяну та Бірми.
Мадярсько-швайцарські переговори, які велися в Будапешті, закінчилися підписанням додаткового протоколу до договору про виміну товарів. В такий спосіб продовжено ще на один рік підписаний в жовтні 1941 р. мадярсько-швайцарський договір.
Дня 28 жовтня скликано на нараду Словацьку Державну Раду. На денному порядку була справа ревізії аріїзації і обговоренє звідомлення воєнного міністра Катлоса.
Про стан данського короля, який перед кількома днями упав з коня, повідомляють: Після великого змучення в год. 7-ій наступило погіршення; серце б'є неправильно. Опівночі стверджено слабе поліпшення.
Південно-африканська продукція золота, яка являється єдиним найважнішим джерелом доходів Південно-Африканської Унії постійно від довшого часу спадає. На підставі статистики копальняних властей в Трансвалі продукція золота в вересні була 1.160.541 унцій, з чого на терени Уайвотерсранд приходило 1,130.790 унцій на інші округи 29 тисяч 751 унцій. Ще в серпні продукція доходила до 1.182.437 унцій, а в вересні минулого року досягла 1.203.453 унцій.
Англійська фльота закликала до військової бюрової праці на палубах воєнних кораблів жінок, а це внаслідок щораз більшого браку чоловічих резерв; також рішено, що транспортні кораблі фльоти мають вести жінки; також мають обслуговувати телеграфну службу. Адміраліція вияснила свій крок щораз то більше зростаючими труднощами дістати мужчин повище 45 літ, які могли б виконувати цю службу. Жінки, які працюватимуть як летуни дістануть ступінь та однострій лейтенанта.
В дотичних властей в Анкарі, об'єднання торговців зголосило заснування національного турецького банку, під назвою "Емек Банкас" з капіталом одного міліона.
Впродовж 20-ти років володіння фашистівської партії в Італії згинули на бойових фронтах 34 тисячі 322 фашисти, а поверх 50 тисяч було ранених. Сьогодні більше, як половина всього італійського народу безпосередньо або посередньо зорганізована у фашистській партії. Вчора ранком німецька націонал-соціялістична делегація склала на почесній могилі поляглих фашистів у Римі лавровий вінок з написом "Німецька націонал-соціялістична робітнича партія героям фашистівської революції".
У столиці Болгарії Софії відкрито четверту сесію болгарського парляменту. Болгарський король Борис виголосив при цій нагоді престольну промову, в якій підкреслив рішення уряду вести далі політику у рямцях пакту трьох та антикомінтернівського пакту. Політика Болгарії основана на щирій співпраці і сердечній приязні з державами осі.
Серед затоплених аліянтських кораблів, про які подавало до відома німецьке надзвичайне повідомлення з 25 жовтня, є великий пароплав "Емпер Джагуар" величиною 5.186 тон і моторовий великий вантажний корабель "Ротлєй", величиною 4.996 тон. Обидва кораблі були зовсім нової конструкції.
Згідно із повідомленням Верховного Командування Збройних Сил в ніч на 28 жовтня декілька британських бомбардувальників атакувало острів Крету. Німецька протилетунська артилєрія, яка зараз же перейшла до оборони, збила 2 чотиромоторові британські бомбардувальники. 