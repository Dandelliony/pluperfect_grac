Москва й Лондон

Під цим наголовком помістила "Кельніше Цайтунґ" статю, присвячену останньому неуспіхові Анґлії в Москві. Справа йде про відомі вже пропозиції анґлійського амбасадора Кріпса з дня 22. жовтня ц. р.
На цю останню анґлійську спробу совітський уряд відповів, як знаємо, устною заявою свого амбасадора в Лондоні Майського, що совітський уряд відмовляється взагалі давати будь-яку письменну відповідь на анґлійські пропозиції. "Кельніше Цайтунґ" повторяє за шведською пресою, що Москва вибрала устну форму відповіди тому, бо письменна відповідь була б для Лондону ще більш прикрою. Крім цього у такій устній заяві Москва хотіла підкреслити, яке мале значіння привязує до анґлійських пропозицій. Далі пише "Кельніше Цайтунґ":
"Лорда Галіфекса (міністра закорд. справ) в останніх тижнях дуже різко критикували за його брак ініціятиви у відношенні до Совітського Союзу. Тепер він рухнувся, але "пропозиції" які він придумав, переходять у своїй наївності всякі межі того, що дипльоматично надається до дискусії. Анґлія визнала у цих пропозиціях прилучення трьох балтійських держав, обіцяла не входити в ніякі протисовітські коаліції і, по-третє, допустити Совіти до майбутньої мирової конференції. Подібно, як це вже заступник народнього комісара закордонних справ Вишинський заявив Кріпсові в Москві, таксамо й Майський пояснив державному секретареві Батлєрові у Льондоні, що совітський уряд взагалі не виявляє ніякого зацікавлення щодо окремих точок анґлійської пропозиції. Визнання зміненої суверенности у Прибалтиці, до чого Анґлія виявляє готовість, не має ніякої реальної вартости, якщо вона не зобовязується видати Совітам одночасно чотирох міліонів фунтів у золоті депозиту балтійських держав, що лежать у анґлійських банках. Анґлійські пропозиціі не мають вартости ще й тому, що сорок естонських і латвійських торговельних кораблів дотепер не віддані Совітам та анґлійський уряд усе ще не заборонив діяльність "посольств" трьох балтійських держав у Лондоні. Щодо анґлійської обіцянки не входити в ніякі протисовітські коаліції, то вона цікавила б Москву тільки тоді, якщо б у межах можливости істнувала єдино небезпечна для Москви німецько-анґлійська коаліція. Але оперувати такою ідеєю є найбільшим безглуздям із усіх нісенітниць. Однак що ж інше, як не те, могли мати на думці Черчіль та льорд Галіфекс, коли погрожували Москві можливістю якоїсь протисовітської коаліції? Отже Анґлія намагалася продати Совітам щось, чого зовсім нема на продаж. Те саме виноситься також до обіцянки Анґлії, що, мовляв, вона допустить до майбутньої мирової конференції, бо напевне Анґлія матиме про це як найменше до вирішування. Відповідь Москви на ці "пропозиції" мала йти у тому напрямі, що всяка мирова конференція у майбутньому без співучасти Совітів є недоподумання.
Відправу, яку добув собі льорд Геліфекс з Москви, не буде, за виїмком його, напевне для нікого несподіванкою. Його "пропозиції" годі інакше оцінювати, як акт розпуки, спричиненої неуспіхами його й Чемберлєна у напрямі окруження Німеччини та втягнення Совітів, як партнера, у протинімецьку війну. Те, що Кріпс виринув із своїми "пропозиціями" у Москві саме в час, коли там приготовлявся виїзд Молотова до Берліна, доказує наглядно, як дуже Анґлії залежить на захитані німецько-совітських взаємин". 