◦ ◦ ◦ ◦

Згідно з повідомленнями із Сантіяго де Чілє, багато чілійських вульканів почало діяти. З довколишніх лісів, що загорілися від жевріючого попелу, підносяться вузькі хмари диму. Широкі простори Андів окутані хмарами попелу, мешканці найбільше загрожених околиць покинули свої доми і втікають з трудом крізь повітря, виповнене жаром і попелом, який не дозволяє майже зовсім віддихати.
Турецький премієр-міністер Саракоглю заявив французькому амбасадорові в Туреччині, Гастанові де Бержері, що єдиним французьким урядом, признаним Туреччиною, є той уряд, який заключив перемир’я.
Оце вперше від багатьох років у стокгольмській урядовій окрузі вибухли у великих розмірах пошесті. Пошесті лютують в першу чергу на терені самого міста Стокгольму. Становище ускладнене і утруднене у великій мірі тим, що водночас поширились чотири хвороби, а саме: дитячий параліж, красуха, дифтерія і червінка. Спеціяльні епідемічні лікарні у Стокгольмі вже переповнені і з цього приводу адміністраційна комісія провінційного парляменту вирішила збудувати тимчасові запасні лікарні.
Заселювання Тракії, зокрема в районах між річками Места і Стурма, проходить пляново. У більшості випадків вертаються у свої батьківські околиці ті болгари, що в 1919 році були виселені з Тракії. За даними міністерства внутрішніх справ досі поселено около 100 тисяч чоловік.
З Бомбаю повідомляють, що у понеділок щ невідомих причин дійшло до сильного вибуху в буднику бомбайської біржі металів. Шість осіб легко і одна особа важко ранені.
Згідно з урядовими повідомленнями, японська армія звела в північному Китаю впродовж місяця жовтня 1.400 боїв з чунцінськими військами. В цих боях брало участь поверх 167 тисяч вояків. Поверх 1.700 чункінських вояків добровільно кинули зброю в Шантунгу. Втрати по стороні чункінських військ сягають 8.000 вбитими та 7.865 полоненими.
Землетрус, що навістив в неділю Чорум в Анатолії, тривав 20 секунд. В місцевості Іскуєліп знищив він 150 домів. Були поважні шкоди також в околиці того міста. В Кардахі згинули дві особи. В цій місцевості не залишилося ні одного цілого дому.
В околиці Цунгульдак над Чорним морем трапилося нещастя внаслідок зсунення гори. При цьому були знищені численні доми. Як досі стверджено, згинуло дев'ять осіб.
Пошесть віспи, поширена в Сирії, перекинулася тепер також на південну Анатолію. Турецькі власті почали робити охоронні заходи, щоб не допустити до поширення пошести.
Німецькі та італійські бойові летуни, які в районі альжирсько-туніських кордонів заатакували бомбами важкого калібру скупчення британсько-американських частин і авт, здобувають перший досвід в боротьбі з американськими частинами. Обсерватори завважили, що поведінка американських частин — виявляє відкрито недостачу воєнного досвіду. 