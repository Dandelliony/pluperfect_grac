◦ ◦ ◦ ◦ ◦ ◦ ◦

Засідання виділу жіночої секції УОТ у Кракові відбудеться в понеділок 10. лютого ц. р. в домівці УОТ, Адольф-Гітлєр-Пляц 12, II., в год. 18-ій. — Ширші сходини Жіночої Секції з рефератом відбудуться того ж дня в год. 19-ій.
Комісія міста при УДК у Кракові повідомляє, що в понеділок 10. лютого ц. р., в год. 19-й відбудуться загальні сходини секції торговельників, на які прохається всіх українських торговельників прибути до салі УОТ-"Просвіти" (Адольф-Гітлєр-Пляц 12, ІІ.) і взяти участь у сходинах.
Комунікат Українського консуму у Кракові. На тиждень від 10. до 16. лютого виверчено продажу таких приділових продуктів: Хліб — на нормальні карти для дорослих і дітей по дотеперішній кількости й ціні. Мясо — на нормальні картки для дорослих і дітей по дотеперішній кількости й ціні. Цукор — на нормальні картки для дорослих і дітей на відтинки "Z" 16, 17, 18 і 19 по 400 ґрамів (1.60 зол. за 1 кґ.). Мармеляда — на норальні картки для дорослих і дітей, на відтинки "А" 28 і 29 по 400 ґрамів (3.60 зол. за 1 кґ.). Яйця — на нормальні картки для дорослих і дітей, на відтинок "N" 32 по 1. шт. (0.20 зол.) — на додаткові картки II. на відтинок "N" 26 по 2 шт. Пригадуємо нашим П. Т. Членам, що хліб на всі картки кожна, вже постійно діставати в нашій хлібній крамниці (Бурґштрассе 32, в подвірі). Просимо наших П. Т. Членів про вирозуміння і терпимість у випадках термінових труднощів видавання деяких продуктів. Просимо наших П. Т. Членів про вирозуміння і терпимість у випадках термінових труднощів видавання деяких продуктів. Всякі побажання й завваги до кооперативи просимо поміщувати в книгах побажань, якими служитиме кожний службовик крамниці. Взиваємо П. Т. Членів, щоби в загальному інтересі не легковажили справу вибирання всіх продуктів у крамницях Консуму. У второк 11. II. з приводу панахиди по сл. о. Ользі Басарабовій в год. 19-ій — всі крамниці Консуму будуть відчинені тільки до год. 18.30. Управа.
Нове число місячника для молоді "Дорога" за лютий ц. р. незвичайно цікаве змістом й багато ілюстроване. На його зміст складаються: Поетка непокірливости й боротьби; Леся Українка; Вибрані думки; "Откуду пошла єсть земля русьская..."; Леся Українка: Чіпляє сама ясну шаблю важку...; Дисонанс; Що читаємо? (Рецензії); Закон природи: боротьба; С. М.: Його тайна (оповідання); Всі в ряди змагунів (За відзнаку лещетарської справности); Л. О. Лубянецький: Лемківська зима; Стріча (спомин з табору); Т. Чорній: Молодь соняшної Італії ("Баліля"); Пальці й табличка множення; Багатство (з арабських оповідань — переказав Ф. Гаєвський); Ст. Снітик: Теренові гри; Молодь при праці (дописи з Ярослава й Холма); Що хочеш мати, зроби сам. — Ст. 12, 4, 16 цікавих і актуальних ілюстрацій. — Цей ілюстрований журнал для доросту й юнацтва необхідний для нашої молоді. Всі наші батьки й виховники молоді повинні подбати, щоб журнал "Дорога" найшовся в руках доростаючої молоді, бо тільки тоді зможе він виконати свою корисну й відповідальну роботу. 