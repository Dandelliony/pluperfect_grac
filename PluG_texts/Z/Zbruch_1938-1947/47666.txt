◦ ◦ ◦ ◦ ◦ ◦ ◦

Знімання фільму "Борислав сміється". Київська кіностудія приступила до роботи над кінофільмом "Борислав сміється" за однойменним твором великого українського письменника Івана Франка. Фільм відтворить Борислав 70-тих років минулого століття, роботу і побут героїв картини. Фільм буде випущений на екран до 85 роковин з дня народження Івана Франка. (РАТАУ)
На честь Пушкіна. 10 лютого в школі ім. Молотова відбувся вечір, присвячений річниці смерті геніального російського поета-революціонера Олександра Сергійовича Пушкіна. Доповідь про життя і творчість зробив лектор міськкому КП(б)У т. Петріна. Учениці Ціпер, Світальська, Лефлер декламували твори Пушкіна "Смерть поета", "Кавказ", "Полтавський бій" і інші. Про ліричну творчість О. С. Пушкіна розказала учениця Гладченко. Велику заслугу в доброму підготовленні вечора має учитель Мельник, який підготував усі декламації.
Закінчилась перша сесія Верховної Ради Молдавської РСР. 11 лютого закінчилась перша сесія Верховної Ради Молдавської РСР, що тривала 4 дні. Сесія одноголосно затвердила Конституцію Молдавської Радянської Соціалістичної Республіки. Обрана Президія Верховної Ради в складі 15 чоловік. Головою Президії обраний тов. Бровко. Утворений уряд Молдавської Республіки. Головою Раднаркому Молдавської РСР затверджений тов. Константінов. Прийняте рішення про переведення молдавського письменництва на алфавіт, оснований на російській графіці. Сесія з винятковим піднесенням прийняла привітальні телеграми товаришам Сталіну, Молотову, Калініну, Хрущову і Тимошенкові. (ТАРС) 