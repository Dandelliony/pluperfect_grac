В обороні прав української мови.

В суботу, 4 ц. м., відбулось у Варшаві засідання Виконного Виділу (не Начальної Ради, як це хибно подавали), що є при Начальній Раді Адвокатської Палати. Цей Виконний Виділ має розглянути справу українських подань у мовній справі, а саме у справі вживання української мови у зносинах адвокатів як членів Адвокатської Палати в особистих справах, як також подань інших українських інтересентів.
Д-р Кость Левицький у справі свого відклику проти ухвали Окружної Адвокатської Ради у Львові з 1. жовтня 1939. р. поставив домагання, щоб справу вживання української мови по думці закону з 31. VII. 1924. р. розглядала й вирішила Начальна Адвокатська Рада у Варшаві в повному складі, а не Виконний Виділ. До того домагання д-ра К. Левицького приєднався д-р Р. Перфецький зі своїм відкликом.
Наслідком того Виконний Виділ цієї справи не розглядав і не вирішував на тому засіданні; він усунув її як предмет нарад, щоб передати вирішення цієї справи на засідання повної Начальної Ради.
Були ще три інші українські відклики. Їх усіх, анальоґічно до справи през. д-ра К. Левицького, усунено з предмету нарад. 