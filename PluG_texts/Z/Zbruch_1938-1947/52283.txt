◦ ◦ ◦ ◦ ◦ ◦ ◦

Комунікат Українського Консуму в Кракові. В тижні від 2. до 8. червня 1941 визначено продаж таких приділових продуктів: Хліб і мясо в дотеперішній кількості й ціні. Масло: на додаткові карти ІІ, відтинок 28, по 125 ґр. на особу. Цукор: на нормальні карти (дорослі й діти), відтинки 16, 17, 18, 19 по 300 ґр. на особу. Горілку на місяць червень будемо видавати щойно 5. червня, в четвер. Звертаємо увагу на те, що на підставі розпорядку фабрики алькоголю горілку треба буде обовязково вибирати в даному місяці і ніяких спізнень не можна буде взяти під увагу. Управа.
У дальшій черзі рефератів на актуальні теми в суботу дня 31. травня ц. р. в год. 19.30, в салі при вул. Льоретанській 18, відбудеться реферат д-ра Ростислава Єндика для спомагаючих членів УДК в Кракові. — УДК-Краків.
Провід Комісії Адміністраційного та Державного Права Правничої Секції УДК запрошує всіх членів і гостей на сходини, що відбудуться 2. червня ц. р. в год. 19-ій при вул. Зеленій ч. 26, ІІІ. пов., м. 7 — з рефератом м-ра Б. Галіта: "Обмежена самостійність".
"Україніка" в німецькій пресі. Ред. У. Е. Штрукман помістив у "Кракавер Цайтунг" ч. 124 гарну статтю п. з. "Коллеґ бай Богдан Лєпкі" (Поет про українську літературу). Стаття написана з великим пієтизмом для нашого визначного письменника та для української літератури. Прикрашують її 2 світлини: письменника та сцени з прольоґу до от. Кальнишевського.
Заходом Наукової Ради при УЦК відбудеться в середу, 4. червня ц. р. в год. 19 (7. веч.) в домівці "Українського Видавництва" (Краків, Райхсштрассе 34) реферат проф. Віктора Андрієвського на тему: "Хвороби нашої сучасної мови". По рефераті дискусія. Гостям раді.
З приводу призначення Апостольським Престолом о. Пралата д-ра Петра Вергуна Апостольським Візитатором із правами Апост. Адміністратора для всіх українців-католиків на терені всієї Великонімеччини, відправить о. Візитатор у неділю на Зелені Свята, дня 8. червня 1941, в год. 10.30 в українській гр.-кат. церкві (Берлін Н. 58) при вул. Ґрайфенгаґенерштр. 10/11, торжественну св. Літурґію в наміренні українського народу. Після св. Літурґії на католицькому кладовищі Ст. Гедвіґсфрідгоф при Лізенштр. відправить він панахиду на гробах през. ЗОУНР Е. Петрушевича, полк. Вітовського, чет. Чучмана та за душі поляглих Героїв. Доїзди: 1) до української церкви при Ґрайфенгаґенерштр. С-Баном їдеться до Шенгайзералєє, виходиться на Грайфенгаґенштр. і опісля просто вправо яких 300 кроків до церкви, що огороджена деревяним парканом і лежить напроти дому ч. 60 при тій же вулиці; У-Баном доїзд теж до Шенгайзералєє, висідати заднім виходом, потім 30 кроків вернутись лівою стороною до Старґардерштр., а на цій вУлиці вже вліво: перша вулиця (бічна) направо — це Ґрайфенгаґенерштр.; здалека видно паркан і одно дерево. 2) на кладовище Ст. Гевіґсфрідгоф (Лізенштрассе) їхати У-Банорм до Шварцкопфштрассе. 