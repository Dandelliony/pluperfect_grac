◦ ◦ ◦ ◦

Концертне Бюро І. Н. Т. Концерти бандуристів: сьогодні, в неділю, 27 вересня — у Жовкві; завтра, в понеділок, 28 вересня — в Раві Руській; післязавтра, у вівторок, 29 вересня — в Угнові; в середу, 30 вересня — в Белзі та в четвер, 1 жовтня — в Сокалі.
Імпреза для дітей у Клюбі. Український Літературно-мистецький Клюб у Львові хоче і цієї неділі зробити приємну несподіванку українській дітворі. Бажаючи усистемізувати щонедільні передполудневі імпрези для дітей, Правління Клюбу влаштовує сьогодні, в неділю, 27 вересня, в 11-ій год. ранку другий літературно-мистецький ранок для дітей дошкільного віку. Правління Клюбу запрошує українську дітвору, щоб — як і попередньої неділі — виповнила імпрезову залю Клюбу адреса: Львів, вул. 29-го Червня — раніше 3-го Травня ч. 10).
Сходини купців. Сьогодні, в неділю, 27 вересня, в 10-ій год. ранку, відбудуться в домівці Українського Комітету на Львів—місто, Ринок ч. 10. ІІ-ий пов., сходини Об'єднання Українських Купців. Предметом сходин: 1) Справи Об'єднання, 2) Реферат проф. Терлецького.
Вечір української пісні у Клюбі. Сьогодні, в неділю, 27 вересня, в 6-ій год. вечором, відбудеться в Українському Літературно-мистець кому Клюбі у Львові, вул. 29-го Червня (давніше 3-го Травня) 10, вечір-концерт української пісні. Красу нашої пісні зарепрезентують солісти: Олена Лозицька (сопран) і Дометій Йоха (баритон). Акомпаніює Марія Роговська. Правління Клюбу запрошує на цей вечір членів і прихильників мистецтва.
Типуємо коні. Сьогодні, в неділю, 27 вересня, в год. 13.30 — третій день кінних перегонів на стадіоні на Персенківці. На сьогоднішній день типуємо перемогу таких коней: І-ий біг — 1) Арес II, 2) Мушкетер; ІІ-ий біг — 1) Найробі, 2) Безспірна; ІІІ-ий біг — 1) Бояр, 2) Брабант; IV-ий біг — 1) Сан II, 2) Гам; V-ий біг — І) Рекін, 2) Індигенат; VI-ий біг — 1) Аристот, 2) Угенда; VII-ий біг — 1) Надір, 2) Бар; VIII-ий біг — 1) Педал, 2) Пират II. 