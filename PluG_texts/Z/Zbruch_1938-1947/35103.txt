◦ ◦ ◦ ◦ ◦ ◦ ◦

Новий інститут. Наркомторг СРСР відкрив у Львові філіал Всесоюзного заочного інституту радянської торгівлі. Це перший заочний учбовий заклад, що організований в західних областях України. Інститут без відриву від виробництва готуватиме висококваліфікованих спеціалістів торговельної сітки. Навчання в ньому буде провадитись 5 років.
Зараз Львівський філіал заочного інституту торгівлі розпочав набір студентів. Десятки заяв щоденно надходять від бажаючих вчитись заочно.
Гастролі львівських артистів по СРСР. Виступи майстрів мистецтва Львова включаються в гастрольні плани найбільших міст Радянського Союзу. Зараз відбуваються успішні виступи в Одесі, Симферополі, Миколаєві і Запоріжжі групи солістів Львівської державної філармонії співачки Ядвіги Генерт, віолончеліста Т. Ліфан, піаніста Ріхарда Вернера і скрипаля Симона Шаца.
18 квітня у Великому залі Московської філармонії виступить солістом у концерті Державного симфонічного оркестру Союзу РСР професор Львівської консерваторії Леопольд Мюнцер. Концерти Л. Мюнцера відбудуться також у Ленінграді, Києві, Одесі, Харкові і Ростові. В тривалу гастрольну подорож виїде теа-джаз Львівської філармонії під керівництвом Генріха Варса. В плані подорожі — Москва, Київ, Ленінград, Харків, Одеса, Батумі, Сочі. 