Розбудова Черча як мінерального живця.

Минає десять літ, як розпочалась розбудова мінерального живця Черче коло Рогатина Спілкою з обмеженою відповідальністю, зареєстрованою в торговельному суді у Львові.
Отсе одна з тих небагатьох лікувальних спілок, що є в руках наших українських спільників. Спершу був мінеральний живець Черче в руках 7 громадян з Черча під проводом директора школи Петра Біґуса і начальника громади Черче Василя Гладуна. Та коли їм нестало засобів до наміченої розбудови, то вони звернулись до редактора "Діла" у Львові пок. Федя Федорцева, щоб він представив цю справу нашим центральним господарським установам. Відтак заходами ред. Федорцева і д-ра Костя Левицького дійшло до того, що в дні 1. березня 1929. р. засновано у Львові спілку: Мінеральний Живець Черче з обмеженою відповідальністю, до котрої приступило 52 наших спільників (осіб правних і фізичних), що дожили потрібний капітал (понад двіста тисяч золотих). Та Спілка перебрала предметові ґрунти в Черчі з мінеральними водами й боровинням і приступила весною 1929. року до розбудови Черча як мінерального живця для лікуванців уже у першому літньому сезоні 1929. р.
І так за тих десять років перейшли у Черчі тисячі лікуванців на тяжчі і лекші недуги. Наш лікарський світ пізнав лікувальні черчанські живці, між котрими вибились на передове місце боровинні купелі.
На розбудову Черча зложилися три чинники:
Передусім підприємство спілки: мінеральний живець Черче, що видобуває лічничі цінности джерел на доцільне лікування, при фаховій помочі Українського Лікарського Товариства під проводом Вп. д-ра Маріяна Панчишина, уладжуючи купальні лазниці і те все, чого потребують лікуванці.
Побіч підприємства спілки, що доставляє лікувальні живці, стоїть громада Черче, що побиряє громадські оплати від лікуванців і за це має їм дати: спокій та безпеку у громаді, як також дороги і світло при дорогах. Громада Черче побирає ще частину доходу від спілки за відступлені їй терени до експльоатації живців.
А далі стоять громадяни, себто члени громади Черче, що приймають лікуванців і за це користають з лікуванців: за доставу підвод, а зарібків при роботах, за винайми мешкань та за збут яєць, масла, молока, курятиння і городовини.
Ось так мінеральній живець Черче дає варстат праці для цих трьох чинників, що мають згідно співділати і доцільно працювати, щоб нести поміч усім тим, що у терпіннях від недуг тукають рятунку для свого здоровля. Від згідного співділання причасних чинників залежить дальший розвій самої установи, щоб усувати всякі можливі недомагання і дати лікуванцям по змозі те все, чого вони потребують і домагаються.
Отсьому то співділанню і щирій опіці лікарського стану завдячує мінеральний живець Черче своє добре імя і свій розвій. З нього користає також українське селянство і то у значному відсотку, що означає поступ і культуру та зрозуміння ваги гіґієни у нашому громадянстві. З Черча користають як лікуванці не тільки українці з ближчих і дальших сторін, але також громадяни польської національности, що зпід Варшави і Люблина загощують до Черча та почуваються тут добре, як пристало у культурному товаристві.
Наше Черче стало не тільки місцем лікування, але також місцевістю приємних товариських сходин, де нема зарозумілости ні визиску, а щирість і товариська привітливість для всіх. Не диво, що хто любить своє і своїх, той приїзджає щороку до Черча...
К. Л. 