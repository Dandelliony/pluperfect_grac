◦ ◦ ◦ ◦ ◦

Бої на острові Сінгапурі
БЕРЛІН, 11 лютого. Останні вісті з Далекого Сходу кажуть, що японці вже тільки 14 км. перед містом Сінгапуром. Ідуть запеклі бої за пристань. Великі втрати ворога. Японці ідуть на багнети. В усій акції японці виграють, використовуючи момент заскочення. Велику прислугу японцям вчинили японські плавці, які в теміні ночі переплили були затоку і прослідили, де найслабші місця ворога. — У Дарвіні (Австралія) сьогодні була знову повітряна тривога.
Американці командують англійською фльотою
ШТОКГОЛЬМ, 11 лютого. Команду над англійською фльотою в Тихому океані перебрали американські генерали. В західній частині Тихого океану англійськими морськими силами командує американський генерал, Гарт. Американський адмірал Лєрі, став командантом англійських збройних сил в Австралії та Новій Зеляндії.
Велика пожежа у Філядельфії
БЕРЛІН, 11 лютого. У Філядельфії знялась велика пожежа, що потягла за собою великі матеріяльні шкоди. Там згоріло 20 великих будинків разом із торговельними підприємствами. 50 домів поважно пошкоджених. Втрати оцінюють на міліон долярів. Пожежі приглядалось понад 50 тисяч осіб.
Повітряна тривога в Австралії
ТОКІО, 11 лютого. Як передає радіо з Токіо, в північно-австралійському порті, Дарвін, проголошено вже третій раз повітряну тривогу від початку японсько-американської війни.
Друга місія Швейцарського Червоного Хреста
БЕРЛІН, 11 лютого. Першу швайцарську місію під протекторатом швейцарського Червоного Хреста разом з її лікарями, медсестрами, шоферами, секретарками і т. д., по їх кількамісячній службі, на східному фронті, заступила цими днями друга місія.
Кармона — президент Португалії
ЛІЗБОНА, 11 лютого. Вчора відбулись вибори президента Португальської Республіки. Участь населення у виборах дуже велика. Великою більшістю голосів обрано президентом Португалії Кармону. Він одержав 90,8% усіх голосів. Сьогоднішні ранішні газети під вражінням виборів. Великі статті присвячені президентові.
Експльозія в Танжері
МАДРИД, 11 лютого. При перевантажуванні багажу, призначеного для англійського консула в Танжері, з корабля до авта експльодувала одна з валіз. У наслідок експльозії згинуло 11 людей; 30 осіб важко ранених. Між убитими 3 службовці англійського консуляту в Танжері та портові робітники і шофери. Багаж із вибуховими матеріялами привіз до Танжеру, як подають газети, англійський буксир, що негайно після вивантаження відчалив у невідомому напрямі. Підчас експльозії відкрилась одна із скринь, із якої вилетіли летючки на еспанській мові. Летючки закликають до виступів проти еспанського уряду. В інших скринях і мішках найдено теж вибуховий матеріял.
В останній хвилині передають, що число жертв англійського саботажу в Танжері зросло до 14 осіб. В експльозії сильно потерпів будинок еспанського митного уряду. Як передає радіо, в відповідь на англійську провокацію в Танжері, еспанські робітники зорганізували велику протианглійську демонтрацію. Демонстранти несли вулицями міста транспаренти з написом: "Танжер протестує проти підлого атентату англійців". Після демонстрації еспанська влада проголосила стан облоги в середмісті Танжеру, щоб не допустити до виступів проти англійців, які там живуть. Японці перейшли Джоругську протоку. Таким чином почалася кінцева фаза боротьби за Сінгапур.
Португальські гарнізони на Азорських островах знов зміцнено.
Міністерство закордонних справ повідомило шведського посла в Берліні, що після створення нового норвезького уряду немає більш причини для того, щоб Швеція займалася охороною громадян Норвегії і норвезького майна в Німецькій Державі. 