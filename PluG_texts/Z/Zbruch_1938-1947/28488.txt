◦ ◦ ◦ ◦ ◦ ◦ ◦

Ліквідація безробіття серед шоферів
Несправедлива польсько-німецька війна позбавила багатьох шоферів праці. В перші дні після війни профспілкою шоферів було зареєстровано коло 2000 безробітних. Тепер безробіття серед шоферів остаточно ліквідується. Десятки машин залишених переляканими польськими панами та розбитих у війні ремонтували шофери-механіки. На відремонтованих машинах тепер працюють біля 300 колишніх безробітних шоферів на терені Львова та 120 на будові автостради Корець — Львів.
Незабаром на будівництво цієї автостради поїде іще 150 шоферів. К. Пелехатий.
Безробітні Західної Україні на шахтах Донбаса
СЕРГО (Ворошиловградська область), 26 жовтня (ТАРС). Вчора у місто Серго для роботи на шахтах Донбаса прибуло 470 безробітних з Західної України. Тепло зустрінули гірняки Донбаса своїх єдинокровних братів. Зустріч перетворилась у демонстрацію великої сталінської дружби народів.
Розпочався розподіл нових гірняків Донбаса по шахтам. Для них приготовлені теплі, затишні гуртожитки. Шахтарі Донбаса зобов'язались допомогти своїм єдинокровним братам опанувати гірницьку професію, навчитися працювати по-стахановському.
Підприємства стали до роботи
Західна Україна була внутрішньою колонією шляхетської Польщі. Це була так звана "Польща Б", як її визначив польський міністр Квятковський. Шляхетський уряд не піклувався про розвиток промисловості на Західній Україні і робив все можливе, щоб цей розвиток гальмувати. Трудящі Західної України постачали центральну промисловість "Польщі А" сировиною і сільсько-господарськими продуктами.
Фабрика й заводи, які були на Західній Україні, згортали виробництво. В наслідок такої економічної політики швидко зростало безробіття. Місто Львів мало лише кілыка фабрик і заводів, в яких працювало не більше, як по 200 робітників. Важкої промисловості тут зовсім не було. Існували невеличкі шоколадні фабрики, цегельні та лісопильні заводи.
Після приходу на Західну Україну Робітничо-Селянської Червоної Армії майже всі підприємства стали до роботи. Зараз у Львові працює 142 фабрики і заводи. Число робітників зросло до 10.792 чоловіка. В деяких підприємствах, власники яких втекли, робітники самі організували роботу і керують нею. 