Чотири типи забезпечення німецьких інтересів на зайнятих теренах

У зв’язку з іменування А. Розеньерга міністром зайнятих східних областей та Е. Коха райхскомісаром для України слід пригадати, що німецька преса стверджує чотири типи забезпечення німецьких інтересів на зайнятих теренах. Примінювання того або іншого типу залежить від віддалення фронту, від історичних, расових і географічних моментів.
1. Військовий заряд. Вся цивільна і військова влада такого терену належить до військового командування. Цей тип примінювано всюди аж до часу дальшого унормування, а остався він до тепер у Бельгії.
2. Протекторат. Н. пр. Чехія. Протекторат творить автономічну одиницю в границях Німеччини, — отже не має прав суверенної держави, т. зн. не має власного війська, не провадить власної заграничної політики і т. д. Для правління внутрішними справами протекторат має свого президента, прем'єра міністрів і міністрів. Над цим урядом автономічної области стоїть райхспротектор, що дістає вказівки і залежить просто від Фірера.
3. Генеральне Губернаторство. Цей тип примінено до теренів б. польської держави з тою думкою, що вони постепенно будуть щораз тісніше звязані з Райхом. На чолі Генерального Губернаторства стоїть генеральний губернатор, що має повноту державної влади. Йому підлягають губернатори Дистриктів (5), цим останнім крайсгавптмани. Біля генерального губернатора є рада, як дорадчий орган, що складається з найвищих урядників губернаторського уряду. Генеральне Губернаторство під правним, фінансовим, митним оглядом творить окрему складову частину Великої Німеччини.
4. Райхскомісаріят. На чолі Райхскомісаріяту стоїть райхскомісар, що має повноту державної влади і підлягає просто Фірерові. Цей тип забезпечення введено нпр. у Норвегії і Нідерляндії. Райхскомісаром для України призначено Б. Коха, як і для Остлянду (Литви, Латвії, Естонії і частини Білорусі) Г. Льогзе. Вони оба підлягають міністрові для зайнятих східних областей А. Розенбергові, який залежить від Фірера. 