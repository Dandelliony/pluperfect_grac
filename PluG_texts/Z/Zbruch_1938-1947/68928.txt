◦ ◦ ◦ ◦

Хто має рукописи Д. Січинського? Станиславів, 24 липня. — Повітовий Відділ Культурної Праці при УОК в Станиславові підготовляє збірне видання музичних творів Дениса Січинського. Його музичні твори друковані, а багато ще в рукописах є між громадянами Станиславівщини, їх треба зібрати, упорядкувати та видати друком. Тому всі, хто має у себе його твори, головно в рукописах, повинні зложити їх у Відділі Культурної Праці в Станиславові для використання їх при редагуванні збірного видання творів нашого композитора.
Відпустка Провідника УЦК. Дня 26-го липня ц. р. Провідник УЦК проф. д-р В. Кубійович розпочав свою відпустку. Про кінець відпустки буде у свій час повідомлення в пресі.
Українська радіопередача. Сьогодні, в суботу, 26-го липня, в часі від год. 13-ої до 13.16 Львівська Радіовисильня передає концерт веселих народних пісень і танків у виконанні бандуристів: Ю. Сінгалевича та З. Штокалка.
Дитячий табор. Зголошення на дитячий табор у Брюховичах для хлопців і дівчат від 7—12 років приймає Відділ Опіки над Молоддю і Родиною УЦК в домівці Відділу, Львів. Бурґпляц З/ІІ. від 4—6 год. щодня. Доїзд і прохарчування запевнене. Оплата 65 зол.
З Українського Комітету. Пані у віці від 25 до 45 років життя, які добре володіють німецькою мовою у слові і письмі, найдуть зараз бюрову працю. Зголошуватися негайно з відповідними документами в Організаційному Відділі Українського Комітету на Львів-місто, Ринок 10/ІІ, в год. 7,30—9 і 14—15,30.
Господарські референти. Господарських референтів до праці в Українських Окружних Комітетах шукає Український Центральний Комітет. Рефлєктувати на прийняття можуть тільки кандидати з високою освітою або з довшою практикою у господарських установах. Зголошення з залученим життєписом надсилати до Господарського Відділу УЦК Львів, вул. Паркова 10. 