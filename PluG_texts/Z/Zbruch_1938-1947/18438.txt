Скандальна еротична афера у Львові. 

Львівська поліція арештувала д-ра Генрика Рапапорта, б. ученицю шкільного заведення С. К. та Евгенію Берґ жінку приватного урядовця під замітом намовлювання учениць до неморальних вчинків. Ціла справа виглядає так: Поліція запримітила вже у грудні м. р., що вечором до деяких льокалів приходять у товаристві старших мужчин молоті дівчата, імовірно учениці, які відтак відвідували зі своїми принагідними товаришами ґарсонєру д-ра Генрика Рапапорта при вул. Вроновських 6. Крім того службовички жіночої поліц. санітарної бригади ствердили, що Рапапорт поширює деморалізацію серед всяких учениць польських ґімназій, заманюючи на ховзку дорогу уявними користями, "срібними лисами", шовковими панчішками, дорогими сукнями і т. д. Співробітником Рапапорта був якийсь д-р Норберт Пар, як кажуть  адвокат, якого дівчата називали "Ясьом". Коло 20 легковірних дівчат попало в павутиння деправаторів. Були це здебільша учениці одного наукового заведення, що мало колись добру славу. Оба "адвокати" послуговувалися помічницями, які переводили набір серед учениць. Це б. учениця згаданого заведення С. у та Евгенія Берґ. Жертви цієї афери – це здебільша дочки урядовців, одна навіть дочка директора сільських маєтків. Як виявило слідство, три жертви лікуються у лічницях, дві лікуються вдома, дві перейшли недозволені операції. Афера викликала у Львові велике вражіння. 