Арсенал зброї і муніції в "Домі Медиків".

"Вєк Нови" з 16. ц. м. пише: Зі середи на четвер (15. ц. м.) влада безпеки при участи віце-прокуратора перевела сензаційну ревізію в Домі Медиків при вул. Слодовій. Влада безпеки мала вже від довшого часу інформації, що в цьому домі приміщений арсенал ріжного роду зброї, що її вживали боївки студентів допускаючись ріжних терористичних актів і у високих школах і поза ними. Висліди ревізії дали владі матеріял, що компромітує багато студентів. І так у кімнаті студентів Зарембського і Шамоцького поліція знайшла два військові кріси; тому обох студентів арештували. В іншій кімнаті, в якій мешкають студенти Опєля та Орхеля, поліція знайшла петарду з льонтом, довгим на півтора м. У хвилині, коли поліція входила до будинку, з цієї саме кімнати з другого поверху скинули на подвіря сусідньої камениці пачку, в якій була петарда, дві ґранати та крісові набої. На щастя ґранати не вибухли. Далі в кількох кімнатах поліція знайшла багато ножів, з того кілька пружинових. І багато летючок з нелєґальним змістом. Поліція арештувала студентів, в яких найшла ножі та летючки. Вістка про висліди ревізії викликала велитенське вражіння в університетських колах. Влада та веде слідство. 