Збільшення постачання Львова газом. — Геологи вийшли в розвідку

Збільшення постачання Львова газом
Львівський філіал інституту проектування міст "Діпроміст" розробив проектне завдання по розширенню постачання міста газом. Проектне завдання розглянуто і затверджено облвиконкомом і облпланом.
В 1939 році Львів — разом з електростанцією, промисловими та побутовими об'єктами одержав близько 48 міліонів кубометрів природного газу.
За новим проектом в цьому році, з закінченням усіх будівних робіт в четвертому кварталі, має бути прокладений новий газопровід високого тиснення з Дашави у Львів протяжністю в 80 кілометрів. Ця лінія буде прокладена паралельно з старою, проте діаметр труб буде в 300 міліметрів проти 158 міліметрів старої магістралі. Крім того газова сітка міста буде збільшена на 50 кілометрів.
Це дасть можливість підвищити споживання містом газу до 113 міліонів кубометрів, а за проектом, в 1947 році споживання газу має зрости до 226 міліонів кубометрів.
В основному до газової магістралі приєднають найбільші підприємства міста — фабрики і заводи обллегпрому, хлібці заводи, м'ясокомбінат, трамвай, комунальні заклади — лазні, пральні, готелі, школи, інститути, дитячі садки, установи. Буде  посилено постачання газом житлових будинків і зокрема робітничих околиць.
Питома вага споживання газу Львовом зросте до 47 процентів. Це дасть можливість економити щороку близько 107—108 тисяч тонн твердого палива. Геологи вийшли в розвідку
Західні области України багаті величезними покладами бурого і кам'яного вугілля. Розвідкою вугільних багатств займається створений трест "Львіввуглерозвідка".
В Жовкві, Золочеві, Крем'янці і Коломиї створено геолого-розвідочні контори. Такаж контора організується в Чорткові. В цьому році повинні розгорнути СВОЮ роботу 21 дільниця по закладці шахт видобування бурого вугілля.
За попередніми підрахунками запаси бурого вугілля в західних областях України обчисляються в сотні міліонів тонн. Особливо багато тут кам'яного вугілля, який вичисляється в міліардах тонн.
Буре вугілля залягає всього лише на кілька десятків метрів. Так в Золочеві зустрічаються шурфи глибиною в 10-15 метрів. Залягання кам'яного вугілля досягають 300 і більше метрів. Біля станції Задвір'я виявлено пласт вугілля на глибині 450 метрів.
200 чоловік — працівників "Львіввуглерозвідки" провадять бурові роботи, проходять штольні, шурфи, користуючись двома механічними і 7 ручними буровими верстатами. За 2 — 3 дні будуть працювати ще 4 механічні верстати.
В Золочеві вже знайдено пласти бурого вугілля робочої потужності. Тут закладаються дві штольні. Закладено також шахти бурого вугілля в Крем'янці, виділено дільниці для закладки шахт в Жовкві і ще одної шахти в Крем'янці. Тут провадяться додаткові геолого-розвідочні роботи. 