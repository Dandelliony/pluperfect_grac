◦ ◦ ◦ ◦ ◦ ◦ ◦ ◦

Про укладення пакту про взаємодопомогу між СРСР і Естонською Республікою.
Протягом 24—28 вересня в Москві відбувались переговори між Наркомзаксправ тов. Молотовим і міністром закордонних справ Естонії п. Селетером по питанню укладення пакту про взаємодопомогу і торгової угоди між Радянським Союзом і Естонією. В переговорах брали участь товариші Сталін і Мікоян, а з боку Естонії голова державної думи проф. Клуотс і естонський посланик п. А. Рей.
Переговори закінчились підписанням 28 вересня пакту про взаємодшомогу і торгової угоди.
Репресії проти комуністичної партії у Франції
Нью-Йорк, 28 вересня (ТАРС). Як повідомляє агенство Юнайтед Пресс з Парижу, французька поліція зробила наскок на приміщення Центрального Комітету французької компартії, а також на приміщення багатьох місцевих комітетів. Всі ці приміщення запечатані. Зроблено також поліційський наскок на приміщення ряду громадських організацій, які примикали до народного фронту.
Далі агенство повідомляє, що місце перебування керівників комуністичної партії невідоме. Консервативні партії мають намір внести пропозицію про скликання парламенту для розгляду питання про позбавлення мандатів 76 комуністичних депутатів і 2 сенаторів.
До заборони комуністичної партії у Франції
Париж, 28. вересня (ТАРС). 26 вересня французький уряд виніс рішення про розпуск комуністичної партії і організацій, що примикають до неї. Опубліковано надзвичайний декрет, який забороняє всякого роду діяльність, яка має пряму і непосередню мету розповсюдження комуністичних лозунгів.
Ряд французьких газет вимагає також приняття заходів проти комуністів — депутатів парламенту. За заявою газет "Жур", "Еко де Парі", уряд надає право депутатам палати підняти питання про позбавлення комуністів депутатських прав.
Лідер соціалістів Блюм пише в органі соціалістичної партії "Попюлер", що "в заходах уряду немає нічого несподіваного".
Таємна рада незадоволена рішенням японського кабінету.
Токіо, 28 вересня (ТАРС). Після затвердження кабінетом декрету про поширення прав прем'єра в галузі проведення закону "про загальну мобілізацію", це питання було перенесено на обговорення таємної ради. Заступник голови таємної ради 27 вересня зробив роз'яснення з цього приводу. Після цього почалося обговорення Декрету членами таємної ради. При цьому членами ради було задано ряд питань.
Газета "Асакі" вказує, що таємна рада дуже незадоволена рішенням по розширенню прав прем'єра. Обговорення декрету викликало багато суперечок. Через відсутність одностайності в цьому питанні декрет не був затверджений. Було вирішено знову обговорити питання 4 жовтня.
Зведення Верховного Командування німецької армії
Берлін, 28 вересня (ТАРС). Німецьке інформаційне бюро передає повідомлення верховного командування німецької армії, в якому говориться: "У вчорашніх боях на південному фланзі, на південь від річки Сан, було взято в полон 500 офіцерів і 6000 салдат 41 дивізії. Були взяті в полон також командуючий корпусом прикордонної охорони, командири 7 і 39 дивізій.
Варшава, яка вчора безоговорочно капітулювала, буде занята 29 вересня. Гарнізон Варшави налічує понад 100.000 чоловік. Сьогодні опівдні комендант Модліна також зробив заяву про здачу кріпості.
На заході серйозних боїв не було. Підчас повітряного бою над Саарбрюкеном було збито одного ворожого літака.
Загін бойової авіації успішно атакував важкий британський крейсер біля острова Мей (побережжя Шотландії). Бомба вагою в 250 кілограмів попала в передню частину корабля. 