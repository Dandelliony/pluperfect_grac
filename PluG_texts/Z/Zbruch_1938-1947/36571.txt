◦ ◦ ◦ ◦ ◦ ◦ ◦

Законопроєкт про політичні партії меншинних національних ґруп у Словаччині.
КТВ. БЕРЛІН, 18. травня. — З Братислави повідомляють, що словацький парлямент прийняв законопроєкт про політичні партії меншинних національних ґруп у Словаччині. Проєкт того закону передбачує реєстрацію усіх партій, що через них проживаючі на Словаччині меншинні національні ґрупи матимуть вплив на участь в держави, житті країни. Членами партії можуть ставати виключно словацькі громадяни з виразною приналежністю до такої, чи іншої національної меншини. Партія має бути виразником політичних стремлінь та поглядів даної меншини. Одна стаття законопроєкту передбачує навіть право взаїмности, себто стверджує, що діяльність меншинної партії може бути обмежена до таких рам, у яких дозволено розвій словацької меншини у батьківщині тої меншини. Протидержавна діяльність партії спричинює розвязання її самої, або припинення пресових орґанів партії. Репрезентант української меншини в Словаччині, посол Симко прийняв законопроєкт іменем своїх земляків. Німецька ґрупа має, як відомо, від жовтня 1938 р. свою націонал-соціялістичну партійну орґанізацію, яку автоматично новий закон признає. Продставник мадярської меншини Естергазі прийняв також законопроєкт, підкресливши при цьому в окремій заяві конструктивний характер мадярської партії висловивши жаль, що вона від 1938 року не має права відбувати прилюдних зборів.
Ляон здобутий приступом
БЕРЛІН, 20. 5. — Начальна команда німецької армії повідомляє:
Німецькі війська здобули сьогодні приступом Ляон (місто на третині дороги від бельґійського кордону до Парижа — прим. Ред.). На цитаделі в Ляон повіває німецький воєнний прапор. В наступі з Ляону на полудневий захід осягнено канал Уаз-Есн. В Бельґії німецькі війська переслідують ступаючого ворога. Німецькі війська перейшли Дендр і осягнули горішню Шельду. Анґлійські частини в поспішному марші уступають до портів каналу. Біля Мобеж і на полуднє від Валєнсієн відбито наступ одної францусько-бельґійської армії, що шукала виходу на полуднє. Ворог зазнав в цій акції дуже важких втрат, зокрема також в панцирній зброї і після даремного намагання зробити пролом уступає в замішанню на захід. На полудневий захід від цього місця німецькі танки і змоторизовані частини осягнули побоєвище в бою над Сомою з 1916 р., на дорозі Камбре — Перон.
Загони нуркових, боєвих і бомбових літаків розбили одну ворожу панцирну батаву, що машерувала з Ляону на північ і змусили її до відвороту. Цілий перстень фортів довкола Літтіх та всі форти довкола Намюр, до одного є в німецьких руках. В боях панцирних частин відзначився особливою холоднокровністю останніми днями в Бельґії поручник одного панцирного полку барон Нольде.
19. травня німецькі летунські ескадри скріпили свої атаки на позафронтові получення ворога і дороги його відвороту в північній Франції і Бельґії. Атаковано з успіхом ворожі летунські майдани. В розвідчій акції на морю біля францусько-бельґійського побережжя знищено два ворожі контрторпедовці і важко ушкоджено один контрторпедовець, торпедовець "Енкомпріз" і три торговельні кораблі загальної містоти 15.000 тон. Втрати ворога осягнули вчорашнього дня 143 літаки, з того в повітряних боях зістрілено 95 літаків, протилетунська артилерія зістрілила 15 літаків, решту знищено на землі. 31 німецьких літаків пропало.
В ночі з 19. на 20. травня бритійські літаки бомбардували знову безпляново західню Німеччину і вбили й поранили низку цивільних осіб. Одинока мілітарна ціль в яку влучили був один табор для полонених. Деяка кількість полонених згинула.
Д-р Сейс Інкварт комісарем Голяндії.
БЕРЛІН, 21. 5. — Щоби закріпити прилюдний лад і життя в Голяндії під опікою німецької армії, Фірер призначив міністра Райху д-ра Сейс-Інкварта комісарем для зайнятої голяндської території. Комісар опрацює для населення найвище законодавство і підлягатиме безпосередньо Фірерові. При здійснюванні своїх постанов і в орґанізації місцевої влади комісар може послуговуватися голяндською владою. Військове законодавство опрацює командант німецької частини в Голяндії. Голяндське законодавство задержує свою силу, якщо не суперечить з дійсністю окупації. Міністер Райху д-р Сейс-Інкварт прибув в неділю до кватири начального вожда, щоби одержати з його руки номінаційну грамоту і напрямні для своєї праці в Голяндії. Опісля д-р Сейс-Інкварт прибуде ще цього тижня до Кракова, щоб розвязатися тут зі своїми обовязками, а опісля виїде до Голяндії. Місцем осідку комісаря Голяндії буде Гаґа.
Фон Фалькенгавзен — начальним військовим командантом в Бельґії і Голяндії.
БЕРЛІН, 21. 5. — На основі повновластей даних Фірером і начальним вождом німецької армії начальний командант армії і ґен. полк. Бравхіч постановив зорґанізувати військову владу на зайнятих на заході територіях та іменував начальним військовим комендантом в Бельґії й Голяндії ґен. піхоти фон Фалькенгавзена. Він буде справувати військову владу в Голяндії до часу доки не обійме свого уряду призначений Фірером комісар Райху д-р Сейс-Інкварт і доки Голяндія не дістане окремого начального військового коменданта.
Спішна евакуація Ґібральтару
РИМ, 21. 5. — З Альґесірас повідомляють, що на танжерських водах, у напрямі на Ґібральтар пливе дві великі одиниці анґлійської воєнної фльоти. В Танжері почалась евакуація населення. Втікачі подаються частинно до еспан. Марокка. Також в Ґібральтарі анґлійці поспішно приготовляються до евакуації жінок і дітей. Американський конзуль візвав всіх американських громадян негайно покинути Ґібральтар. — Такий самий наказ повторили ще раз американські конзуляти американським громадянам у Туреччині. 