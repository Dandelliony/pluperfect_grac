◦ ◦ ◦ ◦ ◦ ◦ ◦

Бій на Атлянтику триває
БЕРЛІН, 28. III. — Головне Командування Німецьких Збройних Сил подає:
Ранком 24. III. німецькі та італійські змоторизовані відділи зайняли після коротких боїв місцевість Ель Аґаїля на побережжі великої Сирти. Ворог відкинений на схід.
Летунство продовжує зі щораз більшим успіхом боротьбу з бритійськими торговельними кораблями. Німецькі воєнні літаки, що діють у районі Атлянтику та біля гирла Темзи, знищили вчора коло 31.500 т. ворожого тонажу. 6.000 тон поважно ушкоджені. Згідно з додатковими повідомленнями — німецькі бомби затопили біля островів Фар-Ер два ворожі торговельні кораблі містоти 7.000 т. Вчора німці знищили загалом 38.000 т. ворожого корабельного тонажу. Крім того підчас летунських вдалося ушкодити на морі довкола Анґлії 10 кораблів містоти 44.000 тон.
На Середземному Морі німецькі літаки поцілили на південь від Крети два більші ворожі торговельні кораблі, що плили в транспорті під охороною. Підчас збройних стежних летів на денну Анґлію, німецькі летуни заатакували 3 новітні фабричні обєкти. Велика бомба поцілила монтажеву галю заведень летунського промислу.
Підчас спадного лету над двома летовищами німецькі летуни збомбардували ворожі літаки на землі.
Підчас одної атаки на одну пристань південного побережжя Анґлії, прийшло до вибухів і пожеж у фабричній галі одного з більших промислових заведень.
Над півд. Анґлією прийшло до летунських боїв між одним німецьким стежним літаком і 5-ма бритійськими ловецькими літаками. Німецький літак зістрілив 2 ворожі машини. Німецький літак, хоч потерпів поважні ушкодження, вернувся до своєї бази. Обсада того літака складалася з підпоручника Маєра як команданта і обсерватора, старшого фельдфебля Фішера, підстаршини Альтгавза і старшого фельдфебля Айрихта.
Ані вдень, ані вночі ворог не налітав на Німеччину.
Ворог втратив два літаки та один запоровий бальон. Пропали два німецькі літаки.
За співпрацю Франції з Німеччиною
ВІШІ, 28. III. — Підчас своєї недавньої гостини в Парижі заступник президента, адмірал Дарлян, відвідав також кардинала Сішара, що з ним кожного свого приїзду до Парижа відбуває довгі розмови. Адмірал Дарлян дуже числиться з опінією кардинала Сішара, що тепер більше ніж досі переконаний про конечність якнайтіснішої співпраці між Францією та німецьким урядом.
Розмова мін. Рібентропа з Матсуокою
БЕРЛІН, 28. III. — Німецький міністр закордонних справ фон Рібентроп прийняв в четвер передполуднем японського міністра закордонних справ Йосуко Матсуоку, що прибув до Німеччини на запросини німецького уряду, та відбув з ним довшу розмову в атмосфері сердечного порозуміння. Підчас кількагодинної розмови дійшло до повної згідности поглядів у всіх справах, звязаних зі співпрацею, передбаченою пактом трьох між Німеччиною, Італією та Японією.
Відпруження між Японією та Совітами
ТОКІО, 27. III. — Японський щоденник "Токіо Асагі" заявляє, що коли брати під увагу напружене загальносвітове положення, треба привязувати велике значіння до розмов між Молотовом і Сталіном та мін. Матсуокою. Приявність Сталіна треба вважати доказом дружніх відносин між обома державами. Ті відносини розвиваються щасливо. Проявами прояснення взаємин між обома країнами стало підписання тимчасового договору про риболовлю та ступневий розвиток господарських переговорів. "Токіо Осагі" сподівається, що ця розмова промостить шлях для скорого й загального прояснення положення.
Німецький ґенерал летунства в Болгарії
СОФІЯ, 28. III. — У середу прибув до Софії шеф летунства ґен. Лєр. Мета його поїздки — перегляд німецьких летунських ескадр у Болгарії.
Головний командант болгарського летунства ґен. бригади Бойдев привітав німецького гостя на летовищі Враждебна біля Софії, де зайняла місце почесна сотня болгарських летунських військ. Опісля цар Борис прийняв ґенерала Лєра. Розмова між болгарським царем та німецьким гостем була дуже сердечна.
Пополудні італійський посол ґр. Маджістрато влаштував гостину для чільних представників болгарських офіціяльних кругів та провідника німецьких летунських ескадр.
Після куртуазійних відвідин ґен. Лєр пічне інспекцію німецьких летунських ескадр.
Новий уряд в Югославії
БІЛГОРОД, 27. III. — В четвер ранком малолітній король Петро, опершись на армію, перейняв королівську владу й видав до народу проклямацію. Місію створення нового уряду король поручив ґен. Душанові Сімовичеві. Як повідомляє пресова аґенція "Аваля", ґен. Сімович вже створив новий уряд у такому складі: перший заступник голови уряду д-р Мачек, другий заступник голови уряду проф. Йованович, мін. закорд. справ Нінчин, мім. внутр. справ Будіславич, мін. фін. Чутей, морський мін. Боголобілич, мін. справ, д-р Йаркович, мін. освіти Тріфинович, мін. шляхів Боґолович, мін. торгівлі й промислу Андре, мін. лісів Куленович, мін. господарства Чубрилович, мін. прилюдних робіт Куловець, мін. пошти, телєґрафу і телєфону Торбар, мін. прохарчування Савакосанович, тимчасовий мін. фізичного виховання ґен. Іліч, мін. без теки Дакович.
Члени нового уряду склали присягу королеві Петрові ІІ-му.
Велетенський недобір Анґлії
ШТОКГОЛЬМ, 28. III. — Анґлія задовбується тижнево на 63 міліони фунтів. Як повідомляє лондонський кореспондент шведського щоденника "Свенска Даґблядет" державні видатки Анґлії за минулий тиждень перевищили 102 міліони фунтів, денно приблизно 15 міліонів фунтів. Ці суми призначені майже виключно на воєнні видатки. Дохід анґлійської держави з податків і інших доходових джерел виносив тільки 39 міліонів фунтів, та що недобір цього тижня виносив 63 міліони фунтів, які треба покрити позичками. Кожний анґлійський мужчина, жінка й дитина мусітиме платити 43 шилінґи.
Загальні видатки Анґлії в бюджетовому господарськ. році, що кінчиться в квітні, дійшлн до небувалої суми 3 міліярдів 800 міліонів фунтів, причому доходи виносять заледви 1.400 міліоніа фунтів. Недобір у майбутньому господарському році буде, як передбачують, значно більший і перейде напевно суму 3 міліярди фунтів. Злучені Держави не зможуть тут багато допомогти Анґлії, бо ці видатки, звязані з урухомленням нових фабрик воєнного промислу, перейдуть рямці американської допомоги та причиняться до подорожіння коштів Анґлії.
Одинокий рятунок для міністра фінансів Анґлії — це нові податки. Треба числитися з підвишкою доходового податку на 50 відсотків, як також оподаткуванням всякого роду службових робіт. Та цим не залатається всіх дір у бюджеті, що його має внести в перших днях квітня в палаті громад міністр Кінґслей Вуд.
Болгарський уряд іменував комісію, що займеться всіми питаннями, звязаними з переселенням у південній Добруджі.
З приводу приступлення Югославії до пакту трьох великодержав японський уряд заявив, що ця подія має дуже велике дипльоматичне значіння та що тепер положення на Балкані вже остаточно прояснялося.
25. ІІІ. ц. р. вже закінчилася переселенча акція між Совітами й Німеччиною, що торкалася Литви, Латвії та Естонії. До Німеччини виїхало 60.000 німців, до Совітів перейшло 20.000 литовців, росіян та білорусів.
У минулу середу голова японського уряду відчитав письмо японського цісаря про закриття обох палат парляменту. 