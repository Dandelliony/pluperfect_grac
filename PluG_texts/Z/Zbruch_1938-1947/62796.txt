◦ ◦ ◦ ◦ ◦

Обов'язок зголошувати запаси шляхотних металів. У розпорядку ч. 2 Уряду господарки золотом та іншими шляхетними металями в Генерал.-Губернаторстві (Ден. Розп. для Ген.-Губ. ч. 12/42), між іншим, поміщена вимога, щоб усі запаси плятини, плятинових металів і срібла у формі штаб, бльоків, блях і т. д. у стопах або не в стопах зголосити на письмі Урядові господарки золотом і іншими шляхотними металами в Ген.-Губ. до дня 15 березня 1942 р., подаючи точну вагу і кількість шляхотного металю. Цими предметами можна розпоряджати лиш за згодою Уряду господарки золотом та іншими металями в Генеральному Губернаторстві.
Зголошення автомашин. Всі власники вантажних автомашин, як теж инших моторових поїздів (особових авт, тракторів тощо) повинні 27-го лютого ц. р. зголоситись у Головній Групі Промислове Господарство та Зв'язок. Господарська Група — Шляховий Рух, спедиція та склади у Львові, вул. Охоронок 6, по відбір анкетних листків і, виповнивши їх, зложити особисто у згаданому вище уряді в часі від 2-го до 7-го березня ц. р. Рівночасно власники гаражів або приміщень, пригожих для загаражування авт, повинні зголоситись у Господарській Групі — Шляховий Рух, спедиція та склади, вул. Охоронок 6.
Оплата за воду та вивіз сміття. Щомісячний чинш за помешкання обіймає теж оплату за воду та вивіз сміття. Окремо платити за воду та вивіз сміття мешканці не є обов'язані.
Вивозять сніг. Вулиці міста Львова очищують тепер інтензивно від снігу. В неділю, 22-го ц. м. припинено рух трамваїв у місті, щоб краще було вивозити сніг. Деякі вулиці вже зовсім очищені від снігу.
Концерт у Стебнику. У Стебнику, Дрогобицької округи відбувся концерт, у програмі якого були твори Шуберта, Шумана, Чайковського та низка українських стрілецьких пісень. На спеціяльну увагу заслугують: скрипачка Іванна Петрикевич і піяніст Юліян Мартинюк. Гарно пописався чоловічий хор під управою Михайла Лушака. Концерт мав великий успіх.
Стипендії для шкільної молоді. Цими днями 40 найбідніших та здібних і пильних учнів дрогобицької гімназії одержало стипендії по 75 зол. Загальна сума стипендій є 3.000 зол. Стипендії одержали передусім ті учні, що їхніх батьків заарештували або вивезли большевики. Стипендії доручив молоді голова УОК, д-р Гнатів, виголосивши при цьому відповідну промову. 