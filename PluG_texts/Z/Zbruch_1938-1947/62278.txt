◦ ◦ ◦ ◦ ◦

Дальший наступ над Дінцем
Верховне Командування Збройних Сил повідомляє: На Сході продовжував ворог свої наступи в численних місцях фронту та зазнав тут нових важких кривавих втрат. На фронті Дінця продовжується дальше наш наступ, не зважаючи на завзятий ворожий спротив.
На водах на схід від Криму пошкодила наша авіяція бомбами великий транспортний корабель.
12 лютого дійшло підчас операцій німецьких морських сил в Каналі, як теж на заході Північного моря до бойової зустрічі з англійською фльотою. З'єднання, яке складалося з бойових кораблів Шарнгорст, Гнайсенау і крейсера Прінц Ойген та яким проводив віцеадмірал Ціліякс затопило за дотеперішніми звідомленнями один англійський винищувальний корабель, інший запалило. Повітряні атаки сильних з'єднань англійської авіяції відперто з важкими для неї втратами. Тільки один німецький торпедоносець був легко пошкоджений поцілом бомби. Один стежний корабель затонув після того, як зістрілив ворожий атакуючий його літак.
Операції наших морських воєнних сил були піддержувані сильними летунськими з'єднаннями під проводом ген.-фельдмаршала Шперлє. Втрати ворожої авіяції за дотеперішніми звідомленнями є 43 літаки, з чого більшість була зістрілена німецькими ловецькими літаками, інші протилетунською артилерією фльоти і авіяції.
В повітряному бою ми стратили около 7 власних літаків.
На англійському південному побережжі обкинули наші літаки порти і майдани бомбами важкого калібру.
У північній Африці обопільні розвідувальні дії.
Німецькі бойові і пікуючі літаки обкидували днем і ніччю воєнно-важні склади біля Тобрука, запалюючи їх. Вони знищили бомбами протилетунські батерії. На британських летунських майданах біля Мармаріки знищено або пошкоджено на землі багато літаків. У повітряному бою збито 5 ворожих літаків.
Підчас атаки німецьких бойових літаків на летунський та морський бази острова Мальти ловецькі літаки, що творили їх охорону, зістрілили 2 ворожі літаки.
Нові здобутки японців
ТОКІО, 14 лютого. Бої острові Сінгапурі вже на викінченні. Англійці держалися ще коло водного резервуару. Але Сінгапур уже японський. Хоробрість японських вояків виявилася наглядно у запеклих боях днем і ніччю. Японці вправилися в боях на китайському фронті та на Маляї.
ТОКІО, 14 лютого. У Бірмі заняли японці місто Мартабан. Це ще один удар в Англію. Японці заняли англійські позиції над рікою Сальвіном.
ТОКІО, 14 лютого. На Голяндському Борнео заняли японці два важні міста: Манєрмасін і Макасар.
Тобрук горить
БЕРЛІН, 14 лютого. В Північній Африці бомбардували німецькі літаки Тобрук. Завважено цільні попадання і велике полум'я в Тобруці.
БЕРЛІН, 14 лютого. Користаючи з захмареного неба з'єднання англійських літаків намагалося пролетіти на французьке побережжя. Та не долетіло, бо німецькі літаки їх завернули, а 7 англійських торпедних літаків зістрілили.
Загроза голоду в Сирії та Ливані
Недостача збіжжя в Сирії та Ливані спричинила великі труднощі в прохарчуванні та стала причиною спекуляції і підвишки цін.
Манджукуо і Японія
ГСІНГКІНГ, 14 лютого. На нараді партії з'єднання Манджукуо, якої перші збори відбулися в присутности цісаря Манджукуо, підкреслено завдання Манджукуо в цій війні, а саме охорону північних кордонів та підвищення продукції важних для війни матеріялів, як залізо, вугілля, воєнні матеріяли та харчі, в інтересі воюючої братньої нації — Японії. В осередку нарад стояли промови манджурського прем'єра міністрів Чангтчінгуї, начального вожда квангтунської армії ген. Уметсу та президента державної ради Такере.
Урядово повідомляють з Вашінгтону, що наслідком війни на Тихому океані, ЗДА можуть вислати тільки половину того матеріялу, що його вони в свій час обіцяли большевикам.
За інформаціями з Вашінгтону державний довг ЗДА осягнув на день 31 січня загальну суму 60 міліярдів 11 міліонів долярів.
За повідомленням з Сурабайя з Австралії плянується скласти комбіновану фльоту з австралійських та новозеляндських кораблів. Новозеляндський прем’єр Фрезер подав пропозицію, щоб головне командування над англійською фльотою передати американцеві.
Агенція Стефані довідується з Каїро через Анкару: Нагас Паша проголосив розв'язання парляменту. Його уряд, так сказав він, тепер опреться на нововибранім парляменті.
Японське міністерство фльоти повідомило про іменування 5 провідчих осіб господарства та адміністрації — дорадника фльоти при адміністрації зайнятих південних областей.
Король Борис, королева та рідня короля відвідали в п'ятницю в товаристві прем'єра міністрів проф. Філова німецьку виставку книжки. 