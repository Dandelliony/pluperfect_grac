Хороблива гарячка.

Пишуть нам з одного прикордоного повіту: Наші села опанувала від осени минулого року якась справжня радіова гарячка. Всі купують радіоприймачі і при тому купують наосліп, де попало, щоб лиш купити. За радіоприймачі платять селяне тільки іноді солені гроші, але дістають теж густо-часто від ріжних спекулянтів-аґентів старий, уживаний приймач, при тому ще й не конче доброї марки. Ця гарячка до деякої міри шкідлива, бо іноді читальні, чи інші сільські установи не мають відповідної бібліотеки, не передплачують часописів, зате витрачують гроші на тандитні радіоприймачі, при яких гайнують цілі години, замість використати час на корисну продуктивну працю. Таке гайнування дорогого часу наскрізь шкідливе, бо воно відтягає людей від правильної, буденної праці, на чому в першу чергу терплять наші установи. 