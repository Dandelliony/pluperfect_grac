◦ ◦ ◦ ◦ ◦ ◦ ◦

Ексцелєнція Преосвященний Кир Григорій Лакота в Кракові. Як ми вже подавали в окремому комунікаті, в суботу 22. ц. м., в год. 18-ій прибув до Кракова поїздом із Ярослава Ексцелєнція Преосвященний Кир Григорій, щоб своєю приявністю святочно закінчити великопостні реколєкції. Привітання Владики відбулось у місцевій греко-кат. церкві в год. 18.30 при величезному здвизі вірних. — У неділю, 23. ц. м. в год. 9-ій, відправить Владика Архиєрейське Богослуження, що закінчиться апостольським благословенням з повним відпустом.
Комунікат Українського Консуму в Кракові. У тижні між 24.—30. ІІІ. ц. р. видаватимуться такі приділові продукти: 1. Хліб і мясо в дотеперішній кількости й ціні. 2. Яйця на нормальні карти (дорослі й діти) на відрізки 43, 44 і 45 по 3 шт. на особу в ціні 14 сот. за штуку 1-ої сорти та 12 сот. ІІ-ої сорти. На додаткові карти II. відрізки 19 і 20 по 2 на особу. 3. Масло на нормальні карти (дорослі й діти) на відрізок 47 по 125 ґр. на особу в ціні 6 зол. за 1 кґ. 4. Мармоляда на додаткові карти II. на відрізок 25 no 100 ґр. на особу по максимальній ціні. Управа.
Інжиніри й техніки-землеміри та інжиніри й техніки, що мають практику в мірництві, прим. лісники, сухопутні та інші, що хочуть працювати при комасаціях на наших етноґрафічних землях (винагорода 400—600 зол., залежна від студій і практики), внесуть негайно подання зі всіми прилогами в німецькій мові на адресу: Кракау, ан дас Ляндамт, Ганс Дірер-штрассе 2, або Люблин, ан дас Ляндамт, Літаверштрассе 7/II. — Відписи прохань у власному інтересі треба прислати до Секції Інжинірів при УЦК, Краків, Зелена 26/7.
Конкурс. Український Консум п. ф. Кооп. "Мета" в Люблині потребує негайно рутинованого службовика до продажі в склепі з практикою, особливо в укр. кооперації, зі знанням німецької мови, знанням нотного співу (дириґент-дяк). Нежонаті мають першенство. Рівночасно потрібно в держ. уряді в Люблині кількох добрих рахунковців із практикою і знанням німецької мови на добрих услівях. Зголошення враз з відписами свідоцтв і описом життя слати на адресу: Мухайло Білик, — Lublin, Solnastr. 6/2. Управа кооп. "Мета". 