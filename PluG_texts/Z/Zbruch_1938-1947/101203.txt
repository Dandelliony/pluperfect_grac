◦ ◦ ◦ ◦

Поштові листівки з видами Львова. Днями надійшли у масовий продаж поштові листівки з видами Львова, що їх випустило Львівське обласне видавництво «Вільна Україна». Всього випущено 19 різних листівок тиражем 20.000 кожна. Серед них загальний вигляд міста Львова, державний університет імені Івана Франка, політехнічний інститут, театр опери та балету, історичний музей, будинок-музей Івана Франка, знімки кращих вулиць міста: Академічної, Першого Травня, імені Сталіна, Енгельса, Дзержинського та інших.   Готують святкові подарунки. У всіх школах Львівського сільського району широко розгорнуто підготовку до 28 роковин Жовтневої революції. Під керівництвом учителів учнівські гуртки художньої самодіяльності вивчають нові пісні, вірші. Учні оформляють приміщення шкіл, пишуть лозунги і плакати. В день 28 роковин Жовтня 3.955 учнів шкіл району одержать святкові подарунки.   Переселенці-агітатори. В села Ново-Яричівського району Львівської області з Польші переселилися десятки сімей українців. Подаючи всебічну допомогу переселенцям у влаштуванні на нових місцях, місцеві партійні і радянські організації розгорнули серед них широку політмасову роботу. В усіх селах працюють клуби, гуртки самодіяльності. Для переселенців виділено 360 примірників газет і журналів. Серед нових радянських громадян виявилося немало здібних активістів-агітаторів. У селі Пруси переселенка Ганна Дагдалевич після консультації в парткабінеті провела кілька бесід з селянами на різні суспільно-політичні теми. В селі Валка-Королівська агітатор Ольга Мосса кожного вечора після роботи читає газету своїм землякам. Недавно вона прочитала для них повість Ванди Василевської «Радуга». З науково-популярними лекціями виступають серед переселенців агроном Климчук, ветеринарний лікар Костик та інші Всього в районі вже нараховується коло 60 агітаторів з числа переселенців. Тепер багато з них роз'яснюють своїм землякам «Положення про вибори до Верховної Ради СРСР». (ОблРАТАУ)   Працюють гуртки. В селах Львівського сільського району розгорнулась підготовка до виборів у Верховну Раду Союзу РСР. По всіх 33 сільських Радах уже організовані гуртки по вивченню «Положення про вибори до Верховної Ради СРСР» і Сталінської Конституції. Добре організовано роботу гуртка по вивченню Положення в селі Брюховичі, яким керує вчителька Олена Скомська. Регулярно провадяться заняття в гуртках сіл Рудно (керівник гуртка вчитель Михайло Лисичин), Збоїськ (керівник Пилип Шепеленко) та багатьох інших.   Парфумерні вироби з Ленінграда і Москви. Для передсвяткової торгівлі Львівська торговельна база «Главпарфумер» завезла з Ленінграда і Москви у великому асортименті різні парфумерні товари: одеколон, духи, креми, губну помаду вищої якості в металевих обкладинках та інші товари.   Ялинкові іграшки. Львівський електроламповий завод розпочав виготовлення великої кількості скляних ялинкових прикрас. Вже виготовляються різнокольорові шари тощо.   Вільна Україна 