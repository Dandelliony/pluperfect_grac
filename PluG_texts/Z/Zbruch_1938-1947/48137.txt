◦ ◦ ◦ ◦ ◦ ◦ ◦

Урочиста сесія міської Ради. 22 лютого о 8 годині вечора в залі засідань міської Ради відбулася урочиста сесія міської Ради депутатів трудящих, присвячена XXIII річниці Червоної Армії. Присутні були депутати, стахановці, представники партійних, радянських і комсомольських організацій. Доповідь про XXIII роковини Робітничо-Селянської Червоної Армії зробив т. Петрін.
Доповіді і спогади. 23 лютого в день по установах, фабриках, заводах відбулися збори трудящих нашого міста, на яких були прочитані доповіді про Червону Армію. Вечором в клубах зібралися трудящі, де заслухали доповіді про громадянську війну, бої біля озера Хасан, бої з білофінами, та бесіди і спогади про героічний шлях, який пройшла Червона Армія.
Демонстрація любові і відданості. Трудове селянство села Ніжанковичі гідно відсвяткувало XXIII роковини Робітничо-Селянської Червоної Армії і Воєнно-Морського Флоту. Святково оздоблений клуб був переповнений людьми. Доповідь про виникнення Червоної Армії і славний шлях, пройдений її героїчними, непереможними полками зробив завідуючий відділу РК КП(б)У т. Тютюнов. Виступали учителі, робітники, селяни. Всі вони висловлювали безмежну любов і відданість соціалістичній батьківщині, героічній Червоній Армії і її організаторові великому Сталіну. Виступаючі закликали присутніх неустанно зміцнювати оборонну могутність країни Рад, наполегливо оволодівати воєнною справою, масово вступати в ряди військовооборонних організацій, які є могутнім резервом Червоної Армії.
В селі Коровники. Ввечорі 22 лютого відбулася в селі Коровники урочиста сесія сільської Ради депутатів трудящих з участю трудящих села. З великим інтересом вислухали присутні доповіді про Червону Армію, яку цікаво і змістовно прочитав т. Гончаров. Від імені селян голова виконкому сільради сердечно дякував Червоній Армії, партії і вождеві трудящих цілого світу великому Сталіну за визволення трудящих західних областей України з довговічної панської неволі. 