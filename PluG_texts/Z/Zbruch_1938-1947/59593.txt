◦ ◦ ◦ ◦ ◦

Конфлікт Японії з СДА
Берлін, 5 грудня. Японсько-американські переговори провадяться далі. На думку вашінгтонських кореспондентів японських газет дотеперішні розмови і наради американських урядових військових кол дають підставу думати, що Сполучені Держави Америки рахуються з всякими можливостями відносно японсько-американського конфлікту. Японський уряд досі не дав відповіді на американську ноту, але Вашінгтон жде на цю відповідь і вже рішився видати відповідні зарядження на терені Філіпінів і Сінгапуру.
Нарада в Токіо
Берлін, 5 грудня. В Токіо починається третя господарська нарада далекосхідних держав з участю Японії, Китаю і Манджукоо. Предметом цих нарад має бути введення господарської самовистарчальності на східному азійському континенті.
Ганко зайняте
Берлін, 5 грудня. Вчора ввечері Верховне Командування фінської армії повідомило, що фінські війська зайняли важливу місцевість Ганко. Цю місцевість, що її в багатьох місцях большевики підмінували, очищують зараз відділи фінських військ. Фінська авіяція бомбардувала знову з добрим успіхом Мурманський залізничий шлях і цільним попаданням бомб знищила залізничі рейки, вагони і паровози Також збито один ворожий винищувач. На південному відтинку фінського фронту в районі місцевості Тестенкеа фінські літаки також успішно бомбардували залізничі шляхи, які знищено або попереривано.
Басра і Фао — англійські
Берлін, 5 грудня. Між іракським урядом та англійським амбасадором у Багдаді, Корнваллісом, як це передано дипломатичною дорогою з Іраку, підписано договір, за яким Басра та Фао над гирлом Шаттель-Араб передається, як воєнноморська база в посідання Англії на означений час. Вправді обидві місцевості залишаються під поліційною управою Іраку, але поліційна влада переходить в руки Англії, яка одночасно одержує право на час 25-ти літ ставити потрібні військові споруди та вдержувати там перманентний гарнізон. Договір увійшов у силу з днем його підписання і жодна сторона його не має опубліковувати. Цим договором забезпечує собі британський уряд не тільки Басру та Фао, як перманентні бази для флоту, але також піддає цілу заморську торгівлю під її контролю, бо Басра — це єдина діюча пристань Іраку в Перському заливі.
"Сталін" у німецьких руках
Верховне Командування Збройний Сил повідомляє: У Донецькому басейні відбито сильні ворожі атаки з кривавими втратами для противника.
Перед Ленінградом розбилися нові ворожі спроби прориву. Авіяція зруйнувала частину Мурманської залізниці і бомбардувала Ленінград вдень і вночі. Фінські війська зайняли Ганко. Під час утечі з Ганко 12-тисячтонний совєтський транспортний корабель "Сталін" наскочив на німецько-фінську мінну загорожу і був пошкоджений трьома мінами. Два німецькі патрульні судна, що мали разом 80 людей екіпажа, взяли цей транспорт на буксир і затягнули його разом з шістьма тисячами вояків усіх рангів, що були на його чердаку і великою кількістю військового матеріялу до одної бази.
Під час одного морського бою в Каналі одне протиблокадне судно затопило два британських швидкохідних катери і цільними попаданнями пошкодило два дальших. Патрульні судна вмішалися в бій, затопили одну британську канонірку і тяжко пошкодили один швидкохідний катер.
У Північній Африці вчора не було серйозних бойових дій.
В часі від 26 листопада до 2 грудня з'єднання німецької авіяції та судна німецького Військово-Морського Флоту збили 44 британських літаків. В тому самому часі в боротьбі проти Великобританії загинуло 6 власних літаків.
Перегляд жінок — розпорядок Сталіна
Берлін, 5 грудня. Лондонська газета "Дейлі Телеграф" повідомляє, що Сталін велів проголосити перегляд жінок, щоб їх опісля вислати на головні бойові лінії перед місто.
Затоплення крейсера "Сідней"
Берлін, 5 грудня. У зв'язку з затопленням німецьким допоміжним крейсером "Корморан" австралійського крейсера "Сідней" — про що повідомив учора комунікат Німецького Верховного Командування — німецька преса завважує, що цю подію треба зокрема відмітити і зарахувати її до сміливих подвигів німецького Військово-Морського Флоту, який зумів осягнути велику перемогу на австралійських водах. Цей факт заслугує тимбільше на відмічення, що австралійський крейсер "Сідней" був куди більший від німецького допоміжного крейсера, визначався більшою швидкістю і мав кращу зброю. Все ж таки в бою з "Кормораном" мусів "Сідней" капітулювати. Затоплення крейсера "Сідней" "Кормораном" — це дошкульний удар для австралійського воєнно-морського флоту, який нараховує всього 5 крейсерів, 5 есмінців та кілька менших одиниць. Допоміжний крейсер "Корморан", як пригадує німецька преса, діяв уже довший час на водах Атлантійського океану і має за собою цілу низку морських боїв, які закінчилися з повним успіхом для нього. Затоплення одного з найбільших австралійських крейсерів викликало в колах Австралії пригноблення. 