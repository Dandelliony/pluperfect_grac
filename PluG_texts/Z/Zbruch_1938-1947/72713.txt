◦ ◦ ◦ ◦

Данський король Христіян призначив на час своєї недуги престолонаслідника князя Фридерика своїм заступником у виконуванні обов'язків монарха.
У західній Анатолії, зокрема ж в таких місцевостях як Стамбул, Бурса, Ескїшір, Кутагія, Ідмір і Сарагбі, запримічено в середу вранці землетрус. Нема вісток про якінебудь шкоди.
Хорватські ловецькі літаки осягнули 28. жовтня в районі над фронтом Туапсе визначну повітряну перемогу над большевицькими повітряними силами. Маючи завданням охороняти німецькі бойові і стрімкоспадні літаки, хорватські ловецькі літаки кількома наворотами кидалися на большевицькі ловецькі літаки і бомбардувальники. Всюди на вирішальних місцях наземних боїв, вони опановували повітряні простори та кидалися на кожний большевицький літак, який появлявся в засягу їх дій. В одному місці загони хорватських ловецьких літаків примусили завернути куди більше щодо числа вороже летунське з'єднання і гнали його геть далеко поза гори. 6 повітряних перемог — ось вислід атаки молодих хорватських ловецьких летунів в цьому дні, повному перемог.
На острови Барбадос прибуло 49 зацілілих з одного сторпедованого північно-американського пароплава. Всі вони американці. Деякі поранені — їх відставлено до лікарні. Капітан корабля і ще один член залоги причалили до берега в Трінідад. Згаданий північно-американський корабель впродовж 4 годин два рази зазнав атаки з боку підводного човна і вкінці затонув. При цьому згинули три моряки.
На початку свята Турецької Республіки премієр міністр Capакоглю звернувся до турецького народу з промовою, яку передавали на хвилях радіо. Премієр міністр сказав таке: Коли глядіти нам у майбутнє, то ми бачимо перед собою труднощі, що їх треба побороти, і небезпеки, що їх треба оминути. Ми відчуваємо теж, що наші серця і наша воля починає сталитися. Ввесь світ знає, що турецький народ готовий на всякі евентуальності. Дух Ататурка живе і ми з ним тісно зв'язані.
Усі чілійські часописи приносять повідомлення, що цензура ЗДА зломала чілійську листову тайну. Один чілійський лист до Аргентини прийшов з двомісячним опізненням та з допискою: "Відкрила цензура ЗДА". Чілійська дирекція пошти просліджує цю справу.
У важкій летунській катастрофі, що трапилась біля Ґібральтару, як повідомляє еспанська аґенція Ціфра з Ля Лінеа, було разом 26 смертних жертв. Великий чотиромоторовий літак з 38-ма особами впав в море перед Ґібральтаром, де мав осісти. Тільки 12 осіб врятувалося, решта втопилася в морі.
Як повідомляє аґенція Ройтера з Капштату, над містом впав військовий літак. 3 особи згинуло, 13 ранених. Наслідком експльозії, що наступила після упадку літака, поранено також багато цивільних осіб.
Спеціяльний кореспондент часопису "Дейлі Мейл", подає свому часописові вістку з Вашингтону, що японська фльота, складена з лінійних кораблів і літаконосів, на північ від Нових Гебрид і островів Сідней, зустрілася з північно-американськими морськими збройними силами.
Анґлійська преса спізняється з своїми вістями про бої в Єгипті, що найменше на 36 годин. Стверджує це лондонський кореспондент шведського часопису "Афтон Блядет". Тому багато анґлійських часописних кореспондентів користає просто з німецьких воєнних звідомлень, як з джерел інформації, бо з того німецького джерела можна далеко швидше довідатися про правдивий стан справ.
Вчора в Фінляндії святковано 25-ті роковини першої німецької активної допомоги для фінських самостійницьких змагань. 30 жовтня 1917 року один німецький пароплав доставив фінам перший вантаж зброї, що помогла фінам переможно боротися проти московських большевиків. 