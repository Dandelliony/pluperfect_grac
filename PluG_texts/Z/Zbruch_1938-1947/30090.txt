Прийом тов. Молотовим американського посла п. Штейнгарта

В зв'язку з заявами, зробленими послом США п. Штейнгартом з доручення президента п. Рузвельта, тов. Молотов дав такі роз'яснення в питаннях, що стосуються подій у Фінляндії.
Побажання п. Рузвельта про недопущення бомбардування з літаків населення міст Фінляндії, оскільки воно звернуто до Радянського Уряду, викликано непорозумінням. Радянські літаки не обстрілювали міст і не мають наміру цього робити, а обстрілювали аеродроми, бо наш уряд дорожить інтересами фінського народу не менше ніж будьякий інший уряд, звичайно, з Америки, яка знаходиться від Фінляндії на відстані більше 8.000 кілометрів, цього можна і не побачити, але проте факт залишається фактом. Зважаючи на це вказана заява п. Рузвельта є, як видно безпредметною.
Щодо відставки уряду Каяндера і заміни його урядом Таннера, то тов. Молотов сказав, що ця обставина нажаль не поліпшує справи. Таннер — кандидатура явно невдала. П. Таннер був і безперечно залишається злим генієм радянсько-фінляндських переговорів. Коли б переговори збоку Фінляндії вів Паасківі, без участі п. Таннера, як це було в перший період переговорів, то переговори мабуть закінчилися б прийнятною угодою. Але участь п. Таннера в переговорах зіпсувала всю справу і, очевидно, зв'язала руки п. Паасківі. Зважаючи на це Радянський Уряд не чекає нічого хорошого від уряду Таннера. До того ж утворення нового уряду Фінляндії. — Народного Уряду на чолі з п. Куусіненом вносить новий важливий момент в обстановку і викликає в Радянського уряду надію на мирне і задовільне розв'язання виникшої кризи. 