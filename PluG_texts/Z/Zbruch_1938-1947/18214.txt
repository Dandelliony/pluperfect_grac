Непоправні вороги соціялістичної господарки". 

В Харкові Г.П.У. арештувало двох директорів бровару Гавриленка і Фролова за невиконання нових постанов про працю. Оба директори не стосували репресій до робітників, які спізнювалися до праці. Щоб оправдати робітників перед владою, дирекція подавала фальшиві звіти про усунення робітників, в яких видніли прізвища звільнених робітників уже зперед кількох років або померших. Спеціяльна комісія перевела інспекцію бровару та усунула 27-ох робітників як "непоправних ворогів соціялістичної господарки". Совітська преса веде кампанію за поширення прав майстрів, збільшення їх авторитету й обнижки дальшої винагороди за працю. "Стаханівський рух" поволи зліквідують, а "стаханівці" обіймуть становища директорів, начальників і майстрів. Згідно з новими декретами совітська влада кладе теж головний натиск на загострення дисципліни праці і піднесення видайности праці і не звертає уваги на рекорди поодиноких робітників. 