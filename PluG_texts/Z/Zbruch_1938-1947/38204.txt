СССР підкреслює добрі взаємини з Німеччиною. — Як відбулося підписання перемиря

СССР підкреслює добрі взаємини з Німеччиною
Урядове заперечення совітської агенції "Tacca" поширюваних поголосок.
Москва 24. 6. У Москві оголошено таку офіційну заяву: "В останньому часі, у звязку з вмашеруванням совітських військ до прибалтійських держав, розійшлося багато поголосок, бутьтоби на литовсько-німецькому кордоні зосереджено 100—150 совітських дивізій, мовляв, Совіти невдоволені німецькими успіхами на заході, та що совітсько-німецькі взаємини погіршилися. Врешті успіхи Німеччини на заході є причиною, що Совіти хочуть викликати спеціяльний натиск на Німеччину. Ці поголоски поширює кожного дня американська, а далі японська, англійська, француська, турецька і шведська преса.
"Tacc" уповажнений урядово заявити, що всі ті поголоски, яких глупота не вимагає ніяких коментарів, є неправдиві. У балтійських державах справді є не 100, ні 150 совітських дивізій, але не більше ніж 18-20 дивізій. Вони зосереджені не на німецько-литовському кордоні, але розміщені в різних місцях трьох прибалтійських держав.
Їхньою метою забезпечити реалізацію договорів допомоги, що їх підписав СССР з цими державами, отже немає ніякого натиску на Німеччину.
Урядові совітські круги переконані, що спричинники тих поголосок хочуть вплинути на охолодження совітсько-німецьких взаємин. Такі мабуть задуми й бажання авторів цих поголосок. Вони не здібні зрозуміти теперішнього положення і факту, що совітсько-німецьких взаємин не вдасться скаламутити ніякими поголосками, бо вони сперті на суттєвих інтересах Совітів і Німеччини а не на переходових передпосилках". Як відбулося підписання перемиря
У суботу 22. червня точно в год. 10. передполуднем приїхало знову багато авт французької делєґації до ліса біля Компієн. Перед ваґоном-рестораном відбулась коротка розмова з членами француської делєґації. У пятницю, 21. ц. м. вечором до півночі відбувалися в цьому вагоні переговори. Після відчитання француській делєґації умовин перемиря, вона мала змогу порозумітися зі своїм урядом у Бордо. Хід переговорів приспішило незвичайне зусилля німецьких відділів лучби, що при допомозі далекописів і телєфонічних получень з Бордом дало змогу швидко покінчити переговори.
У пятницю повідомила француська делєґація свій уряд у Бордо про зміст німецьких передумов перемиря. Отже француський уряд мав змогу познайомитися з цими передумовами.
В суботу в год. 10,20 рано француська делєґація прибула знову до ваґону, в якому ішли переговори. Всі делєґати покинути вагон так, що французи могли ще раз порозумітися телєфонічно з урядом у Бордо В год. 18,50 підписано історичний документ, яким закінчено німецько-француську війну. Цей документ підписали: ґен. Кайтель, повновласник Адольфа Гітлєра, француський ґенерал Гунціґер, повновласник француського уряду.
При цій нагоді француський ґенерал зворушеним голосом склав заяву, з якої виходить, що з уваги на несприятливі умовини, які заістнували після втечі членів уряду б. франуського уряду за кордон і з уваги на щиру вояцьку поставу німецьких повновласників, він примушений заняти гідне і позитивне становище, яке відповідає повазі хвилини.
Німецькі ґенерали, — заявив ґен. Гунціґер, — зволять зрозуміти, який важкий для нього, француського вояка, цей момент підписання договору. Одначе він підписує його в тій надії, що у майбутньому німецький і француський нарід житимуть, як добрі сусіди.
Вкінці ґен. Кайтель візвав обидві делєґації повстанням з місць вшанувати вояків обидвох армій, що за волю своєї батьківщини полягли в геройській боротьбі. 