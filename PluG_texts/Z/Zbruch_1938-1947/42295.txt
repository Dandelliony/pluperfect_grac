◦ ◦ ◦ ◦ ◦ ◦ ◦

Фальшиві 50-золотівки. В обігу появилися фальшиві 50-золотові банкноти Емісійного Банку з датою 1. березня 1940. Відділи Емісійного Банку подають вказівки, як пізнавати фальсифікати.
Літній час дальше обовязує. Заповіджена зміна літнього часу на нормальний середно-европейський час, що мала відбутися в ночі з 5. на 6. ц. м., не відбудеться. Літній час виявився практичним.
Склад Академічного Сенату Українського Вільного Університету в Празі в академ. році 1940/41 такий: Ректор О. Мицюк, звичайний професор політичної економії, Проректор д-р І. Борковський, зв. проф. передісторичної археолоґії, Декан Фільософічного Факультету В. Щербаківський, зв. проф. археолоґії, Продекан Фільософічного Факультету д-р А. Волошин, зв. проф. педаґоґіки; Декан Факультету Права і Суспільних Наук Л. Шрамченко, зв. проф. статистики і Продекан Факультету Права і Суспільних Наук О. Гайманівський, зв. проф. історії українського права.
З авторитетних кругів просять нас повідомити, що до часу інтронізації холмського архиєпископа духовенство холмсько-підляської єпархії має у всіх своїх справах звертатися тільки до Адміністратури в Холмі.
В українській державній ґімназії в Ярославі почалася наука з днем 1. жовтня ц. р. — Український Центральний Комітет — Культурно-Освітній Відділ.
Всі бувші залізничники — інжиніри, урядовці та фізичні працівники, що працювали на залізниці, а тепер безробітні, подадуть чимскорше свою теперішню адресу враз із життєписом та заподанням кваліфікацій до Українського Центрального Комітету в Кракові, вул. Зелена 26/7. — Український Центральний Комітет — Реферат Праці і Сусп. Опіки. 