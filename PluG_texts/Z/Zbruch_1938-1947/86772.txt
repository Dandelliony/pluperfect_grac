◦ ◦ ◦ ◦

  800-ний концерт Концертного Бюра. У понеділок, 7-го лютого, в год. 17.30 в залі ІНТ, Францішканська 7, відбудеться концерт капелі бандуристів під мистецьким керівництвом Г. Китастого. Концертом бандуристів Концертне Бюро УЦК відмічає свій 800-ий концерт від дня організації Концертного Бюра. — Квитки на цей ювілейний концерт можна набути в Концертному Бюрі, Львів, вул. Францішканська ч. 7, тел. 232-27, щоденно від години 8-ої до 14-ої.   Фраґменти математичного світогляду. В четвер, 10-го лютого, в годині 17.30 відбудеться заходом Спілки Українських Науковців у світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. п. — доповідь проф. д-ра М. Зарицького п. н.: "Фраґменти математичного світогляду".   Відпочинкова оселя в Славську. Український Центральний Комітет Відділ Суспільної Опіки, Краків, повідомляє: Подаємо до відома зацікавлених, що з днем 1-го лютого 1944 р. буде наладнана відпочинкова оселя в Славську, пов. Стрий. Побут в оселі триватиме згідно з зарядженням Правління ГГ 2 тижні. Прохання про прийняття треба подавати через УДК — ОУК Делегатури на окремих формулярах з відповідною лікарською посвідкою до УЦК в Кракові, Зелена 26. Завважуємо, що в Славську ніяких купелів, ані мінеральних вод нема, — тому можна переводити лише кліматичне лікування.   Щадім вугілля в теплі дні. Львів, 4-го лютого. Багато власників центрального огрівання нарікає на малий приділ вугілля. Справу просліджено урядово і виявилося, що доми з центральним огріванням опалюють невідповідно. Приділ вугілля і коксу на зиму передбачено в такій кількості, щоб пересічна внутрішня температура сягала 18 ступнів Ц. Показалося, що цю межу нераз переступають. Цілий дім занадто нагрітий, в той час, як у деяких кімнатах холодно, через те, що інсталяція попсована. Стверджено, що в зимі огрівають усі приміщення, як от сходову клітку, пральню, пивницю, гараж і т. д. З уваги на ощадність вугілля, треба безумовно виключити від огрівання ці приміщення. Крім того завважено, що з центрального огрівання беруть гарячу воду, вливаючи зате зимну воду, яка прохолоджує гарячу і крім того спричинює збільшення камінного осаду в кітлі і в проводах. З уваги на лагідну температуру в зимі цього року, можна заощадити багато вугілля, не огріваючи дім впродовж цілої доби. Якщо йде про доми, де приміщені бюра, вистарчить почати огрівати їх дві години перед початком праці, в житлових домах можна огрівати між 10 і 22 год. Самозрозуміле, що подвійні вікна треба зачиняти, бо інакше мусимо зуживати подвійну кількість вугілля.   Інтересні боксерські змагання в критій галі у Львові. Львів, 4-го лютого. Заходом С. Т. "Україна" Львів, відбудуться у Львові на критій галі при вул. Карпатській 5 (Яблонівських) перші боксерські змагання в цьому сезоні. На рінгу виступлять такі змагуни-боксери: Білий, Максаків, Клепиків, Міщук, Шовдра, Козак, Птиця, Ганчарик, Голубець, Стефанович, Сірожко, Паранька, Стебельський та ін. На перший плян вибивається 8 рундова боротьба Білого зі знаменитим Максаковом. Білий — це один з найкращих боксерів в Галичині. Перед 10 роками перейняв він провід над боксерською секцією "України" та вишколив цілий ряд дуже добрих боксерів. До сьогоднішнього дня є він інструктором в своїм матірнім клюбі та може похвалитися великими успіхами, як тренер. Хоч тяжкі воєнні обставини, не залишив він праці над собою, але дальше тренує та перебуває в добрій змаговій формі. Повищий турнір є рівночасно пробою сил змагунів перед обласними першенствами, що відбудуться у Львові 20 лютого.   Трійкові змагання у відбиванні. Львів, 4-го лютого. В суботу, 5-го і неділю, 6-го ц. м. відбудуться в рухівні УТТ1. окружні трійкові змагання у відбивалці: ольдбоїв, чоловіків і жінок. Початок змагань в суботу в год. 16-ій, а в неділю, в год. 15-ій. Просимо також, щоб кожний клюб виделєґував на змагання одного суддю.   Львівські вісті 