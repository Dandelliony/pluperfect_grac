◦ ◦ ◦ ◦ ◦ ◦ ◦

Відкриття ощадних нас. В найближчі дні у Львові відкривається 15 нових державних трудових ощадкас. У Залізничному районі міста — 3 каси, у решті районів — по 4 каси. (ОблРАТАУ).
Ліквідують неписьменність. У селі Мокротин Жовквівського району організовано школи для неписьменних і малописьменних, в яких вчаться 83 чоловіки. 24 селяни-бідняки ліквідують свою неписьменність дома. До них прикріплені вчителі.
Постачання міста газом. Видобування підземного газу — набуде в цьому році широкого розмаху. На експлуатацію існуючих і обладнання нових свердловин в Опарах, Калуші і Дашаві та інших відпущено 7 міліонів карбованців.
В 1940 році буде споруджено газопровід Дашава—Львів і газопровід Опари—Дрогобич—Мадрич завдовшки 20 кілометрів. На будівництво першого газопроводу відпущено 8,5 міліонів карбованців; другою — 1 міліон.
Вже в другій половині березня будуть розпочаті будівельні роботи по спорудженню цих газопроводів. Машини, потрібні для свердління, будуть надіслані з Москви. Будівні роботи повинні бути закінчені в четвертому кварталі цього року.
Для покращання постачання Львова газом намічено розширити сітку газопроводу міста. На це асигновано 5.200.000 карбованців. Газ буде підведено до фабрик, заводів, готелів, пралень, лазень і житлових будинків.
Оперзведення штабу Ленінградського Військового Округу. Протягом 1 березня на Карельському перешийку наступ наших частин продовжував успішно розвиватись. Наші частини зайняли: район водоспаду Паакколан-Коскі на річці Вуоксі, місто Хейкьюокі, містечко Манніккала, станцію Талі на залізниці Виборг-Сердоболь, південну околицю міста Виборга і мис Кейхясніємі на західному побережжі Виборгської затоки. Противник підпалює місто Виборг.
За період з 11 лютого до 1 березня нашими частинами захоплено 922 оборонних укріплених пункти противника, з них 235 залізобетонних артилерийських споруд, при цьому втрати противника становлять: 506 гармат, 2.732 кулемети, 19 танків, 20 тисяч снарядів, 10 тисяч гвинтівок і понад 14 міліонів патронів. На решті ділянок фронту не відбулось нічого істотного. Наша авіація провадила активні дії по військах і воєнних об'єктах противника. У повітряних боях, які зав'язалися, збито 11 літаків противника.
Всього за період з 11 лютого по 1 березня включно збито 191 літак противника. За той же період наша авіація втратила всього 21 літак.
*
Протягом 2 березня на Карибському перешийку наступ наших частин продовжував успішно розвиватись. Наші частини зайняли депо залізничної станції Виборг і південну частину Виборга і обходять м. Виборг з півночі і півдня, захопивши станцію Таммісуо на півночі від Виборга і Мис Кейхясніємі і острів Туркінсаарі на південний захід від Виборга. Крім того на схід від Виборга наші частини зайняли містечка Кяянтіма і Лапінлахті. На решті ділянок фронту не відбулось нічого істотного. Наша авіація провадила активні дії по військах і воєнних об'єктах противника. В повітряних боях, які відбулися збито 7 літаків противника. 