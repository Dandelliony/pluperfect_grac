◦ ◦ ◦ ◦

Дуче Мусоліні прийняв двох професорів-винахідників, а саме: д-ра Джіозеппе де Мікедія і Франческа Рома, які інформували його про висліди дослідів над зовсім новим використовуванням брунатного вугілля. Дуче висловив своє признання обом хемікам і видав доручення, щоб приспішити пристосування нового винаходу з використовуванням брунатного вугілля у промислі.
До Йокогами прибув цими днями японський пароплав "Камакура Мару", який віз на покладі 417 японських поворотців з Австралії та голяндської східної Індії.
На Мадагаскарі йдуть дальше завзяті бої. За вістками, що наспіли до військових станиць, британське летунство бомбардувало летовища на Мадагаскарі та атакувало кілька неборонених міст і сіл. Активність британського летунства велить дожидати сильного випаду англійських військ в напрямі півдня.
На островах Барейн мають примістити американський гарнізон, при чому мотивують це так, що господарські інтереси ЗДА на цих островах тепер більші, як інтереси Англії. Водночас заповідають, що теперішнього комісара індійського уряду на островах Барейн, який від початку війни мав уповажнення військового губернатора, має заступити уповажнений ЗДА. Комісар індійського уряду має на островах залишитись, але свою владу має поділити з американським уповажненим.
Англійська морська влада в Ґібральтарі стрічається з великими труднощами, коли бажає придбати собі моряків для торговельного судноплавства. Про це повідомляють з еспанського прикордонного міста Ля Лінеа. З уваги на те, що бюра, призначені для набору моряків, не мають ніякого успіху, Англія готова ратуватися тим, щоб потайки висилати своїх аґітаторів у сусідні еспанські місцевості і там пробувати наняти потрібних моряків.
Американська радіовисильня, яка спеціяльно розсилала відомості для кораблів та ділянки судноплавби, припинила свою діяльність. У четвер появилась остання вістка цієї радіовисильні, яка повідомила про кінець своєї служби, подаючи за причину сильний упадок числа своїх абонентів. Американська морська радіовисильня просто не має для кого висилати вісток.
Різні познаки вказують на те, що большевики приготовляють швидку ліквідацію своєї чорноморської фльоти. Так, наприклад, німецько-румунські війська ствердили, що на Кавказі моряки чорноморської фльоти боряться вже як сухопутні частини. Можна здогадуватись, що совєтські кораблі, що їх залоги приділено до частин піхоти, призначені вже просто до затоплення.
На східних водах ЗДА та на Караїбському морі пропали 4 торговельні кораблі, як про це повідомляє американський департамент фльоти. Один із цих кораблів, британський вантажний корабель, затонув на Караїбському морі ще на початку вересня. Всі 4 кораблі везли вантаж сировини для американської збройної промисловості.
Британська інформаційна служба проголосила спеціяльне повідомлення про поворот до британської пристані тисячі і сто британських поворотців з Японії та Китаю.
Делегація старшин і вояків британської збройної сили відвідала голову англійської державної ради Сір Джона Ендерсона та голову парламенту Сір Стефорда Кріпса, щоб домагатись підвишки заплати для війська.
Іранська управа залізниці подвоїла особисту тарифу від 15. жовтня. Поки зготовлять нові білєти їзди, кожний подорожний мусить купувати два білєти. 