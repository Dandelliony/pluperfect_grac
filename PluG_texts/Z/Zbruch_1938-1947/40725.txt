Розиграш першості СРСР по тенісу. — Перед фіналом

Розиграш першості СРСР по тенісу
Змагання по тенісу на першість СРСР, що зараз відбуваються в Москві, являють великий спортивний інтерес. Львов'янин Чайковський вже зіграв з москвичем Бліох. Їх гра була красивою. Два першокласних майстри ракетки грали вперто. Переміг Бліох, який виграв в п'яти сетах.
Досить напруженою була зустріч львівського тенісіста Курмана з Заржецьким (Москва). Останній програв львов'янину. Для Хебди, який до цього часу порівняно легко вигравав, було нелегко виграти партію у москвича Корчагіна. Особливо це відчувалось в першому сеті.
Змагання проходять за олімпійською системою. Хто з тенісістів програє, той вибуває з розиграшу. Це надає зустрічам виключно гострого характеру. До фінальних матчів підходять тільки найсильніші майстри.
Чергові зустрічі приносять чимало несподіванок. Приміром, треба було гадати, що Негребецький (Ленінград) легко виграє у Серебрянікова (Тбілісі). Вийшло навпаки. Після впертої гри переможцем вийшов тбілісець.
Серед жінок відзначається Белоненко (Москва). Вона вже ввійшла в напівфінал. Перед фіналом
Вже відбулось шість турів шахматного турніру на індивідуальну першість спортивного товариша "Спартак". Майстер СРСР Герстенфельд в цікавій комбінаційній дуже напруженій партії з Шехтером здобув перемогу. Фіндер програв Закові. Рубінштейн з Аппелем, та Шенфельд з Фрідманом гри не докінчили.
Також відбулось догравання раніше відкладених партій. Герстенфельд виграв у Зака, Аппель у Фіндера, Шенфельд у Зака, а Фрідман у Шенфельда. В нічию зіграли Фюдер — Шенфельд, Фіндер — Руйштейн, Рубінштейн — Шехтер, Зак — Фрідман, та Аппель — Рубінштейн.
Перед останнім туром стан такий: на першому місці Герстенфельд. Він має 6 очків. За ним Аппель — 5 очків, далі йдуть Шехтер — 3,5 очка, Фрідман і Зак — по 2,5 очка, Рубінштейн — 2 очка, Шенфельд 1½ очка і на останньому місці Фіндер — 1 очко. 