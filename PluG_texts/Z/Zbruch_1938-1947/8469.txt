Після вбивства полковника Евгена Коновальця.

ПЕРЕНОСИНИ ТІЛА ПОЛК. Е.КОНОВАЛЬЦЯ.
Довідуємося, що за кордоном повстала думка перенести тіло полк. Евгена Коновальця до одної з европейських столиць, осідку численної української кольонії. Плян перевезти тіло до Парижа й похоронити його поруч із могилою Симона Петлюри відпав з огляду на можливі труднощі від людово-фронтового уряду Франції. Тому домовину перевезуть мабуть до Берліна. Ексґумація мала відбутися в пятницю 3-го ц. м., похорон у неділю 5-го ц. м. в Берліні. Але потвердження цієї вістки ще не маємо.
ЩЕ ОДНА ВЕРСІЯ.
Польська преса подає, що в Празі поширене переконання, буцімто траґічну смерть полк. Коновальця спричинив Бутенко, який ніби втік із совітської станиці в Букарешті зі страху перед ГПУ, але насправді він большевицький провокатор. Коновалець навязав з Бутенком тісний контакт, зраджуючи йому легкодушно всі подробиці своєї акції.
Праські українці твердять, що большевики згладили Коновальця зі страху перед його орґанізацією. У цій справі  відіграв — як кажуть — велику ролю якийсь Мухин, що довгий час був емісарем Коновальця в Брукселі та в Парижі, а потім його помічником у Женеві.
ВАЛЮХ УТІК ДО СССР НЕ НА "МЄНЖИНСЬКІМ", А НА "КУЙБИШЕВІ"?
Німецьке інформаційне Бюро повідомляє з Амстердаму: Портові робітники в Ляадам помітили, як мужчина, що з поверхности нагадував Валюха, приплив човном на совітський пароплав "Куйбишев", що стояв на якорі у тамошній пристані.
"Куйбишев" відплив 28. травня з Ляадаму до Лєнінграду. 