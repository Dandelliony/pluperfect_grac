◦ ◦ ◦ ◦ ◦ ◦ ◦

Судова хроніка. М. Ф. Шевченко з Ново-Милятина довгий час мав зв'язок з гр. М, села Убинь, а коли остання завагітніла, він спонукав її зробити аборт. Для цього Шевченко домовився з завідуючим Рипнівською лікарнею В. Є. Коцюбинським, який погодився зробити аборт, запропонувавши надіслати М. до лікарні у вихідний день. Після зробленого Коцюбинським аборту М. пролежала в лікарні 5 днів, як "хвора", будучи до того ж записана, як дружина Шевченка. Днями цю справу розглянув обласний суд. Шевченка і Коцюбинського засуджено до тюремного ув'язнення строком на 2 роки кожного, М. оголошено громадську догану. 