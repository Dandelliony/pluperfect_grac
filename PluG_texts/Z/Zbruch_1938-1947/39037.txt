Дім майбутньости. — Театри для ранених вояків.

Дім майбутньости.
Техніка вже підготовила цілий ряд нових матеріялів, що їх ідеально можна використати в будівництві мешкальних домів. Дерево будуть тепер щораз більше щадити, а його заступлять штучні, але практичні матеріяли. Одної гарної днини заявив президент німецької академії досліду будівництва проф. Штегеман на засіданні в Маґдебургу, в якому взяли участь теж численні чужинці — деревляні сволоки заступить суцільна штучна маса. Зникне теж деревляна долівка, а пізніше покоління заступить теж і непрактичні деревляні двері кращою конструкцією. Революція будівельної техніки, що вже почалася, вимагає, щоб долівки теж не покривати твердим каменем і вже нині можна в Німеччині в нових будівлях зустрінути зовсім новий елястичний матеріял. На місце печей та центрального огрівання, що зникнуть, прийде долівкове огрівання, що його вже старі римляни вживали. Таке огріваня буде найпрактичніше, бо з одного боку не буде стояти в якомусь там куті піч, чи центральне огрівання, а тільки рівномірно розділене під долівкою цілого мешкання і з другого боку тепло постійно розходитиметься здолу вгору, а тим самим долівка буде його найкращим висилачем. Театри для ранених вояків.
Всі великі берлінські театри дають при кінці їхнього сезону надзвичайні вистави для ранених вояків. Берлінська державна опера своїми найкращими мистецькими силами мав дати 18 вистав призначених виключно для вояків і ранених. До програми входять: Пучіні "Мадам Батерфляй" і "Богема", ВердІ: "Ля Травіята", Моцарта: "Весілля Фіґара", Сметани: "Продана наречена" і т. д. Державний "Шавшпільгавз", що 6-го липня повторив уже трицятий раз при вповні викуплених білєтах Шіллєра "Фієско", дасть його щераз виключно для вояків і ранених. В серпні інша велика берлінська опера, Опернгавз, дасть для вояків девять вистав між іншими і Штравса "Циганський барон" та один вечір свойого балєту, що є найкращим у Німеччині. 