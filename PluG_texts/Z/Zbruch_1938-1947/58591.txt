◦ ◦ ◦ ◦ ◦

"Повне осамітнення СССР"
Промова Сталіна напередодні свята жовтневої революції
Берлін, 9 листопада. Напередодні свята жовтневої революції виголосив Сталін дуже характеристичну промову, в якій між іншим сказав: "У теперішній війні Совєтський Союз почуває цілковите осамітнення, дарма, що Англія і Америка обіцяли йому допомогу. Важко воювати, — казав далі Сталін — маючи тільки піхоту і відчуваючи брак співдіяння бронемашин та авіяції, які ми втратили. Сама піхота не зможе нічого вдіяти".
Ця промова показує прекрасно справжнє положення, в якому опинився СССР, а само признання Сталіна, що його армія не має вже ні бронемашин, ні авіяції, свідчить найкраще про ту катастрофу, в якій опинився Совєтський Союз. Признання Сталіна доповнює ще стаття в одному з чисел "Правди", в якій читаємо між іншим, що ввесь тягар війни покладено виключно на Совєтський Союз, бо ні Англія, ні Америка, хоч вони є союзниками СССР, не виповнили своїх зобов'язань супроти нього.
Погром большевицької армії
Берлін, 9 листопада. Ціла вага большевицького погрому проявляється саме у величезних втратах, які потерпіли большевики від початку походу на Схід. Докладні підрахунки показали, що в часі від 22-го червня до 30-го вересня німецькі війська знищили майже 300 совєтських дивізій, з величезною масою людей і воєнного знаряддя. Було тут 217 большевицьких стрілкових дивізій, 50 бронетанкових дивізій, 19 кавалерійських дивізій, 9 гірських дивізій, 2 дивізії народної оборони, отже разом 297 большевицьких дивізій. Це число збільшають ще 3 парашутні бригади і 3 пікотні бригади та одна бронетанкова бригада. Ті втрати ростуть до 30 вересня в такій мірі, що загальне їх число доходить до 7 міліонів повністю вишколених вояків. В бою на північ від Азовського моря знищено 9-у і 18-у большевицьку армію. 18-го жовтня закінчився подвійний бій Брянськ—В'язьма, де взято в полон 658 тисяч бійців. В тім бою знищено 8 совєтських армій. Большевики втратили знову 67 стрілкових дивізій, 6 кавалерійських дивізій, 7 бронетанкових дивізій і 6 бронетанкових бригад. Отже досі втратили большевики щонайменше 389 повних великих з'єднань, які вже не зможуть нічим заступити. Загалом від початку походу на Схід втратили вони 7 до 8 міліонів вояків.
Міліард долярів. Листування Рузвельт-Сталін
Лондон, 9 листопада. Повідомляють, що в зв'язку з признаною Рузвельтом позикою у висоті одного міліарда долярів для СССР, Рузвельт і Сталін обмінялися листами, при чому Рузвельт запевнив свого приятеля, що за одержані гроші зможе йому продати багато сирівців, потрібних для продукції воєнного матеріялу.
Міліарди на зброєння Америки
Ню-Йорк, 9 листопада. Як подає "Ню-Йорк Таймс", Рузвельт зажадав від Конгресу дальших 450,000.000 долярів на флот, 350 міліонів долярів мають бути вжиті на літаки та їх складові часті, решта на медикаменти.
Японці до Японії — з британських колоній
Шангай, 9 листопада. Деякі японські фірми в Бірмі, які ще є в бритійській колонії, були завізвані японським генеральним консулом в Рангун, щоб вони звинули свої підприємства і вернулися в Японію. 69 представників японських фірм вернуться незабаром на борті пароплаву "Онасама Мару" в батьківщину.
Арештування в Індії
Стокгольм, 9 листопада. Як повідомляє англійське радіо, в останніх днях заарештовано в Індії та в Бірмі двох японських громадян. Японець Сусуті був заарештований в Карачі, другий Мансузама в Рангуні. Ні індійський, ні бірманський уряди не повідомили з яких причин відбулися ці арештування.
Невтральність Португалії
Лісбона, 9 листопада. В п'яті роковини перебрання влади прем'єром Салязаром у Португалії, португальська преса відмічає, що з моментом приходу до влади Салязара покладено тривкі основи під політику невтралітету Португалії. Цього невтралітету вона гостро придержується.
Сталін в промові перед представниками областей настирливо вимагав від Лондону і Вашінгтону, щоб нарешті створили другий фронт.
Рузвельт признав большевикам безвідсоткову позику в сумі одного міліарда доларів, якої сплата має початися тільки в 5 років після закінчення війни.
Перед Білим Домом у Вашінгтоні відбулася жіноча маніфестація, під час якої несли плакати з написом: "Віддайте Рузвельта під суд та проженіть англійців з Вашінгтону".
На послушного англійцям прем'єр-міністра Іраку виконано, мабуть іракськими націоналістами, спробу замаху.
Німеччина та Італія підписали умову, яка передбачає переселення коло 14 тисяч німців з провінції Ляйбах.
У німецьких промислових підприємствах будуть проходити вишкіл 10. тисяч вибраних молодих румунських робітників. 