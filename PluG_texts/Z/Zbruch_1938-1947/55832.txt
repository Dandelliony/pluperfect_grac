◦ ◦ ◦ ◦ ◦

Карельський перешийок у фінських руках
Берлін, 7 вересня. Воєнні успіхи Фінляндії увінчались відібранням загарбаного совєтами Карельського перешийка. Ця подія для дальшого розвитку Фінляндії має далекосягле значення.
Румунська авіяція — значні успіхи
Берлін, 7 вересня. На східному фронті румунська авіяція мала в останніх днях значні успіхи. Зокрема відзначилась одна ескадра винищувачів, яка зістрілила 58 совєтських літаків і знищила 21 вантажних авт.
Осінні торги в Парижі
16 вересня в Парижі починаються осінні торги. Це будуть перші на велику скалю зорганізовані торги в новій, повоєнній Франції.
Суверенність Туреччини
Справа Дарданелів — вузлова справа на Сході
Берлін, 7 вересня. По Кримській війні (1856) Паризький мир признав Дарданелі за невтральний простір. Берлінський мир (1898) затвердив попередній договір. Згідно з постановами обох договорів не вільно було перепливати туди чужим воєнним кораблям. По світовій війні Туреччина втратила право суверенности над своїми морськими проливами. Їх уміжнароднено, в наслідок чого воєнні кораблі кожної держави мали одвертий морський шлях. Так рішив договір у Севр (1920). Лозанський договір (1923) повертав Туреччині суверенність над морськими проливами, але не давав їй права мілітаризувати ці проливи. В договорі в Монтре (1936), в якому подрібно окреслено права турецьких проливів, стверджено, що воєнні кораблі жодної з воюючих сторін не можуть перепливати ні через Дарданелі, ні через Босфор.
Реквірують вітрильні судна
Берлін, 7 вересня. Щоб поповнити велетенські втрати англійського тоннажу, британська влада почала реквірувати вже навіть вітрильні судна. Так, наприклад, два фінські вітрильні кораблі були реквіровані і включені в склад англійського флоту.
Ген. Антонеску до румунського народу
Букарешт, 7 вересня. Керівник румунської держави, генерал Антонеску, в роковини перебрання влади видав відозву, в якій говорить про відношення Румунії до Німеччини, Італії та Японії. Союз не тільки забезпечив Румунії спокійний розвиток, але також охоронив країну перед большевицькою небезпекою. "Я заключив цей союз — сказано у відозві Антонеску — з усією льояльністю народу, який хоче захищати свою честь і свої володіння".
Нові війська у Сінгапурі
Берлін, 7 вересня. У Сінгапурі, далекосхідній військовій базі Англії, висадились нові військові підкріплення, а саме декілька тисяч людей, призначених для Малаї.
Рузвельт висилає місії до Москви
Берлін, 7 вересня. През. Рузвельт назначив комісію знавців, яка під проводом Гаррімана поїде до Москви, щоб там зібрати дані, на яких має бути сперта допомога СДА для Совєтів. Комунікат, що подає цей факт, згадує теж про те, що ця американська місія працюватиме в порозумінні з анальогічною бритійською місією, яку очолює лорд Бівербрук, міністр прохарчування в британському уряді. Водночас велику сензацію викликує факт, що в південній Алясці, тобто на території СДА, призємнились два совєтські літаки з совєтською військовою місією.
На Кавказ по нафту
Стаття про б. адмірала американського флоту Стерлінга
Останніми днями присвячує американська преса дуже багато уваги справі морських проливів, зокрема Дарданелям. Багато галасу наробила стаття б. адмірала американського флоту Стерлінга. Він пише, що німці можуть дістатись до Кавказького нафтового басейну морським шляхом. Щоб до того не допустити, муситиме Туреччина пропустити англійців через свої проливи. Коли ж вона не схоче зробити, треба буде опанувати проливи силою. Вислід був би для Англії корисний, бо теперішня ситуація є інша, як та, що була мин. війни. Турецьке радіо та преса негайно зареагували на американські цькування. Вони заявили, що в СДА зовсім не свідомі турецьких відносин та цілковито не розуміють ситуації. А якщо так не є, то чи СДА залежить на тому, щоб Туреччину порізнити з Англією та Совєтами?
Бої на всіх фронтах
Верховне Командування Збройних Сил повідомляє: Наступальні дії на Сході проходять успішно.
В бою проти Англії авіяція бомбардувала вдень бомбами важкого калібру залізничі споруди на східному побережжі Шотландії і в останню ніч на схід від Сундерланду розбила один торговельний пароплав у 3.000 рбт.
Одне сильне з’єднання німецьких штурмових літаків бомбардувало успішно вчора у вечірніх годинах гангари і надбережжя аеродрому Ізмаїла на Суецькому каналі.
Під час одного налету німецьких штурмових літаків на англійську воєнно-морську базу в Суеці, в ніч на 5 вересня, знищено два ворожі торговельні пароплави, разом у 14.000 рбт.
Ні вдень, ні вночі ворог не робив налетів на територію Німеччини. 