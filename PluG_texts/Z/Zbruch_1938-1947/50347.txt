Про "пасху"

В доповіді про комуністичне виховання, зробленій на зборах партійного активу м. Москва, тов. М. І. Калінін вказав, що соціалістичне виховання повинно бути "...предметом науки, матеріально зв'язаним з боротьбою за дальше зростання соціалістичної держави і зміцнення її позицій в теперішній класовій боротьбі...".
Ця вказівка цілком стосується і до антирелігійної пропаганди, що являє собою одну з найважливіших ланок комуністичного виховання мас. Антирелігійна пропаганда повинна бути цілком підпорядкована боротьбі за комунізм, повинна бути якнайщільніше зв'язана з нашими загальними політичними, господарськими і культурними завданнями. Пропаганда більшовизму "...необхідно включає і пропаганду соціалізму" (Ленін, твори, том VIII, стор. 384).
Шкідливість релігії в наших умовах полягає не тільки в тому, що вона сама безпосередньо є одним з найчіпкіших пережитків капіталізму в свідомості людей, але і в тому, що вона освящає і підтримає всі старі приватновласницькі погляди, звички і традиції, весь бруд старого, експлуататорського світу.
Антирелігійна пропаганда повинна проводитись постійно, систематично. Всю роботу слід всебічно посилювати перед релігійними святами і в дні свят, бо в цей час релігійні організації особливо розгортають свою діяльність. Жоден наш агітатор і пропагандист, партійний і непартійний, не повинен пройти повз наступне свято "пасхи", як найголовнішого свята християнської церкви.
Призначення християнської пасхи полягає в тому, щоб вигаданими розповідями про страждання і смерть Ісуса Хреста виправдати мучильні і тяжкі страждання трудящих при експлуататорських порядках.
Для пропаганди казки про страждання і смерть Христа попи відвели перед паскою цілий тиждень, так звану "страсну седмицю".
Великий пролетарський письменник, палкий борець за свободу і щастя людей, Максим Горький, говорив, що завдання попів полягає в тому, щоб переконати "робочий народ, що він з'являється на світ і живе для того, щоб покірно терпіти всі злигодні, всі муки і страждання".
Друга світова імперіалістична війна, в яку втягнуто вже більше половини населення земної кулі, обрушила на плечі трудящих нові тягарі і нестатки. Ось чому попи в усіх країнах капіталу особливо посилено пропагують казки про страждання Христа, намагаючись з допомогою цих казок тримати трудящих в покірності і слухняності.
В нашій країні попи своєю проповіддю про страждання хочуть тримати віруючих трудящих під впливом реакційних релігійних ідей, настроїти їх негативно до нашого нового, радісного і щасливого життя.
Трудящі можуть і мають повне право жити без всяких страждань. "Страждання — ганьба світу і треба його ненавидіти для того, щоб знищити" (Горький).
Призначення християнської пасхи полягає також в тому, щоб брехливими і лицемірними проповідями "любові і всепрощення" затемняти класову свідомість віруючих трудящих, знищити або послабити класовий гнів проти експлуататорів і гнобителів.
Центральним моментом пропаганди цієї ідеї класового миру є перший день пасхи, коли влаштовується урочиста пасхальна утреня.
"Рахуйтесь, віруючі! — говорять попи. — Христос воскрес, смертю смерть потоптавши. Христос переміг зло, всі люди стали тепер братами, настало загальне примирення. Христосуйтесь, цілуйтесь один з другим в ім'я Христа!"
Паліям війни тепер особливо необхідні такі проповіді класового примирення для зміцнення тилу в своїх країнах. Ці проповіді мають на меті — відвести від експлуататорів класовий гнів трудящих для дальшого розв'язування імперіалістичної бійні.
В СРСР попи своїми пасхальними проповідями "любові і всепрощіння" намагаються послабити революційну пильність трудящих, виправдати і приховати контрреволюційну діяльність ворогів народу.
Призначення християнської пасхи, полягає, нарешті, в тому, щоб казками про воскресіння Христа і про наступне його друге пришестя закріпити віру в "бога-рятувальника" і в краще життя на небесах. Ця віра зводить трудящих в країнах капіталу з правильного шляху, тобто від боротьби проти експлуататорів, навіває їм брехливі надії, втішає примарливим "небесним" щастям і тим самим сковує класову свідомість і волю трудящих.
В нашій країні більшість населення з презирством відкидає від себе попівсько-сектантські казки про неіснуючий небесний рай. Але є ще частина трудящих, особливо на селі, яка вірить цим казкам, перебуває під впливом попів і сектантів. І завдання кожного пропагандиста, кожного агітатора, кожного невіруючого — терпеливо, настійно роз'яснювати саме віруючим трудящим всю шкідливість релігії, все безглуздя і шкідливість релігійних свят. Особливо така пропаганда повинна бути широко розгорнута в зв'язку з пасхою.
Пасха цілком складається з безглуздих і шкідливих обрядів і звичаїв. Треба викрити перед віруючими походження і суть цих обрядів і звичаїв.
В дні пасхи церковники і сектантські проповідники будуть намагатися організувати пасхальний п'яний розгул, святкові і післясвяткові прогули, будуть прагнути тягнути відсталих трудящих назад, до дикунських і рабських обрядів і звичаїв. Все це спрямоване проти соціалістичної дисципліни праці, проти стахановських методів роботи в місті і селі, проти успішного проведення весняної посівної кампанії. Цим підлим спробам церковних мракобісів треба протиставити широко розгорнуту антирелігійну пропаганду.
Про величезне значення антирелігійної пропаганди свідчить багато фактів. Наведемо один з них. В Ясківській сільраді, Дідовичського району, Ленінградської області, ще в 1939 році був великий вплив попівщини, справлялися церковні свята, що завдавали велику господарську шкоду колгоспам. В 1940 році перед пасхою партійна організація вирішила провести широку роз'яснювальну роботу серед віруючих. Було створено агітколектив, який повів боротьбу проти "святкового" зриву роботи на колгоспних ланах, роз'яснюючи колгоспникам суть і шкідливість церковних свят взагалі і пасхи, зокрема. Робота агітколективу дала блискучі результати. Колгоспники 15 артілей однодушно відмовились святкувати пасху; не вийшли на роботу в пасхальні дні тільки 4 колгоспники. Робота в пасхальні дні перетворилася в яскраву демонстрацію проти релігії і релігійних свят.
В нашій країні, яка назавжди скинула пута капіталізму і добилася перемоги соціалізму, свято християнської пасхи в шкідливим пережитком минулого в свідомості і побуті відсталих трудящих.
Ось чому ми провадимо і будемо провадити пропаганду проти всіх релігійних забобонів. "Партія не може бути нейтральна щодо релігії, і вона веде антирелігійну пропаганду проти всіх і всяких релігійних забобонів, тому що вона стоїть за науку, а релігійні забобони йдуть проти науки, бо всяка релігія є щось протилежне науці... Партія не може бути нейтральною щодо носителів релігійних забобонів, щодо реакційного духовенства, яке отруює свідомість трудящих мас" (Сталін, "Питання ленінізму", вид. 10-е, стор. 178).
Боротьба проти пасхи — це боротьба за підвищення революційної пильності трудящих, за посилення мобілізаційної готовності радянського народу, боротьба за зміцнення обороноздатності нашої соціалістичної батьківщини, за її дальше віднесення і розквіт.
Н. Амосов. 