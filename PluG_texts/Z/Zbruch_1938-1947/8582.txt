Життя у 2000 р.

Багато людей цікавиться питанням як буде виглядати життя у недалекій будуччині. Питання це цікавить і письменників (Верн, Велс), лікарів, суспільників, хеміків та ін. Ось нпр. недавно директор великого німецького хемічного підприємства «І.Ґ. Фарбеніндустрі» запросив всіх співробітників списати свої думки про вигляд життя у 2000-ім році і діставши 40 відповідей на ту цікаву тему, видав їх друком у спільному томі.
Авторами тих відповідей є переважно  хеміки, тому вони описують майбутні удосконалення життєвих обставин майже виключно зі свого фахового, хемічного становища.
Штучні сировини.
Вони кажуть, що штучно випробовані продукти майже цілком усунуть такі вживані тепер натуральні сировини як каучук, шовк, вовна, бавовна і т. п.
Згадані хеміки віщують також великий розвиток радіотехніки. Цією дорогою можна буде пересилати в найвигідніший спосіб на всяку віддаль відомости, образи, а навіть енергію. Люди винайдуть новий спосіб витворювання світла, безпосередньо із хемічних реакцій. З тим моментом втратять ціль свого існування сьогоднішні великі електрівні з вуглевим паливом. З вугля витворюватимуть хемічно легкопальні олії як нафта, бензина і т. п.
Сонце дасть енергію.
Хеміки "І.Ґ. Фарбетндустрі“, автори згаданих пророцтв, звертають знов свої очі на сонце, що має стати невичерпаним джерелом енерґії для людства. Сьогодні ми користаємо з цих засобів тепла і світла в спосіб незвичайно примітивний; сонце-ж може нам дати такі велитенські засоби дешевої і могутньої енергії.
Як видно з цього, хеміки не передбачують в найближчій будуччині якихсь основних змін, вони віщують лише постійний, ступневий розвиток постійної еволюції, а не якихсь наглих революцій.
Хемія людського тіла.
Як це дослідив у 1919 р. німецький фізіольоґ Гак у склад людського тіла входять такі первні в процентах: 62,43 проц. кисня; 21,15 вугля; 9,86 водня; 3,10 азоту; 0,95 фосфору; 0,23 потасу; 0,16 сірки; 0,08 хльору; 0,08 соду; .0,027 маґну; 0,014 йоду; 0,009 флюору; 0,005 заліза; 0,002 брому; 0,001 алюмінію, 0,001 кварцу; 0,001 манґану.
В 1931 р. до того числа 18 первнів з яких хемічно збудоване тіло людини, додали дослідники ще такі первні: арсен, бор, цез, мідь, літ, род, рубід, цинк, хром, кобальт, оливо, молібден, цину, титан, ванад і срібло. Крім цього можна часто в тілі людини найти золото, ніоб і тенталь. Так на всі знані досі 92 хемічні первні 38 входить у хемічний склад тіла людини.   