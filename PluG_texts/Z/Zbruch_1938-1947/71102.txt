◦ ◦ ◦ ◦

Повідомлення дирекції Кримінальної Поліції у Львові. Дня 19 вересня 1942 р., між год. 17-ою і 21-ою, невідомі злочинці вдерлися до особового авта перед готелем "Асторія" у Львові при вул. Казимирівській і вкрали з нього однострої формацій СС. Дирекція Кримінальної Поліції прохає подавати відомості про злочинців або про місце укривання вкрадених одностроїв до Дирекції кримінальної Поліції, Галицька площа ч. 15. тел. 10151-54 або до іншої поліційної станиці. На бажання подані відомості трактуємо довірочно.
Концертне Бюро І. H. Т. Середа, 23-го вересня — концерт октету під керівництвом Тараса Лозинського в Касперівцях. — Четвер, 24-го вересня — Торське. — Пятниця, 25-го вересня — Свидова. — Субота, 25-го вересня — Ягольниця.
Українські радіопередачі. Сьогодні, в середу, 23 вересня, в часі від год. 10.30 до 11-ої ранку Львівська Радіовисильня передає концерт українських народних ліричних пісень у виконанні вокального октету Євгена Козака та Володимира Баранського (бас). — Завтра, в четвер, 24 вересня, в цьому ж часі — передача пісень і скрипкових творів українських композиторів у виконанні солістки Львівського Оперного Театру, Софії Гаврищук, Марка Лепкого (скрипка) та Марії РоговськоІ (фортепіянний супровід).
Доповідь про театр. В суботу, 19 вересня, в Українському Літературно-мистецькому Клюбі реж. Іван Іваницький виголосив доповідь на тему: "Між сценою та глядачем". У своїй доповіді, опрацьованій на матеріялах з історії театру, реж. Іваницький звернув головну увагу на значення театру для українського суспільства.
Посмертна згадка. Микола Козорис. Дня 10 вересня помер у Любачеві наглою смертю Микола Козорис у 65-ому році життя. Бл. п. Микола Козорис був першим основником та організатором, а опісля директором Українбанку в Любачеві. Він був одиноким купцем-фахівцем поміж українцями м. Любачева. До війни був він власником єдиної української крамниці. І по приході Німецької Армії переймає покійний відповідальне становище керівника апровізаційного відділу. На тому становищі залишився він аж до смерти. Покійний, як член усіх українських товариств, брав діяльну участь у нашому громадянському житті. Зокрема помагав, як член Надзірної Ради при реорганізації Українбанку своїми цінними фаховими порадами. Тому тратить українське громадянство в особі бл. п. Миколи Козориса чесного та працьовитого громадянина. В. Й. П. 