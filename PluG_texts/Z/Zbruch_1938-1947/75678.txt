Обов'язки селянства Ґ.-Ґ.

Львів, 20 січня.
Загальні обов'язки сільського господарства в Ґен. Ґубернаторстві устійнив начальник Головного Відділу для прохарчування і сільського господарства розпорядком, який обов'язує з днем 15 січня 1943 р.
Цей розпорядок обов'язує кожного власника сільсько-господарського підприємства, а це ті особи, які з його припоручення або за його згодою чи порозумінням підприємство провадять, до совісного виконування устійнених розпорядком очеркнень. В ньому говориться м. і.: Всякі для рільної господарки і городництва ужиткові площі мають бути старанно справлені і оброблені; потрібні приготування до цього мусять бути завчасу визначені. Рови і водні підпливи мусять бути осінню кожного року перед наступленням морозів з землі, з каміння і з рослинних поростів зовсім очищені так, щоб вода без перешкоди могла спливати. Видобуті речовини по очищенні з піску і з каміння зужитковані як погній, так зв. компост.
Полеві і заїздові до господарства дороги мусять бути допроваджені і постійно утримані у доброму стані. Наложить також старатися за управильнений відплив води. Що відноситься до ріллі і плекання городовини, забороняється розпорядком існування, залишення межі. Границі мають бути видні визначеними борознами, або вкопаними каміннями, палями, або іншими знаками. Від цього унормування залишаться вийнятково лише межі, які є охороною терену з похилою площею від нанесення повінню землі.
Стерниська без підсіву мусять бути по жнивах продовж не довше до 14 днів заорані і відтак заволочені. Луки і пасовиська мусять бути з кротовиння вирівнані і навозом пособлені.
Розпорядок накладав на селян-господарів обов'язок совісного нищення шкідливих зел, а жадає також нищення всякими сущими способами тваринних шкідників, як ворони, миші, гусениці і слимаки. Приписується дальше докладні вказівки для зужиткування навозів. Так н. п. гноярні будуть заложені і утримані по вказівкам сільського аґронома по напрямних староства. Одержану в стайні гноївку належить затримувати в утворених на це збірниках, або розсіяними по долівці поглочуючими річевинами, як соломою, торфом, половою, тротами. Збірники на гноївку мають бути у рівних відступах часу опорожнені. Окрему увагу треба звернути на те, щоб до ріллі, лук і пасовиськ, а також до компостових споряджень була вжита розпущена гноївка. Всякі відпадки рослинних чи тваринних річевин, які осягається при обрібці ріллі, городовини чи домашнього господарства належить з'ужити до компостового спорядження.
Бульбянки, зв. матини, палити не можна. Вона мусить бути ужита на компост, або до розкинення по луці, чи пасовиську.
Виїмковий припис розпорядження призначений плеканню машин і знаряддя. Господар ські машини і знаряддя мусять бути хоронені перед вогкістю, ржою і перед іншим зіпсуттям. Вони мусять бути постійно утримані в ужитковому стані. Поправки машин, що їх на місці не можна перевести, мусять бути негайно виконані в найближчій до цього майстерні.
Розпорядок кладе наприкінці обов'язок на виконування згаданих ним приписів, а з окрема обов'язок на вихіснування хоч би навіть найменшої ужиткової площі, як в сільськогосподарській, так і в городничій ділянці, і робить за це відповідальними волості.
Ця відповідальність волости відноситься перш за все за площі, яких власники або їх управителі є відсутні, або не в силі їх управляти.
За невиконування цих постанов грозить кара згідно з аґрарним законом з дня 9 грудня 1942 р. 