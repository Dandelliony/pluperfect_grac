Налагодити роботу їдалень. — В облпромраді розкачуються. — Не підготувались до розробки торфу

Налагодити роботу їдалень і ресторанів
Міський трест ресторанів і їдалень об'єднує 10 ресторанів, 43 їдальні, багато буфетів. За березень і квітень трестом відкрито 175 нових підприємств громадського харчування. Кількість їх зростає з кожним днем. Якщо в січні товарооборот тресту становив 13 тисяч крб., то в квітні він становив 5 міліонів карбованців.
Порад з кількісним ростом підприємств громадського харчування покращується культурне обслужування споживачів. В багатьох ресторанах і їдальнях є широкий вибір страв, холодних закусок, поліпшується їх якість. Відчувається знатне покращення роботи офіціантів та іншого обслужуючого персоналу. Але ніяк не можна замовчати і недоліків, які, до речі, тут ще посідають немале місце.
В ресторані №2 по вул. Лукасінського, на 100 місць є лише 40 комплектів приборів. Немає достатньої кількості скатертей, халатів і рушників для офіціантів; в залі брудно. Цей ресторан не виконує плану товарообороту. В березні проти плану 60 тисяч крб. він дав тільки 54 тисячі крб. Не краще з виконанням плану у квітні.
В кафе №1 по вул. Академічній незаконно підвищують ціни на товари. 110 грам морозива, що коштує згідно з прейскурантом 1 крб. 75 коп., тут продають по 2 карбованці. 200 грам газової води продають по 20 копійок, за стакан води з сиропом беруть 50 коп.
В наслідок цього лише на морозиві, воді, чаї протягом 17 днів перебрано з населення 7.560 крб.
Явище нетерпимо обурливе. Проте, воно чомусь поза увагою керівників згаданого тресту. Адже подібні факти мають місце і в ресторані №10 на Погулянці.
В деяких ресторанах, їдальнях мають місце факти брутального ставлення до споживачів з боку обслужуючого персоналу. Буває так, що відвідувач просиджує за столиком 30—40 хвилин, чекаючи склянки пива. Так, зокрема обслужують відвідувачів в їдальні №120 по вул. Академічній і в деяких інших їдальнях та ресторанах.
В багатьох їдальнях і до цього часу дотримуються розпорядження тресту — давати "нагрузку" до пива. Хочеш чи не хочеш, а мусиш брати закуску — інакше не одержиш пива.
Одним з серйозних недоліків в роботі тресту є те, що дуже мало відкрито їдалень, ресторанів, буфетів в робітничих районах, на околицях міста.
Незадовільно поставлена масово-виховна робота з працівниками громадського харчування. В їдальнях, ресторанах не скликаються виробничі наради, загальні збори обслужуючого персоналу, де б обговорювалися питання практичної діяльності підприємств громадського харчування. В окремих їдальнях складені договори соціалістичного змагання, але виконання їх ніхто не перевіряє.
Поряд з кількісним ростом харчових підприємств треба дбати, щоб в кожній їдальні і ресторані були створені всі умови для культурного обслугування споживачів.
М. Михайленко. В облпромраді розкачуються
По плану облпромрада повинна в цьому році видобути для своїх потреб 41 тисячу тонн торфу. З цією метою їй було виділено для експлуатації понад 1.400 гектарів торфовищ в даних районах області.
Першу артіль по видобутку торфу було організовано в Сомалі. Вона, за розрахунками облпромради, повинна дати до кінця року 10 тисяч тонн палива. Це "по розрахунках", а в дійсності вона видобуває зараз по 4 тонни в день. Виявляється, що з трьох ручних агрегатів на сьогодні працює тільки один, бо облпромрада не подбала про своєчасний їх ремонт.
В Глинянському районі, де облпромрада має в своєму розпорядженні 300 гектарів торфовищ, справа ще гірша. Тут досі не зроблено ні кроку вперед. Голова оргбюро тов. Пронін посилається на те, що Укрпромпроект досі не прислав з Києва результатів аналізу глиндаського торфу. Але це зовсім не виправдовує цього керівника. Невже — не можна було провести аналізу у Львові? Адже міг це зробити Сокальський райвиконком.
Сьогодні створився такий стан, що коли б навіть надійшли із Києва результати аналізу, добувати торф не можна. Справа в тому, що керівники облпромради досі ще не подумали про те, щоб знайти інженерів-торфовиків, без яких справу видобутку торфу не просунеш далеко.
Я. Галан. Не підготувались до розробки торфу
Обласне управління місцевої промисловості виявило бажання власними силами організувати видобуток торфу для потреб своїх підприємств. Облвиконком задовольнив це бажання, закріпивши за облмісцевпромом рясно-руську і бишівську торфові ділянки площею в 350 гектарів.
Минали дні, а на торфовищах ніхто і не думав починати роботи. Начальник, облмісцевпрому т. Кононенко навіть забув, що взимку йому доведеться мати діло з паливом. І тільки нещодавно спохватилися. Призначили начальника торфодобування. Роботи почались. Але це тільки підготовні роботи до видобутку торфу, на рясно-руськім торфовищі.
Та й підготовна робота проходить надто повільно. В чому ж причина? Відсутність відповідного інструменту. Немає навіть звичайних тачок і лопат, не заготовлено дерева і дощок на будування сушок.
Прямо незрозуміло. Адже, заводи місцевпрому можуть виробляти знаряддя праці в будьякій кількості і не тільки для себе, а й для інших підприємств. Що ж робив відділ постачання облмісцевпрому?
Добування торфу повинно було розгорнутися з перших ДНІВ пОВним ходом. Однак, цього не вийшло. Щоденно добувається від 4—5 тонн торфу замість 350— 400 тонн за планом. Це свідчить про зовсім незадовільну роботу на торфовищах.
В. Кручкевич. 