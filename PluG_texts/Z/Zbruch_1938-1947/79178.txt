◦ ◦ ◦ ◦

Українське концертне бюро влаштувало в місяці березні 34 концерти, з них 29 поза Львовом.
В Генеральній Губернії є 2.877 кружків "Сільського Господаря", з чого 2.529 у Галичині, 289 у Краківській та 59 у Любліні, ській областях.
Дня 18 квітня, в неділю, вдруге відбувся, в залі Оперного Театру Святковий Шевченківський Концерт: у програмі була промова проф. В. Радзикевича та "Кавказ" — кантата С. Людкевича, у виконанні оркестри та злучених хорів.
Допомога для інвалідів з часу польської пацифікації Галичини. Підчас пацифікації, яку в 1930-ому році провів тодішній польський уряд у Східній Галичині, багато українців убито, або так тяжко покалічено, що вони незабаром померли, чи стали інвалідами. Правління Генеральної Губернії призначило допомоги для тих незаможних українців, що наслідком пацифікації стали нездібними до праці. Пошкодовані вноситимуть у цій справі прохання до своїх староств (Реферат Суспільної Опіки).
Обовязок посилати учнів до обовязкової професійної школи. За розпорядженням Головного Відділу Науки й Навчання, всі промислові, ремісницькі та торговельні підприємства зобовязані посилати молодь, якій вони дають у себе працю, до обовязкової професійної школи, що доповнює фахове знання у теоретично-професійному напрямі. До цього зобовязані всі ремісницькі учні і термінатори без різниці віку, також інші працівники (термінатори) що працюють у промислі, ремеслі і торгівлі у віці від 14 до 18 року життя. Звертаємо увагу, що за зголошення молоді і за правильне ходження до обовязкової професійної школи відповідають працедавці та батьки і проти них передбачені карні санкції на випадок невиконання розпорядження. З викладів користає під цю пору 600 осіб. Вони, відбуваються для поодиноких груп, на які поділена молодь, раз на тиждень і не перешкоджають професійним заняттям учнів і учениць. В Ченстохові вже тепер приймають зголошення на другий шкільний рік. Шкільна влада сподівається, що підприємці і батьки зрозуміють необхідність дошколювати молодих працівників у всіх галузях промислу і ремесла та виконають це розпорядження.
Суспільна опіка над бідним українським населенням. У місяці березні помітно зросла постійна опіка над убогим українським населенням. У цьому місяці збільшилося число народних кухонь із 802 на 873, число осіб, що користали з цього прохарчування зросло з 60.857 на 69.004. При цьому слід узяти на увагу, що діяльність суспільної опіки в гірських околицях починається завжди щойно місяць пізніше. 