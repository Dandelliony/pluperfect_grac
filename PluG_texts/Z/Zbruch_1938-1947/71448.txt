Реприватизація нерухомостей у Галичині

Як ми вже подавали на сторінках нашого щоденника, у справі звороту приватної власности в Галичині, видало правління ГГ. два розпорядки, що в засаді допускають можливість привернення колишнім власникам їхню приватну власність варстатів ремесла, роздрібної торгівлі, дрібного промислу та віддання до адміністрації і користування нерухомостей.
Поза тією загальною засадою розпорядки ці не містять ніяких ближчих пояснень ні теж не подають ніяких способів, якими слід було б практично провести в життя цю засаду.
Завдання цього практичного переведення в життя тієї важливої засади доручено на основі цих розпорядків Губернаторові Галичини, якого правління ГГ. уповноважило до видавання заряджень до вище зазначених розпорядків.
І саме в "Урядовому Віснику" для ГГ. (77 ч.) появилося перше зарядження Губернатора Галичини до розпорядку з дня 27 липня 1942 р. про усунення большевицьких господарських форм у ділянці адміністрації грунтами під доми і грунтами, вживаними для промислових цілий, з дня 15 вересня 1942.
Згадане зарядження нормує питання де і до якої влади слід подавати внесення про відступлення до адміністрації і користування нерухомостей і які документи треба долучити до внесення.
Отже внесення про відступлення адміністрації і користування удержавлених і усуспільнених грунтів під доми і грунтів, уживаних для промислових цілей слід подавати до повітового (міського) старости.
Внесення слід виготовити на приписанім до цього формулярі, який можна одержати в повітового (міського) старости або в поданих ним до відома станицях видачі. Зразок цього формуляра надрукований в Урядовім Віснику (ч. 77). Цей формуляр обіймає низку питань, що відносяться і до самого предмету, що має бути відданий до приватної адміністрації і користування та до самої особи (осіб), що подають внесення. На всі ці питання, поміщені в формулярі, треба докладно відповісти.
Крім цього до внесення треба долучити судовий гіпотечний витяг з грунтової книги, та документи, що стверджували б вартість нерухомостей, а само посвідчення товариства обезпечень, платничий наказ податку від нерухомостей та оцінку вартости заприсяженого знавця. Всі Ці документи слід долучити у вімецькій мові, а якщо б вони були складені в іншій мові то можна їх долучити до внесення тільки враз із перекладом, засвідченим заприсяженим перекладачем німецької мови.
М-р Т. Молодецький. 