Дівоча Реміснича Бурса у Львові.

В роках 1929—1930 створено у Львові діючу бурсу у власнім домі, закупленім за зібрані в Америці гроші панею Мих. Говиковичевою. Бурса містилася при вулиці Кошаровій 12 і почалася від десяти бурсачок. 3 року на рік розвивалася бурса, аж у минулому році дійшла майже до пятьдесяти учениць. Треба було піднаняти в сусідстві мешкання. Але такий розділ був невигідний і коли цього року зголошення до бурси дійшли до вісімдесяти дівчат, провід був змушений шукати великого приміщення, покишо в піднанятому мешканні при вул. Кохановського 59. Дім міг би бути куплений, але тільки четвертина готівки буде на це; решту мусівлоб зложити громадянство. В бурсі мешкають учениці фахових шкіл, ремісники, торговельнички і курсантки домашнього господарства. Походять вони зі всіх сторін нашого розлогого краю: 16 з Волині й Підляшшя, 4 з Лемківщини, далі з Перемищини, Бойківщини, Гуцульщини, Поділля і навіть одна з Ужгороду. Минулих літ були три з Бесарабії. Бурсачки — це головно діти селян і робітників, що вертаються потім до місточок і сіл, як піоніри нашого національно-господарського життя.
*
Посвячення нової домівки бурси при вул. Кохановського ч. 39 відбудеться в неділю 11. ц. м. в год. 12-ій вполудне, що його довершить Преосв. Кир Іван. По посвяченні будуть вписи до пропамятної книги. В год. 6-ій попол. відбудеться в бурсі академія з нагоди 950-ліття хрещення України. Програму виконають самі учениці, виховниці дівочої бурси. 