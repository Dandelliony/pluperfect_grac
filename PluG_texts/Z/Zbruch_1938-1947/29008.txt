◦ ◦ ◦ ◦ ◦ ◦ ◦

Благоустрій міста
Відділ комунального господарства Міського Тимчасового Управління проводить велику роботу в справі благоустрою міста. Повністю відремонтовані мости, полагоджені тротуари, площа біля будинку Обласного Тимчасового Управління буде залита асфальтом. Львів очищається від ріжних покидьків, які були розсадником пошесних хвороб.
Будівництво водопроводу
Робітники, що живуть за містом, не мали раніше хорошої, чистої води. Міське Тимчасове Управління м. Львова розпочало будівництво нового водопроводу довжиною 4 кілометри. Водопровод постачатиме водою квартири робітників.
Нові магазини
У Львові, а також в районах області значно розширено торговельну сітку. Вже відкрито 67 магазинів народної торгівлі і 23 магазини Центроспілки. Більшість магазинів організовано на околицях міста у великих робітничих кварталах. Утворено також гуртову базу наркомторгу, яка приймає всі залишені склади і магазини. Днями база прийняла 7 складів з товарами на суму біля 3 міліони карбованців. 