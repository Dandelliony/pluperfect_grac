Огляд політичний.

Отроїли заступника прокуратора УССР?
У Києві помер серед загадочних познак заступник прокуратора республіки Рудик, який довів до неодного смертного присуду проти членів опозиції. Підозрівають, що його строїли. ГПУ перевело великі арештування, зокрема в київській прокуратурі. (ATE.)
Франція йде на руку Великій Британії у боротьбі з палестинськими повстанцями.
Француська влада енерґійно ліквідує контакт населення Сирії та Ливану з палестинськими повстанцями. Викрито кілька складів зброї, переведено арештування.
Бритійське військо дістало дозвіл переходити сирійський та ливанський кордон, колиб того вимагали операції проти повстанців.
Мусоліні в Югославії.
Мусоліні відбув інспекційну подорож по околиці Трієсту. У Качії він положив угольний камінь під будинок митної сторожі та перейшов на територію Югославії, де повитав його командант 1. югославянської піхотної дивізії ген. Лукіч.
Югославянські політичні кола привязують велике значіння до тої події, дарма що Мусоліні не стрінувся з представниками югославянського уряду.
Туреччина вислала дипльоматичного представника до еспанського національного уряду.
Турецький генеральний агент при уряді ґен. Франка виїхав з Анкари до Бурґосу. Як відомо, Туреччина рішила акредитувати свого представника при тому уряді згідно з постановою міністрів закордонних справ балканської антанти в Анкарі.
Еспанські національні війська відбили наступи червоних.
Національна головна кватира повідомляє: Національні війська відбили з великими втратами ворожі наступи на відтинках Вілли Нуева де Кордова і Вілля дель Ріо — андалюзійського фронту.
На фронті Теруелю заломався ворожий наступ на гору Сарріон.
На фронті Ебра нац. війська здобули 2 лінії ворожих окопів. 