Інсталяція Єпископа Бучка в Ню-Йорку. — Господарсько-господинська школа в Криниці.

Інсталяція Єпископа Бучка в Ню-Йорку
Ще кілька місяців тому відбулася в Ню-Йорку святочна інсталяція Преосв. Івана Бучка на єпископа-помічника в Ню-Йорку. Тепер дістаємо жмінку докладніших вісток і не зважаючи на значне спізненя, викликане важкими комунікаційно-поштовими труднощами, хочемо їх подати до відома наших читачів. На привітання Преосв. Івана прийшли тисячні маси вірних обох віроісповідань до української католицької церкви в Ню-Йорку. При святочній Богослужбі діяконував місіонар о. Краєвський. Целєбрували о. Петро Понятишин та о. Олександер Ананевич. При вході, прикрашенім українськими й державними прапорами члени українських орґаніз. держали почесну сторожу. Вітали такі орґанізації: Український Золотий Хрест, Український Пласт, Т-во "Дністер", т-во св. Володимира, Союз Гетьманців Державників і багато інших.
Преосвящений Бучко виголосив високо патріотичну промову, в якій за Шевченком сказав, що, хоч правда наша пяна спить, проте прийде кінець великому терпінню. В кінці єпископ заінтонував молитву: "Боже Великий Єдиний", яку підхопила багатотисячна маса вірних. Ціла 7-ма ню-йорська вулиця буквально забльокована була вірними. День істаляції єпископа Бучка перемінився в величаву маніфестацію української громади в Ню-Йорку.
КТВ. Господарсько-господинська школа в Криниці починає науку.
З днем 1. жовтня ц. р. відкрилася в Криниці l-річна господарсько-господинська школа для хлопців і дівчат від 14 до 17 літ, що покінчили народню школу. Хлопців учитимуть огородництва, садівництва, пасічництва, молочарства, кооперативних рахунків, а дівчат — домашнього господарства, плекання дітей, варення, товарознавства, шиття і ручних робіт (вишивання, гачкування, трикотарства). Союз Українських Кооператив у Криниці закликає всі кооперативи в повіті подбати про те, щоб із кожного села вписалося до господарсько-господинської школи бодай по 2 учнів і по 2 учениці. Там, де це буде получене з матеріяльними труднощами, повинні управи кооператив прислати бодай одного учня або одну ученицю на свій кошт. Для замісцевих учнів і учениць буде бурса для мешкання, а харчі будуть доставляти собі самі. Вписове 5. зол., оплата за науку 20 зол. місячно. Ще можна зголосити учнів у найближчих днях в канцелярії Українського Допомогового Комітету в Криниці, вілля "Підгалє", І. поверх, біля Союзу Українських Кооператив. 