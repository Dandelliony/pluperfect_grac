◦ ◦ ◦ ◦ ◦

Два спеціяльні звідомлення Верховного Командування Німецьких Збройних Сил
Берлін, 23 вересня. Верховне Командування Німецьких Збройних Сил проголосило вчора два спеціяльні повідомлення про великі успіхи Німецької Армії на Сході.
У першому з них повідомлено про остаточне розгромлення чотирьох совєтських армій, замкнених залізним перстенем німецьких військ далеко на схід від Києва. Німецькі сухопутні війська під командуванням генерал-фельдмаршала фон Райхенау та генерал-полковників фон Клейста і Гудеріана, підтримані авіяцією, в багатоденних боях цілком розторощили оточені большевицькі армії, захоплюючи 150 тисяч полонених, 151 бронемашину, 602 гармати, багато кулеметів і безліч усякої іншої воєнної добичі.
Друге звідомлення Верховного Командування повідомило про здобуття островів Вормс, Мон і Езель у Ризькому заливі, які досі большевики вперто обороняли. Здобуття цих островів — це остаточне прочищення від ворога територій, що належали до Естонії.
Становище Ленінграду катастрофальне
Берлін, 23 вересня. Совєтські вояки, що попали у фінський полон, заявили, що становище Ленінграду — катастрофальне. Згідно з їхніми висказами, у Ленінграді перебувають величезні маси людей, серед яких вибухла грізна епідемія. Велика недостача лікарів утруднює будьяку допомогу. Над містом піднімаються хмари їдкого диму, довкола палахкотять пожежі, що сягають на п'ять кілометрів, а до того місто є під безупинним бомбардуванням німецької авіяції та артилерійським обстрілом.
Загальна амнестія в зайнятому Ірані
Анкара, 23 вересня. Новий шах Ірану затвердив номінацію Фуругі на прем'єр-міністра. Тепер слідуватиме створення нового кабінету. Одночасно проголосив шах загальну амнестію. Велика кількість політичних в'язнів вийшла в зв'язку з тим на волю.
Бомби на Азовське море. Пожежі портових кварталів
Чернівці, 23 вересня. В ночі на 17 вересня заатакували німецькі штурмові літаки з добрим успіхом важні під воєнним оглядом будинки та військові об'єкти в південній Україні, зокрема ж успішно бомбардували кілька портів на побережжі Азовського моря. В поодиноких портових кварталах можна було завважити великі пожежі, що швидко поширювалися. Шкоди, що їх мали большевики від цих нападів, дуже поважні.
Протикомуністичні настрої в Японії
Токіо, 23 вересня. В Японії в останньому часі помічається щораз більший ріст протикомуністичних настроїв; це відбилося також у тому, що японський імператор рішив дати визначну допомогу всім японським газетам, що виходять у східній Азії, для поборювання комунізму.
Совєтські парашутисти в Болгарії
Протест софійського уряду в Москві
Софія, 23 вересня. В болгарських колах загально вітають офіційний протест, звернений до московської влади в зв'язку з приземленням совєтських парашутистів і саботажистів на болгарській території. При тому впадає передовсім в очі, що в зв'язку з різними саботажними актами перший раз публично обвинувачується совєтське посольство в Софії. Без сумніву ці факти довели до деякого напруження в болгарсько-совєтських відносинах, які, як загально говорять, доведуть в короткому часі до зірвання дипломатичних зв'язків. — З болгарської сторони підкреслюється виразно, що Болгарія не дає тут ініціятиви ні жодного приводу до зриву взаємин з Совєтським Союзом. За нествердженими повідомленнями, мала в четвер вечером ще одна група совєтських парашутистів приземлитися в північній Болгарії в околиці міста Тревна. Між ними був, кілька разів караний, колишній комуністичний посол парламенту Авраам Стоянов і відома свого часу зі скандальної афери у Софії комуністка Соня Прагоіска. Мабуть числилися з тим, що болгарські комуністи найкраще надаватимуться до проведення актів саботажу в своїй батьківщині.
Муж довір'я Сталіна в німецькому полоні
Берлін, 23 вересня. Муж довір'я Сталіна, спеціяльно уповноважений для перевірки фронту, Чистов, попав під Брянськом у німецький полон.
Політичні труднощі в Донбасі і на Кавказі
Анкара, 23 вересня. З компетентних турецьких кол надходять повідомлення, згідно з якими в Москві та в совєтських промислових областях, на Кавказі та в Донецькому басейні відчуваються щораз більші політичні труднощі. ГПУ вживає беозглядних заходів, щоб зберегти авторитет уряду. Як довідуємось з кол турецьких депутатів, турецький міністр закордонних справ Сараджоглу спеціяльно вказав на ці труднощі Совєтського Союзу. 