Український театр міста Львова. — Львівські кінотеатри

Український театр міста Львова
Запорожець за Дунаєм. Народна опера на 3 дії С. Гулак-Артемовського. Інструментація С. Людкевича; постанова Й. Стадника; музичний керівник — Л. Туркевич; хореографія — О. Суховерська.
Загально відомою народною оперою "Запорожець за Дунаєм" почав львівський міський український театр свою діяльність. Перший раз в історії західно-українського театру пролунало із львівської сцени живе українське слово, слово господарів львівського театру, українських акторів. Не помилимось, якщо скажемо, ще день 19 липня 1941 р. — це початок нової епохи українського театру. Виставою української народної, такої завжди рідної і свіжої опери, як "Запорожець за Дунаєм" на сцені українського міського театру, дали наші артисти доказ, що вони щиро відгукнулись на заклик нашого проводу "працювати кожний на своєму місці" і не посоромили імени українського театру.
Опера пройшла майже без закиду. І годі дивуватись похвальним голосам багатьох німецьких старшин, що бачили виставу "Запорожця", бо робота була, кажучи по-театральному, "чиста" й сумлінна.
Першу виставу львівського театру відкрив заступник директора, головний режисер В. Блавацький коротким привітом у честь німецької армії. "Ця вистава — сказав режисер Блавацький — починає нову епоху в історії українського театру".
Серед виконавців треба насамперед відмітити сеніора української сцени арт. І. Рубчака, який грав головну ролю Івана Карася. Його сильний ще голос, виразна дикція і сміливе опанування сцени дало неодному з численного нашого громадянства нагоду побачити, як працюють ще ветерани нашого театрального мистецтва й яким заслуженим успіхом вони тішаться.
Приємною несподіванкою була поява п. Я. Поспіївої (Одарки). М'який, шовковий голос її з'єднав їй багато прихильників. А. Романовська й О. Бенцалева, Я. Поляків, І. Лісненко, М. Рейнерович, Г. Сіятовський, В. Шошоровський, Р. Кокотайло та інші — всі були на своєму місці й не мало причинилися до загального успіху вистави. А одночасно з цим, львівський театр виявив себе на стільки мухично й голосово сильним, що сміло можна жадати від нього постанов клясичних опереток, музичних комедій, а то й опер, які сьогодні, з уваги на німецькі військові частини, є більш зрозумілі, а тим самим дуже потрібні. Виключною заслугою так зразково поставленої музичної частини нашого театру є праця проф. Туркевича.
Дбайливо видані програмки в німецькій і українській мовах причинилися немало до зрозуміння тексту опери.
Крісло ч. 45. Львівські кінотеатри
По жахливім большевицькім організаційнім безладді починає з кожним днем щораз краще наладнуватися нове життя та порядок у місті Львові. Почала свою діяльність і Українська Фільмова Централя. Від 2-го липня ц. р. вона веде свою працю і теперішній її керівник п. Володимир Давидович робить усі зусилля в тому напрямі, щоб населенню міста уприємнити в кінотеатрах ті вільні хвилини дня, що їх вони мають по праці, та дати їм спроможність забути ті жахливі години, що їх населення міста пережило перед кількома тижнями. Майже з кожним днем Українська Фільмова Централя відкриває новий кінотеатр для публики. Перші кінофільми почато висвітлювати з днем 13-го липня ц. р. в кінах "Коперник", "Касіно", "Европа" та "Роксі". Кілька днів пізніше урухомлено кінотеатри "Парк" і "Ванду". В інших кінотеатрах переводиться тепер інвентуру і передається їхнє майно відповідальним комісарам. Слід сподіватися, що найближчого тижня будуть урухомлені всі кінотеатри Львова та що львівська публика могтиме оглядати фільми, за якими вона впродовж двох останніх літ так сильно тужила. Впродовж останніх дев'яти днів урухомлені досі кінотеатри продали 31.216 білетів, з чого вторговано 75.047 карб. З того для Управи міста припало 22.514 карб. Для всіх кін Львова назначено комісарів, при чому вибирано найкращих фахівців, здебільшого молодих та енергійних українців, які дають запоруку, що поведуть доручені їм кінотеатри якнайкраще. 