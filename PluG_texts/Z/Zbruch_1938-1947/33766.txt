◦ ◦ ◦ ◦ ◦ ◦ ◦

Шевченківські свята у львівському університеті. У Львівському Університеті широко відзначають 100 роковини з дня виходу "Кобзаря". 10-го березня відбудеться урочистий вечір з доповіддю і великим концертом організованим студентами. На вечорі будуть продекламовані поезії Шевченка на семи мовах, серед них перший переклад на індійську мову Шевченкової "Думки" зроблений тов. О. Груберівною. В середині березня відкриється в будинку університету велика художня виставка, підготована разом з філіалом Академії наук УРСР. Крім цього буде проведена перша у Львівському університеті наукова сесія присвячена 100-річчю "Кобзаря".
Медичні школи. Близько чверті міліона карбованців одержав Львівський обласний відділ охорони здоров'я в цьому році на поширення сітки медичних установ. Зокрема буде збільшена кількість медичних шкіл для готування медичних кадрів.
Створено один обласний тубдиспансер, 4 тубдиспансери у Львові та один тубдиспансер у Золочеві. Для організації диспансерів асігновано 367 тисяч карбованців. У Львові відкрито також вендиспансер і нічний противенерологічний і профілакторій.
Оперзведення штабу Ленінградського Військового Округу. Протягом 9 березня на фронті не відбулося нічого істотного. У Виборгській затоці наші частини зайняли острів Поркансаарі і острів Пюіспансаарі і на західному березі цієї затоки містечка Карпілла і Рюхеля, а на північний схід від Виборга зайняли містечко Репола на залізниці Виборг—Сердоболь.
Наша авіація провадила активні дії по військах і воєнних об'єктах противника, при цьому збито 5 літаків противника. 