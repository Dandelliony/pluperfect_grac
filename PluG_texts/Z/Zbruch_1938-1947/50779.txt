Львів у Першотравневі дні

Утворена міська першотравнева комісія в складі представників партійних, радянських і профспілкових організацій та інтелігенції.
На першому засіданні комісія затвердила тематичні плани оформлення колон першотравневої демонстрації трудящих Львова. Колона демонстрантів Сталінського району оформляється на тему "Сталінська Конституція — Конституція перемігшого соціалізму", Червоноармійського району на тему "Квітуча Україна — невід'ємна частина великого Радянського Союзу". В оформленні цієї колони буде відображено розквіт культури, піднесення промисловості, соціалістичного сільського господарства, розквіт колгоспів, а також історичні події, які відбулись за останній час на Україні. "Сталінська дружба народів" — така тема оформлення колон Шевченківського району. Різнобарвно і оригінально буде оформлено також колону Залізничного району на тему "СРСР — велика залізнична держава, транспорт — радний брат Червоної Армії".
Відповідно до тем готуються лозунги, плакати, макети, діаграми, панно. Вулиці і будинки міста будуть прикрашені портретами керівників партії і уряду, видатних діячів культури і мистецтва, лозунгами, плакатами, квітами. Над оформленням міста і колон працюють кращі художники Львова.
З 24 квітня на підприємствах, в установах, учбових закладах провадитимуться бесіди, 29—30 квітня — урочисті збори, присвячені міжнародному дню солідарності — Першому травня.
30 квітня в театрі опери і балету відбудуться загальноміські урочисті збори, присвячені великому святу.
1—2 травня сади і парки та вулиця Першого травня будуть ілюміновані. Гратимуть оркестри.
В дні свят буде організовано масовий показ художньої самодіяльності, масові гуляння трудящих. 