◦ ◦ ◦ ◦ ◦ ◦ ◦

Диверсанти закопують зброю. В одному з стрілецьких окопів перед будинком Політехнічного Ін-ституту стояв хрест, на якому було написано "4 особи незнане і Й. Носек". Міліціонерам Гавришкові і Воловецькому, що переходили через город видався цей хрест підозрілим і вони стали копати в рові. Здогади їх були оправдані. Глибоко під хрестом найшли закопану зброю: один тяжкий кулемет, 8 легких кулеметів, 60 гвинтівок, бомби та багато амуніції. Всю зброю відвезено в Тимчасове Управління. Гарно попроцювали міліціонери. Політехнічний Інститут був гніздом польських банд і нема сумніву, що вони цю зброю закопали.
Таких гнізд було у Львові багато. Завдання робітничої гвардії викрити залишки цих банд і закопані склади зброї. Іван Тичишин. м. Львів
Перші кроки місцевого управління. В місті створено Тимчасове місцеве управління. Головою місцевого управління обрано тов. Ф. І. Єременка, членами тт. О. І. Кармазіна, І. Ф. Завадка, та тов. Горбатенка.
Тимчасове управління провадить низку заходів щодо упорядкування міського господарства. Почався ремонт вулиць, міського театру та пошкоджених, під час нальотів німецької авіації, житлових будинків. Зокрема велику роботу провадить місцеве управління в справі реорганізації народньої міліції м. Львова.
Композитор Дмитро Покрас на Західній Україні. На Західній Україні перебуває радянський композитор орденоносець Дм. Покрас.
Тов. Покрас написав музику на слова пісень Вас. Лебедєва-Кумача: "Заспівайте, хлопці, пісню", „Україно, моя Україно" та "Несется ветер с Запада". Пісні й музику до них буде видано окремим виданням. 