Вибори до Міської Ради у Львові.

Як українці голосували.
День 21-го травня — день голосування до Ради Міста Львова за нами. Коли йде про українців, то він був продовженням тієї виборчої тактики, якою визначалася виборча акція у Львові від самого початку.
Почалося від квестіонування прав українських мужів довіря. У всіх восьми обводах VIII-oї округи і деяких обводах ХХ-ої округи предсідники обводових виборчих комісій не допустили українських мужів довіря тому, що їх повновласти були виповнені по українськи. Не помогло і те, що кожна повновласть була потверджена, затверджена і підписана предсідниками головної й окружної виборчої комісії. Українські мужі довіря в тих обводах мусіли залишити льокалі голосування і щойно по інтервенціях у предсідників головної й окружної виборчої комісії та по упливі майже двох годин вони могли зайняти свої місця у виборчих льокалях. Отже при тих комісіях від год. 9-ої майже до год. 11-ої при акті голосування українських мужів довіря не було.
Потім почалися історії з виборцями. Великого числа виборців не допущено до голосування тому, бо — або їх не було в списі виборців, або хтось за них вже голосував, або вкінці тому, що їх прізвища чи імена не були такі самі у списі і в їх документах. Не знаємо ще докладно числа всіх виборців недопущенихдо голосування, але воно напевно дуже велике, коли нпр. тільки в однім 1-шім обводі восьмої округи на загальне число 910 відданих голосів не допущено до голосування з наведених причин аж 140 виборців. Комісія не допускала до голосування виборця, який в документі мав виписане "Міхал", "Гелєна", "Яніна", а в списі виборців "Михайло", "Олена", "Іванна" — навпаки — мовляв — це не та сама особа. Те саме було теж і з прізвищами.
В багатьох випадках виборець, який прийшов, щоб віддати голос, довідувався, що він уже голосував або що хтось за нього вже голосував. Відомий український адвокат, Д-р Кость П, прийшов до виборчої комісії 3-го обводу ІХ-oї округи, щоби віддати голос і немало здивувався, коли почув, що тип, який стоїть перед ним, подає, що називається др. Кость П. та що хоче віддати голос. Д-р Кость П. зловив обманця за руку та виказуючись своєю лєґітимацією, зажадав від предсідника комісії, щоби той вилєґітимував обманця. На те почув невиразну відповідь предсідника, що він до цього некомпетентний та поручив звернутися до постерункового. Але заки Др. Кость П. встиг звернутися до постерукового, обманець при помочі спільників встиг вирватися і втекти.
На цьому не кінець. Багато обводових комісій XVIII-ої, XX-oї, деякі ХІІІ-ої округи уневажнили всі віддані українські голоси, або їх не обчислювали тому, що вони виповнені по індійськи. Справа тепер вирішується і покищо не знаємо ще, чи і як вирішена.
Не від речі буде підкреслити ще також і те, що участь українських виборців у голосуванні не була така численна, як повинна бути. Але це окрема справа, про яку будемо говорити.
Так у кількох тільки прикладах виглядав день голосування у Львові. Коли пишемо ці рядки, не знаємо ще висліду голосування. Але він для нас не буде ані несподіванкою ані розчаруванням. Ідучи до виборів ми рахувалися з "обставинами". І тому ми не могли перечислитися.
М-р Маріян Дзьоба
Прес. реф. Техн. Виб. Комітету. 