◦ ◦ ◦ ◦ ◦

Евакуація Москви
Берлін, 5 листопада. Згідно з одержаними повідомленнями — евакуація московських урядів і установ до Самари є в повному ході. Відправляються туди поїзди за поїздами, але до самої Самари мають право їздити тільки урядові особи.
Кари за радіослухання
Віші, 5 листопада. У французьких Державних Вістях появився закон, в якому заборонено всім французам слухати вісті з англійського радіо, а також з інших закордонних радіостанцій, які від місяця проводять протифранцузьку пропаганду. Цей закон назначує великі кари для тих, що його переступлять. Каратиметься концентраційним табором, грошовими карами до 10 тисяч франків і тюрмою від 6-й днів до 2-ох років.
Постачання в Єгіпті
Анкара, 5 листопада. Єгіпетська преса критикує гостро зростаючі труднощі постачання, які тривають далі, хоч уряд Гуссейн Сірі Паша намагається їм запобігти. При тому преса сильно атакує уряд і робить його відповідальним у цьому тяжкому положенні країни. Одна газета пише: "Уряд, а передусім міністр постачання, відповідають за ті труднощі і лихо, які переносить єгіпетський народ, а в першу чергу найбільш убогі верстви. Уряд повинен своєчасно пізнати ці труднощі і поборювати їх, тимчасом жде він аж лихо прибере грізніші форми, і примінює зовсім недостатні засоби, щоб цьому зарадити. Газета домагається конфіскати всіх запасів споживчих товарів, щоб таким чином припинити вкінці спекуляцію.
Велика паніка в Москві
Берлін, 5 листопада. Положення в Москві майже панічне, — так говорить "Афтонблядет" на основі вістей з Анкари. Надто несподівано і брутально почуло московське населення страшну правду про дійсне положення, бо до останнього часу держали його в непевності. Евакуація уряду і вищих урядовців, схвилювала місто і настрої можуть швидко перейти в бурю. Тим, які намагалися б покинути без дозволу Москву, грозять драконські кари. Не пороблено своєчасно заходів для поборення недостачі харчів. Управа міста в більшості перестала функціонувати. Виплата зарплати урядовцям та робітникам неправильна, або вона взагалі не існує. Поліція не могла вдержати порядку і тому цю функцію взяло в руки військо, але військо вже не може опанувати ситуації і не може протиставитись познакам невдоволення і розпуки.
Налет німецьких літаків
Берлін, 5 листопада. У боях проти Англії німецькі штурмові літаки зробили налет на Грейт Ярмут, де знищили портові споруди та інші важливі підприємства. Як відомо, Грейт Ярмут є головним центром англійського рибальського промислу. Бомбардування цього осередка та його околиць обмежує в значній мірі організацію риболовлі і постачання рибою інших місцевостей в Англії.
Феодосія здобута
Верховне Командування Збройних Сил повідомляє: На Кримському півострові німецькі та румунські війська продовжують переслідування. Місцевий опір розсіяних частин противника зламано. На побережжі Чорного моря здобуто портове місто Феодосію.
Дві спроби випаду значних ворожих сил з Ленінграду, підтримані бронемашинами, розбито з тяжкими втратами для ворога перед досягненням німецьких ліній.
Авіяція продовжувала атаки на совєтські кораблі на водах Криму. Вона знищила один торговельний корабель у 1.000 рбт. і поцілила бомбами 5 великих транспортів.
Москву бомбардовано вдень. Під час нічних налетів авіяції на Ленінград повстали у декількох районах міста великі пожежі.
Як уже було подано в спеціяльному повідомленні, Військово-Морський Флот та авіяція нанесли знов тяжкі удари британському постачальному судноплавству. Підводні човни затопили в Атлантійському океані одинадцять ворожих торговельних кораблів, загальною водомісткістю в 53 тисячі рбт., та один есмінець.
Дальші три кораблі та один есмінець тяжко пошкоджено попаданням торпед.
Штурмові літаки знищили минулої ночі на схід від Абердін три торговельні кораблі, загальною водомісткістю в 20 тисяч рбт. Крім цього біля Шетляндських островів бомбами тяжко пошкоджено один транспортний корабель.
У Північній Африці німецькі пікуючі літаки бомбардували позиції британської артилерії та панцирні гнізда біля Тобрука. Один британський аеродром обкинено розривними і запалювальними бомбами.
Ворог останньої ночі налетів незначними силами на північно-східну Німеччину. Під час налетів на окуповані території збито один британський бомбардувальник.
Опір італійської залоги в Північній Африці, на яку наступають вже від тижнів, є незломний.
З урядових кол Північної Америки повідомляють, що Конгресові продовжать перед Різдвяними святами нову програму оподаткування, яка має принести 6 міліардів долярів.
В Північній Америці заборонено надуживати електричного струму для висвітлювання реклам, для прожекторів та спортових імпрез.
Президент турецької держави заявив у парламенті, що німецько-турецькі взаємини розвиваються в повній приязні. При цьому не можна вилучати турецько-англійського союзного договору. Туреччина старатиметься завжди виконати свої зобов'язання.
В Канн, у незайнятій Франції, невідома рука розбила статую англійського короля Едварда VII, яку поставив Пуанкаре в пам'ять союзу.
В Єгіпті сіятимуть цього року замість бавовни збіжжя, бо виявилася велика недостача збіжевого ввозу. 