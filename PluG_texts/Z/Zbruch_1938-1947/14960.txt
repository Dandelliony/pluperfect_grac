Велика самоходом катастрофа у Львові. — Знову ревізії в Рудеччині.

Велика самоходом катастрофа у Львові. У вівторок 1. ц. м. в год. 2-ій пополудні зударилось ватажне авто на перехрестю вулиць Словацького і Коперника з особовим автом і відкинуло його кільканацять метрів на хідник, де був оживлений рух. До шпиталю відвезли пять важко ранених осіб: лікаря кардіоґрафа д-ра Г. Вебера, його жінку, 56-літню Р. Ваксову, 30-літню А. Райшерову та невідому жінку. Шестій жертві катастрофи, невідомому мужчині перевязано рани на місці катастрофи. Шофера вантажного авта Г. Орхоновича арештувала поліція. Оба авта заґаражовано. Влада веде слідство.
Знову ревізії в Рудеччині. Після ревізій, переведених 23. м. м. серед кооператорів у Рудеччині, 30. жовтня ц. р. над ранком перевела поліція основну ревізію у директора ПСК п. Павла Іванова та службовички ПСК п. Катрі Іванів. У тому самому часі перешукано вже вдруге сього місяця мешкання службовика ПСК п. Петра Семкова без ніяких вислідів. Що спонукує владу безпеки до частих ревізій і то у тих і самих людей, годі збагнути. 