◦ ◦ ◦ ◦

"Веселий Львів". У п'ятницю, 29-го, суботу, 30-го і в неділю 31-го січня, в 18-ій год. вечором, відбудуться три останні вистави третьої програми театру "Веселий Львів" у залі І. Н. Т. вул. Францішканська ч. 7. Участь беруть теж: артист Львівського Оперного Театру, реж. Йосиф Гірняк і вокальний квартет О. Курочки. У програмі музика, балет, скетчі. Програму веде артист Сергій Дубровський. Мистецький керівник: ред. Зенон Тарнавський. Балетмайстер: А. Вєжинський. Оформлення сцени: артист-маляр В. Ласовський. Передпродаж квитків у касі І. Н. Т. вул. Францішканська ч. 7, в часі від год. 10-ої до 14-ої та від 16-ої до 18-ої.
"Соколики" в Клюбі. У 30-ті роковини смерти громадянина-драматурґа Григорія Цеглинського, в суботу 30-го січня та в неділю 31-го січня ц. р., відіграють артисти Львівського Оперного Театру в приміщеннях Літературно-мистецького Клюбу, при вул. 29-го Червня ч. 10, комедію на 4 дії Г. Цеглинського п. н. "Соколики". Беруть участь: С. Стадникова, М. Степова, Л. Сердюкова, Н Лужницька, Р. Левицька, Л. Шашарівська, Я. Геляс, І. Гірняк, Я. Рудахевич, В. Шашарівський, М. Малецький. Режисер — Й. Стадник. Мистецький керівник — В. Блавацький. Початок в год. 17-ій (п'ятій) ввечір. Замовляти квитки можна телефонічно на ч. 262-45. Передпродаж від п'ятниці між 13-ою й 14-ою та між 19-ою й 20-ою. Дирекція застерігає собі право продажу квитків, замовлених і невикуплених, на 10 хвилин перед початком вистави. По третьому дзвінку вступ на залю заборонений.
Сходини правників. Заходом Об'єднання Праці Українських Правників при УЦК, відбудеться сьогодні, у четвер, 28-го січня, в год. 18-ій, в приміщенню УЦК. Паркова ч. 10. реферат мг-ра судді Бараболяка на тему: "Роля судді і сторони в новому цивільному процесі".
20-30% смертности. Перебіг плямистого тифу. Львів, 27 січня. На протитифозній виставі у Львові низка образів популярно зображує плямистий тиф. Між іншим, маємо тут накреслену історію недуги. Недуга починається так, як грипа від сильного катару: болить голова, ламають кості, людина зле почувається, терпить на безсонність, завороти голови, температура тіла зростає. У третьому, а найдалі у п’ятому дні недуги виступає висипка у формі червоних плямок по цілому тілі. У другому тижні температура тіла переступає 40оЦ. Виступають мізкові забурення, лице червоне, язик сухий, людина байдужніє й віддає без власного відома відходи. Після двох, до двох і пів тижня недуга кінчається смертю, або людина видужує. При лагідному перебігу пошести смертність досягає 15-20% при сильнішому доходить 40—50%.
Самоходові плуги. Боротьба зі снігом у Тернопільщині. Тернопіль, 27 січня. Великі снігові опади і заметілі, які навістили останніми днями Тернопільщину, засипали у деяких місцях залізничі й биті шляхи, подекуди на висоту кілька метрів. Але своєчасно переведена акція очищування не довела до ніяких перепон у комунікації. Поруч залізничих снігових плугів, які швидко відчистили залізничі рейки, вжито перший раз самоходових плугів на битих шляхах. ці плуги, незнані давніше на нашому терені, дали собі раду зі сніговими насипами й завдяки тому колова комунікація не зазнала перешкод. 