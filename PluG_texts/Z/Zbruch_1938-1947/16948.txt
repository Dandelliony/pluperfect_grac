Стерилізація в Австрії. — Страшні пошести в совітських концентраційних таборах. — Грабіжницькі напади бездомних дітей.

Стерилізація в Австрії. Від 1. січня 1939 р. дідично обтяжені особи підлягатимуть в Австрії примусовій стерилізації. Закон передбачує стерилізацію умово недужих осіб, алькоголіків, калік і т. д.
Страшні пошести вибухли в совітських концентраційних таборах у північнім СССР, де політичні вязні працюють при вирубуванні лісів. Велитенська смертність між вязнями довела до того, що в багатьох таборах нема кому працювати. І так у халтуринській окрузі працює ледви 6-ох вязнів, у шестаківській окрузі двох. У звязку з масовим вимиранням політичних вязнів по таборах міста в СССР відчувають щораз то дошкульніше недостачу палива.
Грабіжницькі напади бездомних дітей. Совітська преса бє у дзвін на трівогу з приводу постійних грабункових нападів ватаг бездомних дітей на шкільну дітвору підчас повороту зі шкіл. "Комсомольская Правда" пише, що напасники бють свої жертви, відбирають від них харчі, книжки, гроші, а в останньому часі внаслідок сильних морозів навіть одіння. Згаданий часопис пише, що внаслідок сильних морозів бездомні діти ограбили на днях з одіння 53 шкільних дітей. 