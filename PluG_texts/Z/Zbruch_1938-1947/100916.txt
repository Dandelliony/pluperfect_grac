◦ ◦ ◦ ◦

Засідання франко-радянського профспілкового комітету. ПАРИЖ, 9 жовтня. (ТАРС). Як повідомляє агентство Франс Пресс, ранком 9 жовтня у приміщенні загальної конфедерації праці відбулось засідання постійного франко-радянського профспілкового комітету. Радянську та французьку делегації очолювали відповідно Кузнєцов та Фрашон.   Виступ Трумена на пресс-конференції в Тіптонвіллі. НЬЮ-ЙОРК, 9 жовтня. (ТАРС) Як повідомляє кореспондент агентства Ассошіейтед Пресс з Тіптонвілля (штат Теннессі), виступаючи на спеціальній пресс-конференції, президент Трумен заявив, що Сполучені Штати не мають наміру розкрити таємницю атомної бомби будьякій країні. Трумен заявив, що він не вважає, що конференція міністрів закордонних справ у Лондоні закінчилась провалом, і зазначив, що інтереси Сполучених Штатів не стикалися з інтересами Радянського Союзу, але інколи різниці у мові та перекладі утворювали труднощі.   Заява керівників соціалістичної організації департаменту Луари. ПАРИЖ, 11 жовтня. (ТАРС). Газета «Юманіте» опублікувала листа 15 керівних діячів соціалістичної організації департаменту Луари, які заявляють про свій вихід з соціалістичної партії і вступ до комуністичної партії. Серед тих, що вийшли з партії, два члени виконавчого комітету департаментської організації соціалістів, секретар пропаганди департаментської організації соціалістичної партії, секретар департаментської організації соціалістичної молоді, три муніципальних радники Сент-Етьєна, один з керівників департаментської соціалістичної газети та інші. Одержано також повідомлення про вихід з соціалістичної партії керівника туніської організації соціалістичної партії — Дюран Англів'є.   Становище в Португалії. НЬЮ-ЙОРК, 11 жовтня. (ТАРС). Агентство Ассошіейтед Пресс повідомляє з Ліссабона, що учасники мітингу, на якому були присутні кілька сот португальських демократів, вимагали відстрочки на 6 місяців виборів до Національних зборів, намічених на 18 листопада. Учасники мітингу вимагали також свободи слова, друку, забезпечення особистих прав, свободи політичних партій і видання нових газет. На мітингу були присутні студенти, адвокати та інші представники інтелігенції на чолі з колишнім міністром юстиції професором Франціско Барбоза Магальяенс, а також Альфонсо Коста. Керівник групи адвокатів Ліма Альвес заявив: «Цей перший опозиційний політичний мітинг, що відбувся в Португалії протягом останніх 20 років, с історичною подією, яка стала можливою тільки після перемоги демократичних країн». В португальських колах в Нью-Йорку вважають, що призначення Салазаром виборів свідчить про силу португальського підпільного руху і широкої опозиції щодо Салазара в армії і у флоті.   Справа Лаваля перегляду не підлягає. ПАРИЖ, 11 жовтня. (ТАРС). У французьких офіціальних колах заявляють, що справа Лаваля не буде переглянута, тому що процес Лаваля, який щойно закінчивсь, був проведений у відповідності з законом. Згідно діючого у Франції закону від 9 вересня 1835 року суд має право робити розгляд судової справи і в тому випадку, якщо обвинувачений відмовляється бути присутнім на судових засіданнях. Лаваль через своїх адвокатів звертався до міністра юстиції з просьбою про притінення справи. Міністр юстиції прийняв адвокатів, але дав через них Лавалю негативну відповідь.   Конфіскація запасів золота, срібла та платини в Японії.  ЛОНДОН, 9 жовтня. (ТАРС). Як передає агентство Рейтер з Токіо, штаб Макартура повідомив, що союзні власті конфіскували запаси золота, срібла та платини в Японії на загальну суму понад 250 міліонів доларів.   Вільна Україна 