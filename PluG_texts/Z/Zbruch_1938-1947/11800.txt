Німеччина зажадає  кольоній.

Підготова до партійного конґресу в Нірнбергу вже майже скінчена. Цьогорічний зїзд, в якому візьме участь службово 400 тисяч провідників формацій націонал-соціялістичної партії, відбудеться під гаслом „Великої Німеччини" і прилучення Австрії до державного німецького орґанізму. З Австрії приїде на конгрес понад 30 тисяч партійних діячів.
Актуальність судетського питання під теперішню пору знайде без сумніву свій вислів теж у програмі зїзду, що його устійнює тепер особисто Гітлєр зі своїм заступником Рудольфом Гесом та найближчими співробітниками. Крім півміліона людей, які службово візьмуть участь у конґресі, приїде до Нірнберґу дуже багато туристів.
Політичні кола запевняють, що канц[лер] Гітлєр зажадає звороту кольоній для Німеччини — вказуючи на господарські труднощі Німеччини.