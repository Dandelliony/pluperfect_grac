◦ ◦ ◦ ◦ ◦ ◦ ◦

Затоплений анґлійський кружляк "Савтгемптон"
БЕРЛІН, 17.1. — Співпраця німецького й італійського летунства на Середземному морі вже на початку спричинила анґлійській фльоті важкі втрати. Анґлійська адміраліція подала м. ін.: "Кружляк "Савтгемтон" важко ушкодили підчас летунської атаки. На ньому вибухла пожежа, що зробила його зовсім нездатним до плавби. Тому, що годі було його притягнути до пристані, треба було його затопити. Більшість залоги врятовано".
"Савтгемптон" — це легкий кружляк, містоти 9.100 тон, швидкости 32.5 вузла, з 700 моряками залоги.
Населення Німеччини росте без огляду на війну
БЕРЛІН, 17. І. — Підчас війни приходить у Німеччині більше дітей на світ, як у часі миру. Це виходить з порівнання числа уродин у місяцях 1940 р. з тими місяцями 1939 р., що попереджували війну, і так від січня до серпня 1940 р. вродилося 1,131.300 дітей, підчас коли у тих самих місяцях 1939 р. вродилося 1,097.8000 дітей. Досі ще не проголошені числа уродин за час від вересня до грудня 1940 р. Відомі вже числа уродин у більших німецьких містах за місяць вересень 1940 р. Також і тоді прийшло на світ більше дітей, як у вересні 1939 р.
Німецькі атаки на Мальту
Головне Командування Німецьких Збройних Сил подає:
Сьогодні пополудні німецькі боєві літаки успішно заатакували анґлійські воєнні кораблі у пристані Ля Валєтта на Мальті. Німецькі літаки влучно поцілили бомбами важкого й середнього калібру анґлійський летоносець, що його важко ушкодили ще підчас боїв 10. І. Багато бомб впало на арсенал. Одна бомба найважчого калібру попала в один торговельний корабель. Анґлійський кружляк "Савтгемптон", що його поважно ушкодили німецькі та італійські боєві летунські відділи 10. І. згодом затонув.
Німецьке летунство переводило вчора збройні стежні лети. Підчас цих летів німецькі літаки влучно поцілили бомбами три торговельні кораблі, містоти 13.000 т., що плили на захід від північної Шкотії та біля південно-східнього побережжя Анґлії. Впродовж останньої ночі ескадри німецьких боєвих літаків успішно заатакували одну пристань у західній частині Анґлії та важні обєкти у південній Анґлії.
Вночі з 16. на 17. І. кілька ворожих летунських одиниць скинуло кілька розривних бомб на терен Німеччини. Вони спричинили тільки невеличкі шкоди в будинках. Ворог втратив 15. І. і вчора 5 літаків. Від 15. І. не вернулися 3 німецькі літаки.
Атаки на анґлійську фльоту
Головне Командування Італійської Армії подає:
На грецькому фронті італійські війська спричинили ворогові у місцевих боях дошкульні втрати.
У Киренаїці дії артилєрії та стежних відділів.
У Східній Африці нормальні дії артилєрії у районі Ґалябаг. Ворог бомбардував кілька місць у Сомалі, але не спричинив ніяких шкід.
Ескадра бомбовиків німецького летунського корпусу заатакувала у масових діях базу анґлійської фльоти у Ля Балєтта на Мальті. Бомбардування було незвичайно сильне, а атака дуже рішуча. Бомбовики супроводили німецькі та італійські ловецькі літаки. Бомби важкого й середнього калібру влучно поцілили анґлійський летоносець "Ілюстрієс", що внаслідок поважних ушкоджень у боях останніх днів, знайшов захист на Мальті.
В Англії ґраблять. "Дейли Мірор" описує, як підчас німецьких налетів населення грабить розбиті вистави крамниць, і то на очах всіх, навіть поліції. В Ліверпулі поліція арештувала 600 робітників, що грабили портові магазини.
Американська база на Трінідаді. Між Злученими Державами й Анґлією дійшло до порозуміння щодо будови американських баз на острові Трінідад для фльоти, летунства й армії.
Брак алюмінія в Америці. Демократичний сенатор Емегоней заявив, що продукція літаків значно спізнена внаслідок браку алюмінія. Промисловці нарочно продукують мало алюмінія, щоб довести до його подорожіння.
Уілке, контркандидат Рузвелта, на становище президента З. Д., висловив бажання приїхати до Анґлії, щоб особисто переконатися про положення Анґлії на місці.
Німеччина доставляє Франції понад пів міліона тон бараболь і 10.000 тон цукру. Запаси харчів французького цивільного населення понищили анґлійські війська підчас відступу. Тепер Анґлія намагається всіми силами перешкодити у транспорті харчів для Франції з Америки.
У Швеції продовжили військову службу до 12 місяців. Досі служили у війську 6 або 9 місяців.
Ніппон разом із союзниками
ТОКІО, 16. І. — Ніппонський міністр війни ґен. Тойо виголосив виклад для керманичів військового й політичного життя. Він підкреслив, що Ніппон рішуче ставить чоло всім грядучим труднощам і поконає їх рамя об рамя з союзниками. На викладі було багато б. премієрів, міністрів, ґенералів і інших високих достойників. 