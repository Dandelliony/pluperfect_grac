◦ ◦ ◦ ◦ ◦ ◦ ◦

Прибуття в Берлін радянської економічної делегації
БЕРЛІН, 27 жовтня (ТАРС). Вчора ввечері у Берлін прибула радянська економічна делегація, очолювана Народним Комісаром тов. Тевосяном. За доручення німецького міністра закордонних справ Ріббентропа, радянська економічна делегація була зустрінута на вокзалі державним секретарем Кепплером, п. Ріттером, а також комендантом Берліна генералом-лейтенантом Зęйфертом, представниками промислових і торговельних підприємств і іншими особами. З радянської сторони делегацію зустрічали повпред CPCP в Німеччині Тов. Шкварцев і члени радянського повпредства. Вокзал був прикрашений радянськими і німецькими флагами.
Сьогодні радянська делегація приступає до роботи
Сьогоднішні берлінські газети вміщують докладні статті, присвячені розвитку радянсько-німецьких економічних відносин.
Підписання додаткового протоколу про уточнення державного кордону між Радянським Союзом і Литвою
27 жовтня ц. р. в Москві відбулося підписання Додаткового Протоколу між СРСР і Литвою. В протоколі, у виконання статті першої Договору про передачу литовській республіці міста Вільно і Віленської області, і про взаємодопомогу між Радянським Союзом і Литвою, складеного 10 жовтня 1939 року в Москві, докладно описана лінія державного кордону між Союзом РСР і Литовською республікою.
Протокол підписали: з боку СРСР — Голова РНК СРСР і Народний Комісар Закордонних Справ товариш Молотов, з боку Литви — Надзвичайний посланник і Повноважений міністр Литовської республіки п. Л. Наткевічіус.
Французькі газети про можливість німецького наступу
БРЮСЕЛЬ, 27 жовтня. (ТАРС). Французькі газети "Матен" і "Журналь" у своїх воєнних оглядах вказують на активність німецьких військ за лінією Зигфріда. Підсилена концентрація піхоти, авіації і моторизованих частин дає підстави гадати, що німці готуються до великих наступів. Газета "Тан" у воєнному огляді, припускаючи, що німцям, можливо, вдасться пробитися через лінію Мажіно, пише, що це все рівно не дозволить їм використати всю масу німецьких військ, сконцентрованих вдовж німецько-французького кордону.
У воєнному огляді газети "Пті паріз'єн" говориться: "Все, що відбувається на ворожій стороні, вказує на те, що готується генеральний наступ. Сили німецьких військ, які дорівнюють 75—80 дивізій, сконцентровані в рейнській області. Ударні дивізії, танкові і протитанкові частини підтягуються до передових ліній. Аеродроми переповнені бомбардировочною і винищувальною авіацією".
В огляді повідомляється, що німці розгорнули підсилену розвідувальну діяльність, шукаючи кожен укріплений пункт французів, який може перешкодити їх наступові. Все говорить за те, що до наступу все готово і він може початися у ліпшу хвилину.
Заява Рузвельта
ВАШІНГТОН, 27 жовтня (ТАРС). У зв'язку з святкуванням "Дня воєнно-морського флоту" Рузвельт заявив, що США перебувають в мирі з усім світом. В той час, коли весь світ перебуває у воєнному становищі, США, як ніколи раніше повинні мати відповідну оборону. "Найбільш реальний шлях для зберігання і миру — підсилення оборони наших морських кордонів". 