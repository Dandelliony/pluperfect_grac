Впорядкування Львова. — В обкомі КП(б)У

Впорядкування Львова
Вчора в міськкомі КП(б)У відбулася нарада голів райрад, керівників комунальних установ і підприємств Львова по питанню впорядкування та приведення в культурний і санітарний стан міста.
Нарада заслухала інформації завідуючого міськкомунвідділом тов. Глуховського, заст. директора трамвайного тресту тов. Пустового, представників ряду інших комунальних організацій.
На добровпорядження Львова, утримання вулиць, будинків і дворів в чистому і культурному стані в цьому році асигновано великі кошти. Буде заасфальтовано ряд вулиць і площ, в тому числі Ринок, доріжки скверу по вулиці Першого травня, Полтевни і інше, закладено кілька нових скверів і клумб, насаджено сотні тисяч квітів. На одне тільки шляхове будівництво міста буде витрачено близько півтора міліона карбованців.
Велика робота буде проведена по реконструкції і впорядкуванню стадіонів, водних басейнів і спортивних майданчиків. Обладнання стадіону і водного басейну товариства "Спартак" уже почалося. На стадіоні буде вбудовано ресторан і інші необхідні приміщення, навколо водного басейну обладнується читальний павільйон, танцювальний майданчик, роздягальні. Розпочато реконструкцію стадіону "Динамо", реконструйовано буде також тенісний корт.
Велика увага приділяється впорядкуванню парків. В парках Костюшка, Високого замку, Стрийському в найближчий час буде встановлено 600 нових лавок.
Нарада приділила увагу таким "дрібницям", як встановлення урн на вулицях міста, обладнанню вітрин магазинів, розклеюванню плакатів і оголошень.
Учасники наради піддали критиці роботу окремих організацій, які ще дуже мало дбають про приведення міста в культурний і зразковий вигляд, не борються за культурне обслужування трудящих, задоволення їх потреб.
Починаються теплі весняні дні, але частина вулиць ще забруднені, чимало невивезеного снігу. Ці явища є навіть на центральних вулицях міста, як Коперника, Осолінських і інших. Буває й так, що вулиці замітають не вчасно, тоді, коли робітники і службовці направляються на роботу. Мало чого роблять для покращання обслужування трудящих у трамвайному та автотранспортному трестах.
Райради не стали ще справжніми господарями міста, не організовують своїх депутатів, всю громадськість на боротьбу за чистоту і порядок в місті. Вони часто стоять в стороні від цієї важливої роботи.
Нарада намітила ряд конкретних заходів, виконання яких дасть можливість найближчим часом перетворити Львів у чисте, культурне місто. В обкомі КП(б)У
Бюро Львівського обкому КП(б)У обговорило питання про підсумки розподілу прибутків по колгоспах області за 1940 рік. 56 колгоспів області провели підсумки свого першого сільськогосподарського року, закінчивши розподіл прибутків за 1940 рік.
Вже в перший рік свого господарювання колгоспи області домоглися значних успіхів в справі організаційно-господарського зміцнення і правильного ведення колгоспного господарства. Багато колгоспів уже в перший рік добились врожаю значно вищого від одноосібних господарств. Колгосп "Червоний прикордонник", Рава-Руського району, зібрав пересічний урожай зернових по 16.2 цнт з га, ім. Хрущова, Рава-Руського району, — 14,4 цпт і т. д.
Велику питому вагу в колгоспному господарстві займає тваринництво. Так, прибутки від тваринництва серед загальних прибутків колгоспів становлять 38,9 проц.
Пересічно колгоспники одержали на трудодень по 3,8 кг зерна і 2 крб. Багато колгоспних родин, що чесно працювали на колгоспних ланах одержали на свої трудодні по кілька тисяч крб. грішми і сотні пудів хліба.
Колгоспи стали справжніми провідниками перебудови розпорошеного одноосібного господарства на колгоспний лад.
Поруч з великими успіхами молодих колгоспів області, бюро обкому КП(б)У відзначило в своїй постанові ряд хиб, що їх мають колгоспи та недоліки в керівництві колгоспами. В ряді колгоспів Ново-Яричівського, Буського, Магерівського, Підкамінського районів ще погано організована праця, не створені постійні бригади, ланки, припущено велику дебіторську заборгованість. Колгоспи Лопатинського, Магерівського, Пониковецького, Підкамінського районів не звернули потрібної уваги на розвиток колгоспного тваринництва.
Бюро обкому запропонувало партійним, радянським та земельним органам допомогти колгоспам в ліквідації цих хиб.
Запропоновано надалі звернути особливу увагу на створення в усіх колгоспах бригадної організації праці, закріпити за бригадами земельні ділянки і тяглову силу, ширше розвивати допоміжні галузі колгоспного господарювання (рибальство, городництво, цегельно-черепичні заводи тощо).
Бюро обкому зобов'язало РК КП(б)У, райради депутатів трудящих та працівників земельних органів, систематично і конкретно керуючи колгоспами, глибоко вникати в економіку виробництва,  допомагати колгоспам найдоцільніше використати всі можливості для одержання вищого врожаю та високої продуктивності тваринництва. Бюро обкому запропонувало довести до свідомості кожного колгоспника постанову ЦК ВКП(б) і РНК СРСР "Про додаткову оплату праці колгоспників за підвищення врожаю сільсько-господарських культур і продуктивності тваринництва по УРСР", пильнуючи за її неухильним здійсненням.
Бюро обкому звернуло увагу облЗВ і районних керівних радянських партійних і земельних органів на потребу більше приділяти уваги питанням добору керівних кадрів в колгоспах та організувати постійну допомогу колгоспам в запровадженні рахівництва та обліку праці. 