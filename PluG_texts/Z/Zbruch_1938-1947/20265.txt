◦ ◦ ◦ ◦ ◦ ◦ ◦ ◦ ◦ ◦

Німецькі війська займуть Мадярщину?
"Сандей Таймс" повідомляє: Німеччина повідомила Румунію, що її війська спиняться незадовго над західними кордонами Румунії. Анґлійський щоденник пише у звязку з тим, що Німеччина обійме в найближчому часі протекторат над Мадярщиною на зразок Чехії та Моравії. Вістка "Сандей Таймс"-у викликала велике вражіння.
Приїзд анґлійського міністра до Варшави.
В неділю 19. ц. м. пополудні приїхав до Варшави анґлійський міністр державний підсекретар закордонної торговлі Роберт Гадсон з дружиною, де його привитав мін. Роман і члени анґлійської амбасади.
Америка ввела додаткові мита на німецькі товари.
ВАШИНґТОН, ПАТ. На основі рішення міністра скарбу на німецькі продукти наложено додаткові мита у висоті 25 проц.
Французький уряд дістав повновласть 321 голосами проти 264-ох.
ПАРИЖ, ПАТ. У голосуванні над повновластями для уряду взяло участь 586 послів. За повновластями висловилося 321 послів (до абсолютної більшости вистарчало 293), проти 264, а саме: 73 комуністів, 154 соціялістів, 13 зі соціялістичної унії, 4 з незалежної лівиці, 17 радикалів, 2 незалежних з людової лівиці, 1 незалежний республиканець. — Не брало участи в голосуванні 6 послів. Сенат приняв повновласти для уряду 286 голосами проти 17.
Перед візитом мадярських міністрів у Римі.
"Корієре делля Сера" повідомляє з Будапешту, що в половині квітня ц. р. прем. Телекі і мін. Чакі поїдуть з офіційною візитою до Риму.
Реґент кн. Павло стрінеться з провідником хорватів?
Реґент Югославії кн. Павло виїхав до своєї резиденції Крань у Славонії. Кружляють поголоски, що реґент кн. Павло стрінеться з провідником хорватів д-ром Мачеком.
СССР не визнає німецького протекторату над Чехією та Моравією.
МОСКВА, ПАТ. Німеччина повідомила нотою СССР, що вона установила протекторат над Чехією та Моравією. У відповідь на це Літвінов заявив, що СССР не може цього визнати.
Американська відповідь.
ВАШИНҐТОН. ПАТ. В найближчому тижні Америка відповість на німецьку нотифікацію про протекторат над Чехією. Як твердять в урядових колах, уряд заявить, що він не визнає того протекторату.
Згода на "переможний" мир.
Міністр внутрішніх справ національної Еспанії Серрано Сунес заявив, що Мадрид звернувся з мировими пропозиціями до національного уряду. Національна Еспанія згодиться лише на переможний мир. 