Раціоналізатори. — Повідомлення.

Раціоналізатори
Бригадир бляхарів Львівського паровозо-вагонно-ремонтного заводу тов. Старушкевич недавно запропонував новий спосіб виготовлення димохідних труб для вагонних печей. Раніше труби вироблялися з двох листів бляхи, які скріплювалися спеціальними штангами.
За пропозицією тов. Старушкевича труби вирізуються з однієї бляхи і скріплюються по-новому. Це заощаджує матеріал — штанги, бляху і прискорює виробництво труб, заощаджуючи 30 процентів робочого часу.
Львівський металообробний завод (колишній "Феррум") виготовляє компресорні кільця для автомашин. Завжди їх виробляли два робітники — токар і слюсар. Найбільш трудомістку роботу виконував токар, обробляючи по вісім з половиною деталей в день. Слюсар же тільки нарізав кільця і паяв їх оловом.
Недавно токар заводу тов. Саєвич обладнав нове пристосування до свого верстату і почав сам виробляти кільця з початку до кінця. Цим він заощадив роботу слюсаря і олово. Раціоналізація тов. Саєвича також підвищила продуктивність праці токаря більше, як у два рази. Він почав виготовляти по 19—20 кілець у день. (ОблРАТАУ). Повідомлення.
Відділ пропаганди і агітації Обкому КП(б)У та редакція газети "Вільна Україна" скликають 14 березня нараду працівників кафедр марксизму-ленінізму і викладачів історії у вищих учбових закладах та лекторів.
Нарада відбудеться о 7 год. вечора в кабінеті редактора газети "Вільна Україна" (вул. Підвальна, 3).
На нараду запрошуються т.т.: Марченко, Брагінець, Тугай, Северін, Осечинський, Молоканов, Качанов, Коваленко, Рєзніков, Гладкий, Недбайло, Кондратюк, Михайлік, Гуфельд, Матюшенко, Завгородний, Білоріха, Грудинов, Кузьмук, Одрина і Шепеленко.
Відділ пропаганди і агітації Обкому КП(б)У.
Редакція газети "Вільна Україна". 