◦ ◦ ◦ ◦ ◦ ◦ ◦

Сходини секції народнього здоровля при УДК-Краків відбудуться в четвер 6. березня ц. р. В год. 19.30, в домівці УОТ, Адольф Гітлєр-Пляц 12/ІІ, з рефератом д-ра Худика п. з. "Проміння Рентґена в новітній терапії".
На фонд зимової допомоги українському студентству зложили в золотих: УДК Ченстохова — збірка з нагоди "Щедрого Вечора" — дохід з буфету 24.22, пп. Бухенгайм 50, Чмакін 25, Ґермак 20, Бялзецька 15, інж. Шматера 14.30, Рудаківська 10, Мицько 9.30, Клепачівська 9, Басенко 8.75, Мизюкова 8, Стрихулець 2, УДК з власних фондів 40. Разом 235.57 зол. Хто черговий?
Холм у 70-ті роковини Лесі Українки. Дня 14. лютого зустрічав достойно Холм 70-ті роковини уродин найбільшої української поетки. Святкування відбулось з ініціятиви Дирекції Народнього Театру, УОТ, в Холмі під проводом Назара Обідзінського. На прибраній сцені театральної салі Технічної Школи завішено на синьому тлі портрет Лесі Українки. Першу точку програми виконав Василь Штуль, який у змістовому рефераті накреслив сильну сильветку поетки на тлі кволої української суспільности XIX. і початку XX. століття та вказав на особливу вагу ідей Лесиних творів під сучасну пору. Згодом деклямував поезії Лесі — Богдан Обідзінський. У другій частині свята виставив Народній Театр холмського УОТ під дирекцією Н. Обідзінського драму Лесі Українки "Бояриня". — Б. Хома.
Національна орхестра в Холмі. Секція Українських Воєнних Інвалідів при УДК в Холмі орґанізує національну орхестру, що потрапила б репрезентувати українську музику в Холмщині. Справу орґанізації та ведення орхестри Секція доручила капельмайстрові (й композиторові) Олександрові Головкові. Вже є декілька музик і деякі інструменти. З метою розширення справи, Секція закликає все нові сили, які повинні зголошуватися на адресу: Холм, Коперника 19, до голови Секції Інвалідів (особисто чи листовно), подаючи відомості: на яких інструментах грають, вік, освіта, родинний стан, яку можуть прийняти працю. Всі члени орхестри дістануть працю. 