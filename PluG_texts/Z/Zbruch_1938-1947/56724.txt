◦ ◦ ◦ ◦ ◦

Нові назви вулиць. Уже зміняють назви вулиць і майданів у Львові. Колишні Гетьманські Вали від статуї Матері Божої до Львівського Оперного Театру будуть називатися "Площа Адольфа Гітлера"; вул. Гетьманська одержить назву: вул. Музейна; вул. Легіонів — Театральна, вул. Городецька і Токажевського — Державна (Райхстрассе).
Фабрика "Бранка". Фабрика шоколяди "Бранка" входить в склад "Кондіторен-Трусту" і разом з ним належить до "Штаатліхе Гетрайде унд Індустрі-Верке, Кракау—Лемберг". Фабрика має 4 відділи: шоколядовий, кексів, вафлів і цукорків. Продукція її призначена головно для війська. Пересічний денний виріб доходить до 4.300 кг. У "Бранці" працює сьогодні 426 робітників.
Наші найменші на Святоюрській Горі. Вчора відправлено на Святоюрській Горі торжественну Службу Божу в наміренні найменших. Були приявні представники Управи нашого міста та 2.500 дітей із 16 дитячих садків та 6 півосель з своїми виховницями. Після Служби Божої відбулася дефіляда перед представниками міста. Докладний опис цього торжества наших найменших подамо в черговому числі.
Молієр на українській сцені. У неділю, 28 вересня в 6-ій вечора побачимо в Львівському Оперному Театрі комедію на 5 дій Ж. Б. Молієра п. н.: "Скупар". Постанова В. Блавацького. Режис. асист. Б. Паздрій.
"Краєве Концертне Бюро" у Львові. В неділю, 28 вересня в великій салі Консерваторії відбудеться концерт української пісні Дометія Йохи (баритон) при участі Олени Лозинської (сопрано). При фортепіяні проф. Маріяна Лисенко. В програмі концерту українські народні пісні в обробці композиторів: Лисенка, Степового, Стеценка, Січинського, Ярославенка. Початок концерту в 19 год. 