◦ ◦ ◦ ◦ ◦ ◦ ◦

Свято весни влаштовує дітвора української школи в Кракові в неділю 1. червня ц. р. в салі при вул. Льоретанській 18. Початок в год. 17.30. Вступ від 1 до 3 зол. Дохід призначений на вакаційннй табор. Карти вступу можна набувати вже в суботу в управі школи при вул. Льоретанській 18, І., пов., а в неділю при касі. Запрошуємо Українське Громадянство прибути на це дитяче святкування, щоб разом із ними радіти їхнім Святом Весни і приглянутися молоді — надії нашого майбутнього. — Управа школи.
У дальшій черзі рефератів на актуальні теми в суботу дня 31. травня ц. р. в год. 19.30, в салі при вул. Льоретанській 18, відбудеться реферат д-ра Ростислава Єндика для спомагаючих членів УДК в Кракові. — УДК-Краків.
Помер Володимир Змий артист-маляр, діяльний член "Сокола", ур. 29. V. 1909 р. в Щирці б. Львова, заосмотрений Найсв. Тайнами, заснув у Бозі по довгій та важкій недузі у Мінхені дня 20. травня 1941. Похорон відбувся дня 23. травня ц. р. на мінхенський "Вальдфрідгоф". В. Й. П.! 