◦ ◦ ◦ ◦ ◦ ◦ ◦

Виборча програма демократичної партії США
НЬЮ-ЙОРК, 18. (ТАРС). З'їзд демократичної партії схвалив виборчу програму, яка висловлюється "За подання допомоги жертвам агресії", але проти участі США в іноземних війнах. Програма особливо різко висловлюється проти посилки будь-яких озброєних сил за межі західної півкулі, виключаючи випадок нападу, і висловлюється в захист доктрини Монрое. Ця формула була прийнята після сильної боротьби між ізоляціоністами і прихильниками подання допомоги Англії. Очевидно, лідери з'їзду прагнули розсіяти побоювання ізоляціоністів і розброїти республіканців, які обвинувачують Рузвельта в політиці втягування США у війну.
Згадавши про події в Європі, що привели до втрати рядом країн своєї самостійності, програма спеціально підкреслює "передбачливі дії президента", що привели до посилення озброєних сил США. Ми повинні бути настільки сильні, — говориться в програмі, — щоб ніяка можлива комбінація держав не наважилася напасти на нас. Ми пропонуємо забезпечити Америку непереможними повітряними силами, морським флотом, досить сильним для захисту всіх наших берегів і національних інтересів і повністю оснащеною механізованою армією". В частині, що стосується внутрішньої політики, програма у більшості питань уникає давати конкретні зобов'язання на майбутнє. Щодо фермерів, програма передбачає подання їм фінансової допомоги, зниження процентних ставок, допомогу фермерам-арендаторам в придбанні землі. Щодо робітничого класу, програма обіцяє "посилення і впорядкування процедури колективних договорів і мирного врегулювання конфліктів між робітниками і підприємцями" і подання допомоги для "щирого співробітництва між працею і капіталом". Програма заявляє, що безробіття є однією з найсерйозніших проблем, і обіцяє безробітним роботу на приватних підприємствах. Програма обіцяє рівний законний захист усіх громадян незалежно від раси, кольору і віросповідання. Однак програма не згадує про законопроект проти лінчування негрів.
Зведення італьянського командування
РИМ, 19. (ТАРС). Агентство Стефані передає зведення італьянського командування, в якому говориться: "Одно з наших повітряних з'єднань досягло бази Гібралтара. Ефективного бомбардування зазнали арсенал і інші воєнні об'єкти.
Наша авіація бомбардувала одно судно, яке намагалося пройти між Сіцілією і островом Пантеллерія. В результаті судно було серйозно пошкоджено, і екіпаж покинув його.
Всі наші літаки повернулись на свої бази.
В східній частині Середземного моря потоплений один підводний човен противника".
Англійські повідомлення про воєнні дії в Африці
ЛОНДОН, 18. (ТАРС). Агентство Рейтер передає офіціальне комюніке англійського командування воєнно-повітряних сил в Каірі, в якому говориться: "Англійські бомбардувальники в ніч з 16 на 17 липня зробили черговий наліт на гавань в Тобруку (Лівія) і на аеродром Ель Тубі. Бомби були скинуті на бензиносховища. На далекій відстані було видно, як бензиносховища палали. Наша авіація зробила також наліт на Агордат (Ерітрея). Прямим попаданням бомби тут зруйнований ангар. Наші літаки зробили також наліт на бензиносховище в Мояле. Там же відмічено чотири прямих попадання в розташування військ противника.
Англійська воєнно-морська авіація скинула бомби великої розривної сили на ворожі морські казарми в Ассабе. Тут збитий один італьянський літак".
В іншому повідомленні говориться, що "під час нальоту англійської авіації на прикордонний пункт Доберадо (в Абіссінії) знищено 20 тисяч бомб".
Спиняючись на відступі англійських військ з Мояле, агентство вказує, що основною причиною відступу була нестача води і значна перевага сил противника.
Перша сесія народного сейму Литовської Республіки — 21 липня
КАУНАС, 19. (ТАРС). Як повідомляє литовське телеграфне агентство, виконуючий обов'язки президента Республіки Юстас Палецкіс, згідно з статтею 77 закону про вибори в народний сейм, призначив першу сесію нового сейму на 21 липня о 12 годині дня.
Ми хочемо жити під сонцем сталінської конституції
КАУНАС, 19. (ТАРС). Вибори в районні Ради робітничих депутатів в місті Каунасі закінчуються. Не тільки великі, але і дрібні підприємства обрали своїх представників. Провели вибори і батраки розташованого поблизу Каунаса маєтку Кіндерішкі.
Робітники в резолюціях, які приймаються одноголосно, вимагають встановлення в Литві Радянської влади і приєднання її до Радянського Союзу. Робітники заводу "Лієсіль" і робітники лісопильного заводу в своїх рішеннях вимагають введення в Литві Сталінської Конституції. Такі ж вимоги висунули робітники скляного заводу "Стіклас", фабрики "Лінас", будівного товариства "Статіба", залізничних майстерень і робітники ряду інших великих, середніх і дрібних підприємств. В цих вимогах вони одностайно заявляють: "Ми хочемо жити під сонцем Сталінської Конституції".
В усіх промовах і резолюціях робітників висловлюються палка любов і відданість Радянському Союзові, подяка Червоній Армії і вождеві трудящих товаришеві Сталіну.
Склад державної думи Естонії
Таллін, 18. (ТАРС). У складі нової Державної думи Естонії — 80 депутатів. З них 36 робітників, 9 селян, 5 вчителів, 2 лікарі, 2 письменники, 1 професор, 2 журналісти 1 студент, 1 економіст, 21 службовець.
У складі Державної думи — 76 чоловіків і 4 жінки. У попередній Державній думі не було жодної жінки.
Майбутнє Литви
ВІЛЬНО, 18. (ТАРС). Віденська преса відводить багато місця підсумкам виборів у литовський народний сейм.
Газета "Людова" (виходить на польській мові) вказує, що з закінченням виборів у народний сейм завершився перший етап створення Литовської Народної Республіки. Очистка засміченого державного апарату, викриття сметонівських махінацій, знищення кайданів, що сковували трудящі маси, легалізація комуністичної партії і профспілок і проведення виборів у сейм було тільки підготовним періодом. Тепер починаєть ся етап реконструкції всього громадського життя литовського народу. "Настає час для реалізації народної платформи групи "Спілка трудового народу Литви", на варті якої стоїть Комуністична Партія Литви, яка ніколи не кидала слів на вітер".
"Газета Цодзена" вказує, що щасливе майбутнє Литви забезпечене двома факторами: наявністю наділеного народним довір'ям уряду і сейму і могутньою підтримкою Радянського Союзу.
Газета висловлює особливе задоволення тим, що народний уряд Литви вже приступив до скасування всіх національних обмежень, які душили нелитовське населення Вільно і Віленської області. У Вільно припинились репресії проти "іноземців" — віденських жителів, яким сметонівці не давали навіть паспортів.
Віленська газета "Новая Жизнь", що виходить на російській мові, пише про величезне значення, яке мали вибори в сейм для активізації трудящих Вільно. Газета закликає населення Вільно, незалежно від національної належості, згуртуватись навколо нового народного сейму і почати творчу роботу. 