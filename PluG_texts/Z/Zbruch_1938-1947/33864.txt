◦ ◦ ◦ ◦ ◦ ◦ ◦

Вуглерозвідка. Львівська контора тресту вуглерозвідки провадить розвідочні роботи по виявленню кам'яного вугілля по Львівській області. В Задвір'ї, Ляцькім та інших місцях будуть працювати 25 бурових верстатів. Бурові роботи намічено закінчити в найближчий строк для того, щоб розпочати добування кам'яного вугілля, якого є багато в області. Після розвідувальних робіт будуть будуватись шахти. Скважина, що знаходиться в Задвір'ї, дала вже вугіль, який знаходиться на 420 метрів під землею.
Вечір присвячений пам'яті Т. Г. Шевченка. 10 березня в селі Зашків, Львівського району відбулися урочисті збори присвячені пам'яті великого українського поета Тараса Григоровича Шевченка. Велику доповідь про творчість Шевченка зробив учитель Петро Сидомира. Після зборів відбувся концерт художньої самодіяльності. Хор під керівництвом Степана Дацька виконав ряд пісень з творів Шевченка.
Новий м'ясо-молочний радгосп. СІЛЕЦЬ-БЕНЬКІВ, (Кам'янка-Струмилівського району). В селі в колишньому маєтку пана Бартманського організовано новий м'ясо-молочний радгосп. Радгоспові передано 75 гектарів землі.
Радгосп матиме 200 голів рогатої худоби. Найближчими днями радгоспна ферма одержує 150 корів та 40 коней. Радгосп також має дві вантажні автомашини; сюди незабаром прибуває 5 тракторів. (ОблРАТАУ)
Перша премія. Зв'язківці Львівського Центрального телеграфу днями одержали перші премії. Премія була видана за високу продуктивність праці і за роботу без браку зв'язківцю тов. Станкевич, яка за зміну дає 7000 слів.
Крім цього премії одержали радистка тов. Бляхова, що приймає за зміну 23.000 слів. За зразкову чистоту і порядок в телеграфі премійовані вбиральниці тт. Михалік і Благусловна. Всього премійовано 15 працівників. Шести зв'язківцям оголошено подяку.
Допомога потерпілим від поводі. ЖОВКВА, 17 березня. (Обл-РАТАУ). Кожної весни розливається невеличка річка Свиня, затоплюючи село Винники, Жовквівського району. Та ніколи ніхто не допомагав селянам в цій біді. Цього року також почалась весняна повідь, загрожуючи затопити кілька вулиць. Сільрада своєчасно пересилила людей з затоплюваних вулиць до Жовкви. Тут для них виділено 15 будинків.
Нова серія поштових марок. Народний Комісаріат Зв'язку СРСР випускає найближчим часом серію поштових марок, присвячених визволенню братських народів Західної України і Західної Білорусії від ярма польських поміщиків і капіталістів. Серія складається з 5 марок різної вартості — в 10, 15, 30, 50 і 60 копійок.
На марках зображені окремі епізоди історичної зустрічі населення Західної України і Західної Білорусії з своєю визволителькою Червоною Армією. 