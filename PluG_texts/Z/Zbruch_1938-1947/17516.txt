Велика Британія побудує в цьому році 100 нових боєвих кораблів.

Як подає "Івнінґ Нюз", бритійська маринарка збільшиться в 1930. р. на 100 нових кораблів, м. ін. на кілька кружляків понад 10.000 тон.
Тепер є в будові крім 35.000-тонових кружляків ще 5 летунських баз, 22 кружляки (з того 3 10.000-тонові), 23 контрторпедовці, 15 підводних суден, 3 помічні кораблі, 4 мінові судна, 3 стежні кораблі, 2 річні канонірки та 34 менші кораблі.
Під цю пору є в будові коло 150 кораблів. З 5-ох панцирних кружляків по 35.000 тон 2 будуть готові в 1940. р., інші в 1941.
Розбудова шведської фльоти.
Як подає німецька преса, на найближчому засіданні шведського парляменту уряд предложить проєкт будови 2-ох нових панцирників поємности 7 і 8.000 тон.
Коли Бельґія визнає еспанський національний уряд?
Уряд ґен. Франка дав відповідь на контрпропозиції бельґійського уряду; прем. Спаак предложив цю відповідь начальній раді соціялістичної партії. Сенат рішив недавно визнати уряд з Бурґосу "де факто", але соціялістичні міністри з уряду Спаака загрозили димісією, якби Бельґія увійшла у взаємини з національною Еспанією.
Маневри американської фльоти коло Панамського Каналу.
Атлантійська ескадра, зложена зі 140 кораблів (з того 9 панцирників, 12 панцирних кружляків та 2 летунські бази з 600 літаками) виплила на Караїбське Море, де відбудуться маневри, що мають виявити можливости оборони Панамського Каналу.
Американський амбасадор у Римі інтервеніював в обороні жидів?
Амбасадор Злучених Держав Філіпс відбув розмову з Мусолінієм. Тему розмови тримають у тайні, але в дипльоматичних колах припускають, що амб. Філіпс запротестував проти всякої акції, зверненої проти жидів — американських громадян, які мешкають в Італії. З іншших джерел твердять, що Філіпс лише поінформував Мусолінія про погляди Рузвельта на міжнароднє положення. 