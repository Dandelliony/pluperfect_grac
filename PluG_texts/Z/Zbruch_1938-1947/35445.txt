Кілько церков знищили поляки на Холмщині?

Прихід польської влади на Холмщину і Підляшшя з кінцем 1926 р. застав там 383 православні церкви, які відразу почала вона самовільно і безправно забирати на польські римо-католицькі костели. Негайно забрано величавий православний катедральний собор у Холмі, з якого викинено іконостас і отинковано мистецько-розмальовані стіни. Масово замикано православні цервки по селах і містечках. Частину їх теж негайно збурено, значну частину перемінено на польські римо-католицькі костели. Розпочалося переслідування православних вірних і православного духовенства. Робилося це під проводом повітових старостів, війтів і солтисів при співучасти польської державної поліції і військових чинників. Очевидно, співділали тут і відомі зі своєї віроісповідної нетерпимости і національного фанатизму польські римо-католицькі священики та численні спроваджені військові осадники й кольоністи, для яких забрано безправно величезну більшість церковної землі. Насильно та .безправно теж Православній Церкві численні будинки по містах і селах з будівельними площами, між ними чимало й в самому Холмі.
Божевільне нищення православних святинь прибрало масовий характер головно весною та літом 1938 р., коли збурено або спалено зовсім 115 православних церков. Між іншими збурено муровану православне церкву в місточку Щебрешин на Холмщині, збудовану ще в 1184 р., ровесницю розкопаних недавно нашим львівським археольоґом д-ром Я. Пастернаком руїн катедрального собору в Галичі. Польський вандалізм не пощадив одного з найстарших памятників церковного будівництва на теренах тодішньої польської держави, який була б зберегла кожна влада, навіть воююча з кожною церквою совітська влада! При нищенні церков не щаджено і тлінних останків православних, які викидано з наругою з могили, — так було нпр. з тлінними останками о. Андрія Каролинського в містечку Лящів на Холмщині — висміваючи при цьому найсвятіші почування православних вірних.
Білянс нищення православних церков був в дні 1. вересня 1939 р. такий: З істнуючих 1. серпня 1914 р. 383 православних церков на Холмщині й Підляшші осталося в руках Православної Церкви всього 51 церква або 13.47%, перемінено на костели 149 або 38.90% церков, які збудували власним коштом православні або уніяти та які ніколи не були римо-католицькими костелами, цілковито зруйновано або спалено 183 православні церкви, або 47.73% з числа всіх православних церков. Число православних парохій зменшено на около 80%, бо з около 250 парохій з 1. вересня на 51 для приблизно чверть міліона українських православних вірних, що проживають сьогодні на Холмщині і Підляшші. 