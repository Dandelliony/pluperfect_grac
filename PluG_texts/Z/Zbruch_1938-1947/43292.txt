Затвердження Архиєпископа Іларіона. — На порозі

Затвердження Архиєпископа Іларіона
Торжественний акт на замку у Кракові
З доручення Ґенерального Ґубернатора прийняв дня 29. X. Державний Секретар д-р Білєр нововисвяченого Єпископа Української Автокефальної Православної Церкви у Ґен. Ґубернаторстві Іларіона, що прибув з метою скласти заяву відданости. Завдяки великодушній піддержці, що нею користуються під реліґійним оглядом народи, що опинилися під німецькою верховною владою, дістає Автокефальна Православна Церква знову свого Архипастиря української народности, згідно з її власним предложенням. Діється це сьогодні, коли прийшло 255 літ від часу, коли Православній Церкві головував останній український митрополит.
Після цього як д-р Білєр у заступстві Ґенерального Ґубернатора привітав Архиєпископа Іларіона, Ґенерального Вікарія Малюжинського та членів Його почоту, він прийняв заяву відданости нового Архиєпископа, що мала такий буквальний зміст: "Ми, Іларіон, Архиєпископ Холмської та Підляської Дієцезії Святої Православної Автокефальної Церкви у Ґенеральному Ґубернаторстві, прирікаємо Панові Ґенеральному Ґубернаторові відданість та вірність. Ми будемо сумлінно виконувати видавані Ним закони та розпорядки та постійно дбатимемо за те, щоб Духовенство нашої Дієцезії з тією самою вірністю та з тим самим підчиненням шанувало та виконувало ті закони та розпорядки".
У звязку з прийняттям тієї заяви відданости Державний Секретар д-р Білєр передав Архиєпископові як знак признання з боку Держави і як дарунок для Автокефальної Православної Церкви панаґію та єпископський хрест.
Грамота Ґенерального Ґубернатора про затвердження, що її при тій нагоді відчитав Державний Секретар д-р Білєр такого змісту: "Ваше Преосвященство!" Отсим затверджую Вас у Вашому уряді Духовного Зверхника Автокефальної Православної Церкви у Ґенеральному Ґубернаторстві. Сподіюсь, що Ви згідно з Вашим приреченням завсіди льояльно виконуватимете мої закони та розпорядки і складаю Вам як найкращі побажання у виконуванні Ваших завдань. — Підп. Франк".
Опісля Архиєпископ Іларіон підкреслив у короткій промові історичне значіння цього дня для Православної Церкви та подякував за заходи і дбайливість Ґенерального Ґубернатора. Торжественний акт закінчився передачею Архиєпискові грамоти про затвердження. На порозі
Краків, 1. листопада 1940.
З почуванням глибокого зворушення та правдивого вдоволення видаємо сьогодні перше число першого українського щоденника, призначеного в першу чергу для українського населення в Ґенеральному Ґубернаторстві та взагалі для всіх українців, розсіяних по Европі на захід від лінії Буга—Сяну. Дивимось на це перше наше число з пієтизмом, як на доказ живучости українського духа та творчости української культури і не маємо в цій хвилині ніяких інших бажань, як тільки те одно бажання, щоб колись, у будучому, історик української культури підкреслив нинішню дату, як великий український осяг.
Єдиним нашим бажанням є побільшити цей осяг вшир і вглиб: щораз збільшувати розмір нашого щоденника та щораз поліпшувати його зміст. Здаємо собі при цьому знаменито справу з усіх труднощів, з якими треба рахуватися, та просимо й наших Читачів ті труднощі мати на увазі. Йде війна з питомими кожній війні законами, коли всі прояви прилюдного життя мусять достосовуватись до потреб війни. Нема місця на ніяку окрему "політику", таксамо, як і в українському народі й українському громадянстві по цьому боці кордонної лінії нема місця на ніякі групово-політичні різниці! З оцих двох фактів пливе льоґічний висновок, що творить найважнішу напрямну нашого щоденника: строго інформаційний характер часопису та його місія обєднювати всіх українців та українок без уваги на віросповідання та колишні партійно-політичні різниці, які повинні були щезнути разом із партійними вивісками. Ми не будемо казати про ніякі інші моменти, які повинні нас, українців у Ґенеральному Ґубернаторстві та всьому Заході обєднювати, крім одного моменту: праці. І тому будемо з найбільшою дбайливістю реєструвати всі вартні згадки докази на українську творчу й конструктивну працю. Очевидно, що ця праця торкається в першу чергу — нашого призабутого найменшого брата, український селянський люд на Холмщині і Лемківщині. Кожний український осяг суспільно-культурного та господарського характеру на тамошніх землях та кожна цікавіша тамошня подія знайде негайний відгук на наших сторінках.
Іде війна, коміть головою перевертав старий лад, накреслює нові державні кордони, виповнює їх новим змістом, заскакує світ щораз новими несподіванками, потрясає екзистенцією міліонів одиниць та цілих багатоміліонових народів і в напрузі тримає ввесь світ. Від наймолодшого до найстаршого всі у широкому світі цікавляться, як виглядає сучасна війна та — що буде?! Тому український інформаційний часопис, який виходить підчас війни, буде присвячувати багато місця воєнним звітам, репортажевим описам та голосам преси, щоб знайомити своїх читачів з поглядами, бажаннями і змаганнями держав і народів.
Просимо взяти під увагу, що наш щоденник не може нині вибірати в такому крузі постійних та спорадичних співробітників, як це було б можливе, коли б ґазета виходила в суто-українському середовищі, в краю з баглтоміліоновим суцільним українським населенням. Резервуар наших інтелектуальних сил у даному випадку, серед даних умовин, досить обмежений. Тим більше будемо старатись притягнути до співробітництва всіх, кого тільки можна буде змобілізувати для того спільного добра, яким є добрий рідний щоденний часопис! Будемо старатись, щоб в історії української щоденної преси назва нашого щоденника не стояла щодо величини, якости і вартости на останьому місці. Відколи поява "Зорі Галицької" у травні 1848. року започаткувала українську пресу (писану українською мовою), відтоді історія тієї преси записала чимало імен, з якими тісно звязана історія української думки та історія української культури. Першим українським щоденником було "Діло" у Львові у 1880 р., потім "Громадська Думка" у 1905. р. у Києві й "Рада", врешті там же, після революції 1917 р. — "Нова Рада", "Відродження", "Народня Воля", "Робітнича Ґазета", "Україна", "Громадське Слово", "Промінь", "Ставка" й інші. У Варшаві виходила "Українська Трибуна". На початках польської окупації Західної України виходив у Львові щоденник "Вперед". Старе "Діло" появлялося під щораз іншою назвою ("Громадська Думка", "Українська Думка", "Український Вістник", "Батьківщина", "Свобода"), аж поки добилося згоди польської влади вернутися назад до своєї назви. Потім прийшли ще два нові українські щоденники у Львові — "Новий Час" і "Українські Вісті". У Чернівцях появлявся якийсь час щоденник "Час", у Хусті щоденник "Нова Свобода", в Ню-Йорку "Свобода". Здається це всі ті суто-національні та незалежні українські щоденники, що записані в історії української преси. До них долучаються сьогодні "Краківські Вісті", у повній свідомості чести знаходитись у такому товаристві та моральної відповідальности, щоб своїм товариством не нанести стиду отим своїм попередникам!
Але й свідомі ми того, що всі наші зусилля пішли б намарно, якщо не будемо користуватися найбільшою, найщирішою та найвидатнішою підтримкою рідного громадянства. Чим вона може проявитись? У тому, щоб кожний громадянин, кожна українська родина, не позичали українського щоденника від знайомих, лише самі його передплатили. Щоб поручали його всім тим, хто ще його не має. Щоб дописували до нас, хвалили за те, що їм подобається в ґазеті, докоряли за інше. Щоб активно з нами співпрацювали. Щоб творили з нами одну велику рідню, серед якої "Краківські Вісті" гратимуть ролю інформатора, дорадника, доброго духа. На славу українському імені й українській культурі! 