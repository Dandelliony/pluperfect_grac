◦ ◦ ◦ ◦

Висоту воєнних видатків ЗДА на біжучий фінансовий рік, що кінчиться 30 червня 1943 р., означив Рузвельт у своїй грамоті до Конґресу на 74 міліярди долярів, як про це повідомляють з Вашингтону. Відповідно до цього американський податковий платник, що у минулому фінансовому році викинув на війну Рузвельта 26 міліярдів долярів, мусітиме у цьому році заплатити майже втроє стільки.
Не зважаючи на завзяті атаки, англійці не змогли й досі здобути французьких позицій на південь від Амбосітра, які вони атакують уже кілька днів. Ця битва — як це стверджує державний секретаріят для кольоній — це вже п'ята і одна з найзавзятіших на Мадагаскарі. Британська спроба зліквідувати французький спротив не вдалася та принесла анґлійцям важкі втрати.
Ціле праве крило англо-саксонців на евразійському континенті, тобто в Совєтському Союзі, втратило свою офензивну військову силу. Оце вислід цьогорічної великої німецької літньої офензиви. Цими словами військовий критик, член еспанського генерального штабу, описує в часописі "Гоя дель Люнос" сучасну ситуацію на східному фронті. Еспанський військовий знавець підкреслює, що совєтська армія, організація якої вимагала десятки літ важкої праці, є в стані розкладу і вже не являється інвазійною небезпекою для Европи. Поруч цієї ситуації на суші, німецьке летунство панує над повітряним простором від Сталінграду аж до Закавказзя.
Бразилійський уряд сконфіскував все вугілля, добуте в Бразилії.
У ніч на 20-го жовтня німецькі бойові літаки підчас збройної розвідки завважили на Червонім морю британський корабель-цистерну, що плив з вантажем до Суецу. Не зважаючи на завзятий оборонний вогонь артилерії та корабельних протилетунських гармат, бойові літаки перейшли до атаки з приземного лету і з невеликої висоти скинули свої бомби на корабель, що поволі плив по воді. Велетенська експльозія спричинила пожежу, яку було видно з великої віддалі. Нафта, що вилітала в повітря, світила наче вогняні кулі; темні хмари диму підносилися до залитого місячним сяйвом неба. Відлітаючи, залога німецьких бойових літаків могла ще завважити, як корабель потопав.
Господарська та військова вищість Німеччини у велетенському сучасному міжнародному змаганні була у вівторок темою головного коментара мадридського "AВЦ", який доказує, що Німеччина розпоряджає сьогодні сировинами в такій мірі, що може їх збільшувати до безмежности. Німецькі війська не перейшли ще ні раз до дефензиви. З тих та з багатьох інших причин німецький народ може спокійно дивитися у своє майбутнє.
В промові, що її виголосив канадійський премієр міністер Макензе Кінг в Монтреаль, заявив він, що досі ні на одному терені війни аліянти не добилися вирішення у свою користь.
Північно-американське міністерство фльоти повідомило про втрату трьох торговельних кораблів. Один із цих кораблів затоплений ще в серпні на Караїбському морі, другий в половині вересня у північній частині Атлянтійського океану, в третій з початком жовтня, недалеко від північного побережжя Південної Америки. 