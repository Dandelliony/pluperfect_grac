◦ ◦ ◦ ◦

Постанова Управи м. Львова з 22 липня 1941 р. Для упорядкування і ведення всіх господарських справ Львівського Філіялу Академії Наук, до часу віднови діяльности Академії Наук у Києві, назначити т. в. о. наукового директора проф. др. Костя Кисілевського. Назначити адміністративним т. в. о. директора Філіялу Академії Наук у Львові, п. Івана Пашкевича.
На його внесення затвердити: а) т. в. о. директора друкарні п. Андрія Кусика; під його заряд віддати такі підприємства: друкарню, переплетню, видавництво; б) т. в. о. адміністратора нерухомостей п. Дмитра Хомяка. Секретаря Дмитрова Г. приділити до адміністрації. Закріпити за Львівським Філіялом Академії Наук усі нерухомості і підприємства, які належали Академії Наук УРСР на терені міста Львова (нерухомості і підприємства). Наукових Інститутів і Бібліотек — у науковій і особовій частині — ця постанова не торкається. Голова Управи м. Львова Д-р Ю. Полянський.
Комісія виховних осель молоді "Квом" відновляє за згодою Управи м. Львова свою перервану діяльність. Б. таборові інструктори і взагалі члени таборових управ зводять зареєструватися: Львів, вул. Кармеліцька ч. 4/ІІІ. кімната ч. 1.
Управа аптек доводить до відома населення, що в м. Львові виконують нічну варту оці аптеки: Аптека ч. 5 при вул. Городецькій 81. Аптека ч. 7 при вул. Замарстинівській 54. Аптека ч. 8 при вул. Жовківській 116. Аптека ч. 9 при вул. Жовківській 4. Аптека ч. 10 при вул. Академічній 26. Аптека ч. 12 при вул. Личаківській 3. Аптека ч. 14 при вул. Личаківській 57. Аптека ч. 16 при вул. Зибликевича 50. Аптека ч. 18 при вул. Казимирівській 31. Аптека ч. 22, — Ринок 18. Аптека ч. 28 при вул. Зеленій 33. Аптека ч. 30 при вул. Летунській 10 — Левандівка. Аптека ч. 39 при вул. Варшавській 46 — Клепарів. Аптека ч. 42 при вул. Городецькій 129 — Богданівка. Аптека ч. 45 при вул. Жовківській 71. — Управа Аптек, Львів. 