Словник для залюблених.

Коли Ви, Шановна Читачко, закохані, тоді добре знаєте, кілько клопоту спричинює Вам той "вибранець Вашого серця", без якого Ви не можете жити.
"Мужчина це дике й неуговне сотворіння. Треба вміти присмирити його відповідним словом та жестом, щоб він сховав кігті та дав себе вивести на мотузку там, де "слаба" жінка може його завести, себто до вівтаря..."
Ось так тижневик "Парі Клєр" намагається помогти гарним жінкам та оголошує "словар для суджених", який творить кодекс поведінки жінки з мужчиною, залежно від того, який тип мужчини творить такий "Дорогий Данко" чи "Милий Романко".
Виходить із цієї статті, що жінці вистане заглянути лиш до словаря, щоб приборкати мужчину й розкохати його в собі.
Спортовець.
Це тип відважного, коло 25-літнього мужчини. Він кермується радше відрухом, не надумується довго над одною справою. Вдача доволі рівна, погідна. Звеличує свою матір. Середня життєва позиція. Він не привязує надто великої ваги до карієри та грошей. У першій добі знайомства обовязком жінки є якслід повести розмову. Не вільно плести теревенів про сукні, бо це його знудить. Треба залишитися собою, та — борони Боже, не намагатись очарувати його своїм знанням та світовим виробленням. Треба вміти оцінювати вартости спорту, але перш усього дати йому дискретно зрозуміти, що передусім він є знавцем у тій ділянці. Від часу-до-часу не вадить йому підлещуватися, але так, щоб він цього не запримітив. Жінка мусить вміти слухати й захоплюватися разом із ним, коли він розказує про споротові змагання, які бачив, або в яких брав сам участь. Ніколи не можна нарікати на погане самопочуття, жінка мусить бути здорова й відважна, при цьому весела, так, щоб він говорив до своїх товаришів: "Ось козир-дівка!"
Коли дівчина йде з ним до ресторану, повинна їсти з апетитом, вибирати прості, здорові та недорогі страви. Одягатися треба скромно, не сорокато.
Коли врешті прийде любов — треба щиро виявляти свої почування, але слід зберігати холоднокровність та уміркованість між чужими людьми. Спортовець не любить "розголошувати" своїх почувань, бо це бє в його "мужеську вдачу". Годі зражуватися, коли пополудні він не відвідає коханої. Напевно мав змагання або тренінґ копаного мяча.
Слід ще при цьому тямити про його маму, яку він любить та вийти із нею часом до міста, намагаючися здобути в неї симпатію й довіря, хоч не вільно надто їй накидуватися.
Самітник.
Такий любить перш усього свою працю. Він інтелігентний, очитаний. У товаристві жінки почуває себе ніяково. За те в інших життєвих обставинах зберігає певність себе. Його хвалять у бюрі чи в фабриці. Вік 38—46 літ.
Із самітником уже трудніше діло. Жінка мусить бути зрівноважена, зберегти холодну кров, не показувати примх.
Хоч ви може й багато читаєте та знаєте, то все ж таки менше від нього і зовсім не затикайте цього, що в ділянці освіти іще багато треба вам над собою працювати. Не оминайте розмов на політичні та соціольоґічні теми, та дайте йому зрозуміти, що багато можете від нього навчитися. Слухайте пильно його виклада, щоб він був переконаний, що ви інтеліґентна жінка, бистра й дотепна. Не виявляйте розчарування ні холодности, коли до вас задорожить. Ресторани вибирайте відомі з доброї кухні та дозвольте йому вибирати страви. Він повинен зрозуміти, що ви не берете життя траґічно та що винятково добре почуваєте себе в його товаристві.
Коли з ним повінчаєтесь, тоді шануйте його звички та невинні "манії", бо він їх і так богато вирікся для вас, резиґнуючи з самітнього життя.
Не давайте йому відчути, що він "звичайний", — нехай почувається свобідно у власній хаті, хай виходить і вертається, коли захоче, не потребуючи зголошувати, де йде й пощо.
Світовий мужчина.
Він почуває себе добре тоді, коли окружає його рій вродливих жінок. Це скептик із великими вимогами. Він одягнений завжди без заміту. Темперамент "милого пустяка" й обережність расового джентельмена творять тип, який вагається у віці 30 і більше літ.
Ви мусите бути привабливі й заразом зберегти легку віддаль. Мусите бути елєґантні без закиду, мусите виріжнюватись посеред інших жінок та стерегтись неприродної пози. Треба вам получити природність із вибагливістю одягу й думки, бо в розмові ви повинні виявити орієнтацію й ніжний дотеп. Добре, коли ви зумієте підлещуватися, але так "пів жартом", щоб він ніколи не був певний, чи говорите поважно, чи... кепкуєте собі з нього. Будьте при тому загадочні та зацікавивши його своєю особою, залишіть завжди якийсь сумнів: хай він якнайдовше розвязує загадку "семи жіночих душ". Подбайте, щоб він завжди дивувався. Коли ви вже навіть певні його кохання, постарайтеся, щоби він не був певний вашого.
Сентиментальний.
Сентиментальний мужчина ідеалізує жінки. Він повний уяви, але не дурний. Чарівний, привязаний до домового огнища та споминів. Правда, він не багато має приятелів, але ті, яких має, цінять його та люблять. Його вік 20—30 літ, він може бути бідний або багатий. Для нього ви мусите бути стовідсотковою жінкою — ніжною, чутливою. Можете бути інтеліґентні, але оминайте "інтелєктуалізму" та сухих відповідей. У розмові виявіть свою вдачу так, щоби вона виглядала схильна до оптимізму, теплих зворушень та до ідеалізму. "Він" повинен виповнювати ввесь зміст вашого життя. Якби ви поважилися "блиснути" у вітальнях та вести флірт — тоді втратите його назавжди.
Підчас прогульки слід виявитися доброю господинею. Він напевно буде зворушений, коли побачить у кошику смачні тісточка, які ви самі спекли.
Коли-ж сентиментальний молодець освідчиться, не завадить вам трохи прослезитися.
Несміливий.
Несміливий мужчина буває завжди спокійний. Окруження часто його не розуміє, він шанує своїх приятелів і людей, що виявляють йому свою симпатію. Вік: 25—35 літ.
Навіть, коли й ви несмілі, мусите ним легко покермувати, постаратися про вашу стрічу та "світанок кохання". Розмови спрямовуйте на теми, які його цікавлять та дозвольте йому говорити. Не намагайтеся бути неприродною, інтелектуалісткою, але будьте щирі та безпосередні. Дайте йому відчути, що ваші серця бють одним ритмом.
Одягайтесь так, щоб він міг вами чванитися, але й щоби не потребував бентежитися надто сорокатим або привабливим та ексцентричним одягом.
Від нього компліментів не ждіть, за те будете мати відданого чоловіка і в хаті спокій, який межує з монотонією. Збережіть свій чар та вроду. Ваш чоловік гідний цього, хочби й не запримітив, що ви маєте новий капелюх, чи суконку. Він мовчаливий, опанований, але найкращий з чоловіків.
Мистець.
Це людина жагуча, химерна, нерішена та з живою уявою. Життєве становище завжди непевне. Балакайте з ним про останні розшуки в Малій Азії, про майбутню виставу малярства, про різьбу і т. д. Дозвольте йому говорити, слухайте його з зацікавленням, подивляйте його отверто й без сорому та підлещуйтеся йому якнайбільше. Можете бути певні себе, але без переборщення. Не вільно вам у ніякій формі проявляти "консерватизму". Ходіть із ним на вистави мистецтва, слухайте пояснень, але залишіть йому переконання, що вам далеко ще до такого знання. Одягайтесь ориґінально та не говоріть про... авта.
Життя з митцем не легке. Можна дістати все, чого забажаєте, але мусите вибрати догідний мент. Не забувайте, що вій химерний, упертий та що він може "станути дуба". Часом жінка мусить бути по матірньому вибачлива, усміхнена від ранку до вечора. Ведіть рахункові книжки, коли він цього не бачить і сумерком читайте йому наголос поезії... Справді дивно стає, прочитавши осьтаке. Видно, що ріжні закордонні журнали або не мають кращих тем, або справді спекулюють на наївности, легковірности своїх читачів, у цім випадку читачок. Змагання схопити життя у рямки якихсь приписів та поучень сходить (особливо в американців) уже на дивогляд.
Проте годі не признати, що ця "високонаукова" статейка, яка мала би стати рецептою для закоханих, спирається на деякім знанню психіки людини. 