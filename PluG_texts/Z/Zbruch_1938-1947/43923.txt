◦ ◦ ◦ ◦ ◦ ◦ ◦

Засідання наукової ради при УЦК буде в середу 20-го ц. м. в 18-ій год. вечором в домівці Українського Видавництва (Райхсштрассе ч. 34, І) з оцим денним порядком: 1. д-р Ростислав Єндик: "Проблєма нерівности й рівности людських рас". 2. Дискусія. — Участь за картами вступу.
Черговий виклад з рамени Секції Наукових Викладів ім. П. Могили при т-ві "Просвіта" відбудеться в неділю 17. XI. в 18-ій год. у Кракові, в салі "Просвіти", Адольф Гітлєр-Пляц 12/ІІ.
Нові 500-золотові банкноти. Незабаром випустять нові банкноти по 500 золотих, величини 100х181 мм, на білому папері. В незадрукованій частині є водний знак (голова верховинця). На першій стороні є напис: Пятьсот золотих — Емісійний Банк у Польщі. Краків, 1. березня 1940, підписи президента банку та його заступника. На відворотній стороні банкноту в середині є вид Морського Ока в Татрах.
З приводу 80-ліття уродин полк. Альфреда Бізанца, керманича українського Реферату при Уряді внутрішніх справ Ґен. Ґубернаторства явилися в нього в пятницю 15. ц. м. передполуднем представника Українського Громадянства, а саме провідник УЦК д-р В. Кубійович з усіми керманичами, голова УДК д-р В. Загайкевич зі секретарем Дацишином, представники Редакції Щоденника і Тижневика та управа табору і склали Ювілятові побажання, при чому провідник УЦК висловив від усіх приявних щиру подяку за Його труди і працю. Зворушений Ювилят висловив свої думки і почування з приводу моменту. В суботу 16. ц. м. пополудні перебув Ювилят з Родиною декілька милих хвилин у тіснішому гуртку представників Українського Громадянства та близьких приятелів. 