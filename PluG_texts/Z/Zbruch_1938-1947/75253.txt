◦ ◦ ◦ ◦

Остання італійська воєнна позика в місяці вересні 1942 року (бони на 4%, емісія 1951) принесла суму 25 міліярдів лірів.
У Стамбулі зродився плян створення вільної портової смуги. Для перегляду цього питання покликано спеціяльну комісію, до якої належать кілька заступників уряду. Створенням вільної портової полоси сподіються відтяжити магазини в пристані Стамбул.
Сербський міністер навчання видав розпорядок про реформу сербского правопису, який з 1-м січня 1943 року завели у всіх народних, середніх і вищих школах.
Словацьке пресове бюро оголошує текст постання словацького міністра оборони, ґенерала Чатлоша, в якому міністер подає до відома словацькі втрати також і зі східного фронту. 811 словацьких вояків згинули геройською смертю, з того 250 вояків згинули наслідом ран. Число полонених і пропавших сягає 164, ранених 674, хворих 442 та інвалідів 93.
Німецька пошта видала з нагоди "Дня Поштової Марки" спеціяльну марку вартістю в 6+24 пфеніга. День "Поштової Марки" влаштовують, як і кожного року, 10 січня ц. р. в Товаристві Німецьких Збирачів Марок. Ця спеціяльна марка надрукована за проєктом маляра мистця Мервальда з Берліну.
Більш як половина населення Калькути покинула місто в наслідок раз-у-раз повторюваних японських летунських атак. Радіо Дельгі повідомляє, що населення Калькути нараховує тепер приблизно один міліон у той час, як підчас останнього перепису з 1941-го року в Калькуті мешкало більше, як 2 міліони людей.
Цісарська японська головна кватира подає до відома в понеділок, що між 21-им грудня 1942 р. і 2-им січня 1943 року, японці зістрілили 50 аліянтських літаків, що нападали на Рабауль. В атаці брало участь яких 70 аліянтських літаків.
Колишньому головному командувачеві французьких збройних сил в Тунісі, ґенералові Баре, та колишньому ґенералові повітряних сил Канові Марі Бержере відібрано французьку державну приналежність.
В день нового року, як і кожного року, опубліковано проєкт державного бюджету на 1943 рік, одобрений радою міністрів. Незвичайною рисою четвертого "воєнного бюджету" є велике підвищення приходів і розходів на приблизно 165 міліонів ескудів для обох сторін. Найбільша частина розходів, значить приблизно 40% з цілої суми, призначено на видатки до краєвої оборони.
Міністерство для промислової продукції подало до відома, що в 1943 році будуть вважати міжнароднім ярмарком тільки ярмарок в Ліон, в той час як ярмарки в Парижі, Марсей і Бордо матимуть чисто національний характер.
Досі урухомлено 282 плантації ґуми з колишніх аліянтських посідостий, в Перік (Маляйський півострів). Там працюватимуть 40.000 робітників.
В останньому часі викрито 379 староєгипетських могил. Підчас їхнього відчинення стверджено, що 289 було пограблених. 