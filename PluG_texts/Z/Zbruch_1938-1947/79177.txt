◦ ◦ ◦ ◦

Англія видає щоденно 15 міліонів стерлінгів на воєнні цілі.
У Вашінгтоні границю довгів підвищено до 200 міліонів долярів.
Американці загарбали іранський коронний скарб, що мав найбільшу у світі збірку самоцвітів.
В Еспанії покарали смертю 4-ох комуністичних злочинців, за вбивства, з часів еспанської громадянської війни.
У Швайцарії перебуває тепер 8 тисяч 500 чужинців, що дісталися туди нелєгально.
Кількість вбитих підчас англо-американської атаки в Парижі доходить до 380.
З цісарсько-японської головної кватири повідомляють, що японське летунство сухопутньої армії заатакувало у своїх вкладах дня 5 і 6 квітня міста Маунгдар і Чітагонг, недалеко бірмансько-індійського кордону, а також місто Акавра у східній частині Індії. Японські літаки завдали болючий удар ворожому летунству, знищивши 36 літаків, з того 14 машин на землі. Затоплено один ворожий корабель на 1.000 тон і два кораблі по 500 тон. Втрачено один власний літак.
В оригінальний спосіб змогла аргентинська поліція за одним заходом арештвати понад 100 небезпечних розбійників. Вони зорганізували в одному ресторані поза містом Буенос Айрес добродійне свято в користь одного відомого аргентинського бандита. Він втік в 1935 році з в'язниці в Ла Плат і скриваючися від поліції жив у недостатках. Поліція довідалася завчасно про таке єдине у свойому роді добродійне свято, і окружила ресторан та, зломавши впертий спротив, заарештувала всіх учасників "імпрези".
День 31 квітня проголошений у цьому році в Італії днем національної праці. Одночасно в Римі відбудеться 21 квітня святкування роковин заснування Риму, італійські маніфестації стоятимуть цього року під знаком збільшення продукції, щоб здобути остаточну перемогу. У тому дні ввійдуть в життя різні полегші й покращання для італійських робітників.
Колишній президент Гувер заявив перед аргентинськими журналістами, що у розвитку воєнних подій дуже велике значення належить німецьким підводним човнам. Англія і ЗДА могли б опанувати ситуацію тільки під умовою, що їм удасться зліквідувати цю небезпеку. 