◦ ◦ ◦ ◦ ◦ ◦ ◦

Ліквідація біржі праці. За офіційною статистикою Львівського воєводства у Львові нараховувалось 28 тисяч безробітних фізичної і 9 тисяч працівників розумової праці. Після приходу Червоної Армії у Львові було створено біржу праці, основним завданням якої була ліквідація безробіття. За час своєї діяльности біржа праці надіслала на роботу понад 40 тисяч чоловік,
На сьогодні в основному ліквідовано безробіття серед робітників промисловості, інженерів, учителів, лікарів, будівельних робітників та наукових працівників. В багатьох профспілках уже немає жодного безробітного. Облвиконком, виходячи з того, що біржа праці фактично виконала своє завдання, вирішив з 1 березня ліквідувати її.
Спростування ТАРС. 1) Італьянське агентство Стефані поширює з Стамбула повідомлення, нібито "один радянський загін перейшов турецький кордон на Кавказі", що "турецькими властями був посланий турецький загін для з'ясування причин цього переходу", що при цьому "бою не було". ТАРС уповноважений заявити, що все це повідомлення агентства Стефані являє плід хворої фантазії його авторів. 2) Бельгійська газета "Лібр бельжік" публікує повідомлення кореспондента Юнайтед Пресс, в якому говориться, ніби "росіяни посилено розробляють у Фінляндії нікелеві рудники, в районі Лолойки", що "велика кількість робітників зайнята на збудуванні шахт" і т. п. ТАРС уповноважений заявити, що це повідомлення Юнайтед Пресс ні в якій мірі не відповідає дійсності.
Оперзведення штабу Ленінградського Військового Округу. Протягом 20 лютого на Карельському перешийку наш наступ продовжував розвиватися. Наші частини зайняли міста і кріпость Койвісто (Біорке) і очистили від противника півострів Койвісто (Біорке). Захоплені великі воєнні трофеї. Наша авіація провадила успішні, активні бойові дії по військах і воєнних об'єктах противника. В повітряних боях, які відбулися, збито 47 літаків противника. 