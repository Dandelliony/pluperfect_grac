◦ ◦ ◦ ◦ ◦ ◦ ◦

Рішення еспанського уряду.
Мадрид. Еспанський уряд проголосив декрет такого змісту: В обличі війни на Середземному Морі з уваги на приступлення Італії до війни проти Анґлії та Франції, еспанський уряд рішив не приймати участи в тому конфлікті.
Ґенераліссімус Франко.
Мадрид, 13. 6. Вся еспанська преса широко розписується про війну у Франції та виступ Італії. Факт, що німецька армія віддалена ледви 20 км. від Парижа викликав в Еспанії величезне вражіння. Офіційні еспанські кола заявляють, що Еспанія не приймає покищо участи у війні. Її симпатії беззастережно по боці Італії та Німеччини. Це природне, бо ж Еспанія теж зацікавлена у перебудові Европи на новий лад, за що боряться Німеччина та Італія. Один міліон убитих еспанців у домашній війні з червоною комуною — це початок тієї перебудови старого ладу в Европі. — Еспанія не забуде про те, що еспанський націоналіст гинув від зброї, що її роблено у француській фабриці.
Перші італійські воєнні акції
Рим, 13. 6. Перше звідомлення італійської команди з вівтірка, 12. ц. м. таке: Головна кватира армії повідомляє: Дня 10. червня о півночі приказано італійській армії почати війну на суші, морі та у повітрі. Летунство двічі збомбардувало військові обєкти на Мальті. Відбулись розвідчі лети над територією ворога. Відбито спробу налету анґлійських літаків. Два ворожі літаки зістрілено.
До пристані Аліканте примушено причалити француський корабель "Ґенерал Лясаррер". На кораблі було 700 муринів, яких інтерновано.
Анґлійські літаки над Женевою
У ночі з вівтірка на середу кружляли анґлійські літаки над Швайцарією і при тому скинули багато бомб, з того 6 на Женеву. Факт цей викликав обурення у Женеві, бо ж відомо, що Швайцарія зберегла невтральність у сучасній війні.
Уряд дав підмоги тим, що потерпіли від анґлійських бомб, а крім того вислано протестаційну ноту проти бомбардування невтральної держави.
Водночас уряд Швайцарії вислав протест і до Франції, бо француські літаки бомбардували околицю Боденського озера.
Акція проти Бізерти — Наступ на Тульон
Рим, 14. 6. Головна кватира італійської армії повідомляє, що летунство продовжало бомбардування ворожих обєктів. Зокрема слід підкреслити акцію проти Бізерти та нічний налет на Тульон. У Бізерті спинилася велика пожежа внаслідок бомбардування, знищено ворожі літаки. Італійське летунство вернулося в цілості на свої позиції.
На Середземному Морі сторпедували італійські підводні судна ворожий кружляк і бензиновий повз 10.000 тон містоти.
Поблизу кордону Церенаїки відбили італійці протинаступ анґлійців у повітрі, на морі і на суші. Італійці мають невеликі втрати. Один міноносець затоплено.
В італійській східній Африці дійшло до сутички з ворожими літаками. Згинуло 12 італійців і 6 літаків.
Ворожі, мабуть анґлійські літаки кружляли над містами в торішній Італії та скинули бомби. Шкоди малі.
Німецько-турецький торговельний договір
Анкара, 14. 5. — У четвер 13. ц. м. підписано в Анкарі німецько-турецький торговельчий договір. У політичних кругах цей договір викликав зрозуміле вражіння, бо ж він має велике політичне значіння. Зокрема Анґлія тратить тепер дуже багато, бо ж не може вести товарообміну з Туреччиною. Одночасно турецька рада мін. у звязку з підписанням німецько-турецького договору рішила, що Туреччина буде невтральною у війні, що йде на заході.
Лише на випадок наступу на будь яку часть Туреччини, — буде примушена оборонятися. Це рішення турецького уряду заскочило анґлійських і француських дипльоматів, які намагалися втягнути Туреччину до війни з Італією і Німеччиною. Треба надіятися, що небаром дійде до ближчого порозуміння Італії з Туреччиною у справі плавби кораблів і торговлі. Турецька преса підкреслює, що Італія не має ніяких ворожих задумів супроти Туреччини, себто війни не будуть вести у східній частині Середземного Моря.
Добрі взаємини між Римом і Білгородом.
Білгород. 14. 6. Югославянська преса приняла вістку приступлення Італії до війни зовсім спокійно. Загально преса висловлює переконання, що між Італією і Югославією пануватимуть і на майбутнє добрі взаємини. Це зрештою лежить в інтересі Югославії, щоб на Балкані зберегти мир. Вкінці Югославія вірить, що Німеччина, Італія і Совіти бажають зберегти мир на полудневому сході Европи.
Нестримний похід вперед на цілому фронті
Головна кватира. 13. 6. Начальна команда німецької армії повідомляє: Спроби порушених францусько-анґлійських сил під Сен Валєрі втікти морем не вдалися — і вони склали зброю. В німецькі руки попало понад 26.000 полонених, між ними 5 француських, один анґлійський ґенерал та непроглядна кількість воєнної добичі. Німецька артилєрія приневолила цільними стрілами француський транспортовий корабель вернутись до пристані. Інший збомбардувала протипанцирна німецька артилєрія. Німецькі війська перейшли в боях ріку Марну в багатьох місцях. У Шампанії німецькі дивізії, підчас погоні за ворогом, взяли місто Шальон, залишаючи за собою побоєвище з 1915 р. На терені між Арґонами та рікою Мас наступ має теж осяги. Згідно з дотеперішніми вістками від 5-го червня ц. р., себто від початку нової офензиви, число полонених сягає понад 100.000. Ворог має теж дошкульні втрати у воєнному матеріялі. На західньому крилі лише дві аРмії при участи всіх родів зброї знищили або здобули понад 200 ворожих повзів.
Не зважаючи на погану погоду 12. червня ц. р. летунство брало велику участь у боях підтримуючи армію, зокрема в окрузі Шальон, на Марною і на побережжі. Тут удалося затопити транспортовий корабель і великий корабель з військом, а крім того важко ушкоджено один транспортовий корабель містоти 10.000 тон і велику кількість менших кораблів. Біля Ле Гавру зістрілено 20 запірних бальонів. У Норвеґії німецькі нищильники зістрілили 4 ворожі літаки зпоміж 15-ох, що пробували зробити налет на летовище недалеко Дронтгайму.
Бомби ворожих літаків у північній Німеччині не спричинили ніяких мілітарних шкід. Ворог втратив 19 літаків, з того 6 зістрілено підчас повітряних боїв, 9 зістрілила протилетунська артилєрія, а решту знищено на землі. 4 німецькі літаки не вернулися. Один підводний човен затопив кілька кораблів, які плили під конвоєм. 