◦ ◦ ◦ ◦ ◦ ◦ ◦ ◦ ◦ ◦

Щойно тепер спокій у Карпатській Україні.
Мадярська Пресова Служба повідомляє, що посередництво німецьких чинників у Карпатській Україні та вістки про підготову територіяльної автономії для Карпатської України мадярським урядом мали вирішний вплив на те, що більшість членів "Січи", які оперували в горах, в останніх днях зложили зброю. Наслідком цього — таке твердить мадярський звіт — у Карпатській Україні настав уже цілковитий спокій.
Совіти торгуються з Анґлією.
Сталін проголосить свою заяву?
ЛЬОНДОН, 20. 4. Анґлійсько-совітські переговори, як кажуть, увійшли в зовсім нову стадію. Літвінов домагається, щоб Франція та Анґлія зобовязалися дати Совітам допомогу на Далекому Сході. На випадок японської аґресії і за те Совіти готові були б запевнити Францію й Анґлію щодо своєї допомоги на випадок аґресії держав оси Рим—Берлін.
Покищо переговори станули на мертвій точці, але імовірно вони почнуться знову, коли зложать свої звідомлення совітські представники, які прибули до Москви, а саме амбасадор Майський з Льондону, Суріч із Парижа, Меркулов із Берліна і посолка Колонтай зі Стокгольму.
Деклярація Сталіна?
МОСКВА, 20. 4. Як повідомляють із Москви, Сталін має по нараді на Кремлю проголосити свою деклярацію у звязку з міжнародньою ситуацією та листом Рузвельта до Гітлєра.
Новий чеський уряд?
БЕРЛІН, ПАТ. По закінченні свята в Берліні през. Гаха вернеться до Праги, де в пятницю вечором відбудеться пленарне засіданя комітету чеської національної єдности. На цьому засіданні през. Гаха виголосить промову до чеського громадянства і предложить мабуть листу нового чеського кабінету.
Професор університету засуджений за комуністичну діяльність.
БІЛГОРОД, ПАТ. Трибунал оборони держави засудив адвоката Драґолюба Івановіча, б. професора університету в Білгороді на 14 місяців вязниці. Івановіча притягнули до відповідальности за ширення комуністичної ідеї підчас останніх виборів, в яких він брав участь як провідник сербської селянської партії.
Порозуміння між Анґлією і Туреччиною.
СТАМБУЛ, ПАТ. Щоденник "Вакіт" повідомляє, що переговори між Анґлією і Туреччиною довели до повного порозуміння.
Турецький парлямент в Анкарі признав додатковий кредит у висоті 2.500.000 турецьких фунтів на зміцнення національної оборони держави.
Новий китайський уряд.
ШАНГАЙ. ПАТ. Домеї повідомляє: В Ґанков уконституувався в четвер комітет піл проводом Гопеяна з метою створити новий уряд для середущого Китаю. Влада цього уряду розтягатиметеся на провінції: Гупен, Гунан і Кіянсі.
ТОКІО, ПАТ Домеї повідомляв: Японські війська відобрали Чунчав і тепер ідуть бої у провінції Гонан та в провінції Гопей. По обох боках у боях бере участь невелика кількість вояків.  