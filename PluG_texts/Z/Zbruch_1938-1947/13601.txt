Виховують... — З Чехословаччини тікають

Виховують... Ніде в червоній Іспанії не вичувається так різко большевицькі впливи, як у шкільництві. Міністр освіти Германдез, що скінчив у 1931 р. школу Лєніна в Москві, хоче „відхристіянізувати" шкільну молодь і тому у програму навчання повставляв такі предмети, як полове усвідомлення, „натуризм" і т. д., а все це у висліді зводиться до спільної руханки хлопців і дівчат без одежі, спільних купелів, прогульок і т. д., навіть пропаґанди за свобідною розпустою. Що вийде з такої молоді, цим тов. Германдез не турбується.
З Чехословаччини тікають... Польська преса переповнена вістками про те, що з Чехословаччини тікає маса мужчин ріжних народів, що не хочуть бути у складі чехословацької держави й дістали візвання до війська. Як відомо, судетських німців втекло стільки, що створили вони окремий судетський корпус в Німеччині. Тепер тікають і мадяри і навіть поляки з повітів, що хочуть вернутись до Польщі та у справі яких Польща поставила відповідні домагання до великодержав. 