◦ ◦ ◦ ◦ ◦ ◦ ◦

Жіноча секція при т-ві "Просвіта" подає до відома, що дитячий садок буде відкритий і під час шкільних ферій. Приймається дальші вписи в домівці т-ва, Краків, Ринок 12/II, між год. 9—1. Садок веде фахова сила.
Останній транспорт українських робітників до фабрики "Сіменса" виїде з Кракова в понеділок 8. липня ц. р. і тому треба приїхати до Кракова найпізніше в суботу 6. липня ц. р. Можуть їхати всі мужчини та жінки і подруги без дітей від 18 року життя. — Одночасно пригадуємо всім нашим Комітетам, щоб негайно та докладно виконали доручення останнього нашого письма у справі курсу. — Подаємо до відома, що дотеперішні урядовці канцелярії Допомогового Комітету у Кракові м-р Лев Дубас і м-р Микола Ценко виїхали до таборів доросту і тому просимо надсилати всяку кореспонденцію в урядових справах на адресу Комітету, а не на їхню особисту адресу, щоб не проволікалось полуднування справ. — Український Допомоговий Комітет у Кракові.
Мячеві змагання, заповіджені в попередньому числі нашого часопису між "Сяном" і "Люфтваффеспортферайном", що мали відбутися в середу 3 ц. м. у Кракові, в останній хвилині відкликані. Про новий речинець цих змагань подамо своєчасно.
З батогом у руці. Кілька днів тому можна було стрінути в Берліні на людній вулиці людину з батогом у руці, що як не одіжю то поведінкою й обсмаленим на сонці обличчям зраджувала вірного нащадка наших чумаків. Його історія коротка, але цікава. По війні він виїхав до Франції, там оженився зі своєю землячкою та придбав Україні двох синів. Як до його тимчасового місця побуту дійшла німецька армія, він вилєґітимувався "Ix ніхт Франція, ix Україна", запряг до "того воза, що був у рові" першого стрічного коня й вибрався в дорогу. Коло бельґійської границі цей військовий кінь здох, але якось вдалося "здибати" другу коняку і нею вже заїхав аж до Берліна. Може заїхав би і дальше, але тут "заскочила" його одна новина, а саме довідався, що в Золочеві, — куди він вибрався,— большевики. "Падоньку нещасливий!" — подумав новітній чумак і вирішив "переждати під Берліном". 