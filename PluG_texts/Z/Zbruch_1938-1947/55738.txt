◦ ◦ ◦ ◦ ◦

У серпні затоплено 537.200 рбт.
Налет німецьких літаків на летунський майдан в Абу Сусір
Верховне Командування Збройних Сил повідомляє: На Сході проходять бойові дії дальше успішно. Останньої ночі затопила авіяція в морській полосі Си Веш два британські фрахтові кораблі, разом 10.000 рбт. Інші штурмові літаки бомбардували споруди пристаней на східному побережжі острова. Налети німецьких штурмових літаків ніччю на 4 вересня на летовище Абу Сусір в Каналі Суец був особливо успішний. Цільні попадання бомб знищили летунський майдан та запалили гангари і муніційні склади. Ворожих дій над Німеччиною не було ні за дня, ні за ночі.
Воєнна фльота й авіяція затопили в боротьбі проти британської постачальної фльоти в місяці серпні 537.200 рбт. ворожих кораблів.
В Північній Африці кілька літаків збито
У північній Африці відмічається пожвавлена діяльність артилерії. Британська авіяція минулої ночі робила налети на німецько-італійські становища, при чому збито кілька ворожих літаків.
Бомби у Фінському заливі
Берлін, 5 вересня. Німецька авіяція проявляла велику пожвавленість, атакуючи на різних відтинках східного фронту залізничі шляхи, військові склади та колони відступаючих військ. У Фінському заливі цільним попаданням бомб знищено 3 совєтські транспортні кораблі.
Арештування чекіста
Берлін, 5 вересня. Еспанська поліція арештувала в Барсельоні провідника мадридської ЧК, Раскона, якого шукали два роки. Він замордував багато відомих еспанців. Загально відомі масові екзекуції вищезгаданої ЧК на різних мадридських цвинтарях. Агенти ЧК, яким доручено виконати ці масові душегубства, проходили спеціяльну підготовку в Москві.
Залізниця Кременчуг-Лубни знищена
В районі Брянська знищено совєтську ескадру літаків
Берлін, 5 вересня. В середній частині східного фронту німецька авіяція знову мала визначні успіхи в районі Брянська цільним попаданням бомб зовсім знищено на летунському майдані готову до відлету совєтську ескадру літаків. В тій самій околиці лікуючі бомбардувальники розторощили три гнізда скорострілів, поважно пошкодили залізничі шляхи і цільним попаданням бомб висадили у повітря великий ворожий склад амуніції. На цілому східному фронті німецька авіяція проводила сконцентровані атаки на становища ворожої артилерії, склади амуніції, вантажні поїзди і колони відступаючих совєтських військ. Зовсім знищено залізничий шлях Кременчуг — Лубни.
Лінія Ленінград—Москва знищена в 16 місцях німецькою авіяцією
Берлін, 5 вересня. Німецька авіяція також вчора на східному фронті знищила багато залізничих споруд. Залізничий шлях Ленінград — Москва прорвано в шістнадцяти місцях. Осягнено цільні попадання бомб у три совєтські транспортні поїзди. Один загін німецької авіяції, що мав завдання знищити штаб одної совєтської дивізії, скинув свої бомби на зазначену ціль без перешкод з боку ворога. Летуни спостерігали, як горіла ціла совєтська бойова позиція. У Фінському заливі та на Ладозькому озері під час атак німецької авіяції тяжко пошкоджено або запалено три большевицькі торговельні пароплави. В дальших повітряних атаках завдано тяжкі удари одному зал. шляхові.
Вибух амуніції — багато вбитих і ранених
Берлін, 5 вересня. В одній фабриці амуніції в Канаді, як повідомляють з Оттави, наступила експлозія. Є вбиті і ранені. Причина вибуху невідома.
Мадярське звідомлення
Від 28 серпня просунулись 300 км. вперед
Мадярський Генеральний Штаб подає до відома. Від 28 серпня ц. р., тобто від дати останнього комунікату, мадярські війська просунулись вперед 250—300 км. Винищувачі боролись успішно з сильнішим чисельно ворогом. У повітряних боях зістрілено 15 совєтських літаків, втрачаючи при тому тільки один. Надзвичайна праця піонерів та залізничих відділів уможливили швидке просування та безупинне доповнювання сил. В часі від 10 серпня до 1 вересня полягло 10 старшин та 154 вояків, 37 старшин і 376 вояків було ранених, 2 старшини і 21 бійців пропало без вісті. Совєти, замість піхоти, висилають тепер у бій переважно артилерію та авіяцію, але без жодних успіхів для себе. Союзники на всіх теренах осягнули свою мету і приготовляють умовини до дальших дій.
Москва під бомбами
Метро – сховище для людей
Вигляд Москви дуже змінився. Всюди сліди діяння розривних бомб, всюди згарища. Як тільки настає ніч, московське метро є нечинне. Метро служить в ночі за сховище перед німецькими бомбами. Німецькі літаки теж днем появляються над Кремлем і спричиняють замішання в житті перестрашеного і втомленого населення, переважно жінок і дітей. На вулицях видко дуже мало людей, зокрема по 5-і й год. вечором, коли всі починають товпитись до метро. 