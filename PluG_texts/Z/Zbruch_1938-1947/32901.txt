Літературна хроніка. — Творчі плани Якова Зака

Літературна хроніка
П'єси для театрів західних областей України. Для нових театрів західних областей України та Білорусії видавництво "Искуство" (Москва) терміново готує до випуску понад 250 п'єс. В першому кварталі вийде 100 п'єс і 10 збірників одноактівок. Значними тиражами видаються для театрів цих міст п'єси радянських драматургів. Серед них: "Ленін в 1918 році", "Бронепоїзд", "Перша кінна", "Джіоконда", "Розлом", "Павло Греков", "Інтервенція", "В пущах Полісся" та інші.
Твори Ванди Васілєвської російською мовою. В державному видавництві "Художна література" вийшло з друку нове видання роману Ванди Васілєвської "Земля в ярмі". Роман починається статтею Ванди Васілєвської, яка була опублікована в газеті "Правда" 27 жовтня 1939 року.
Творчі плани Якова Зака
У Львові гастролює видатний радянський піаніст лауреат міжнародного конкурсу орденоносець Яків Зак.
В розмові з кореспондентом "Вільної України" Яків Зак поділився своїми творчими планами:
— В західні області Радянської України, — сказав він, — я прагнув поїхати одразу, коли з цієї землі було скинуто важке ярмо польської шляхти. Коли я брав участь в Міжнародному конкурсі піаністів ім. Шопена в Варшаві, ми мали виїхати на концерти у Львів, але польській владі не сподобалося, що радянські піаністи зайняли на цьому конкурсі перші місця і приїзд зірвався.
Я дуже задоволений аудиторією радянського Львова, перед якою мені довелося виступити у двох і концертах. Це аудиторія, яка любить і знає музику.
Після концертів у Львові я виїду до Станіславова, Дрогобича, Луцька і Ровно, а 21 березня маю виступити в концерті у великому залі Московської консерваторії. Це буде дуетний концерт, в якому я маю виступити з Емілем Гілельсом. Програма цього концерту — твори Моцарта, Шопена, Сен Санса, Рахманінова і Дебюсі.
На відзнаку 140-річчя великого польського композитора Фредерика Шопена я виступлю у великому залі Московської консерваторії з спеціальною програмою.
Багато роботи веду я тепер над творами радянських композиторів, зокрема таких авторів, як Мясковський, Шостакович, Александров, Хачатурян, Ревуцький, та і інші.
Ще в 1928 році в Одесі я слухав виступи відомого композитора Василя Барвінського. Ще тоді вони викликали в мене великий інтерес і я вирішив познайомитися з його речами. Тепер настала широка можливість і тут у Львові, я вирішив поповнити свій репертуар творами композиторів західних областей Радянської України. 