Маршал Ґерінґ виїздить до Італії.

Марш. Ґерінґ виїздить у найближчих днях на кілька тижнів до Італії у приватнім характері. Відпустку проведе він в околиці Неаполю.
Аштон Ґвоткін вернувся до Льондону.
ЛЬОНДОН. ПАТ. Аштон Ґвоткін, що виїздив до Берліна для приготування анґльо-німецьких торговельних умов, вернувся в середу рано до Льондону. Негайно після повороту він зложив звіт міністрам Галіфаксові і Стенлієві.
Перський наслідник престолу в Дамаску.
ДАМАСК. ПАТ. Понад 60-тисячна юрба повитала в Дамаску наслідника перського престолу, який іде до Єгипту, щоб одружитися з єгипетською королівною. На повитаня виголошено низку промов, залунало 20 гарматніх стрілів.
6 держав погодилося на ремілітаризацію Аляндських островів.
Фінляндський уряд стверджує в офіційнім комунікаті, що на фінсько-шведську ноту у справі ремілітаризації Алянлських островів дали позитивну відповідь: Анґлія, Франція, Польща, Латвія, Естонія і Данія.
Катастрофальний вибух порохівні.
В японській порохівні в Гіракатамачі дійшло до пожежі й вибуху. Кілько осіб згинуло — не відомо: ранених є 200. Вибух знищив 600 домів, залишаючи 6.000 осіб без даху над головою.
Генеральний консуль нац. Еспанії в Мароку.
Маркіз Карранца заявив французькому резидентові Марока, що він обіймає тимчасово агенди ґенерального консуля нац. Еспанії в Мароку. На еспанських консулятах у Рабаті й Казаблянці вивішено національні прапори.
Швеція визнає нац. Еспанію лиш у порозумінні з іншими півн. державами.
СТОКГОЛЬМ. ПАТ. Один з послів до шведського парляменту поставив запит, яке становище займають скандинавські краї до справи визнання національної Еспанії. Премієр відповів, що в тій справі шведський уряд не поробить ніяких кроків без попередньої консультації з іншими північними державами. Коли та справа виясниться премієр предложить її на наради уряду.
Латвія і Бразилія визнали нац. Еспанію "де юре".
Румунський міністр закорд. справ приїде в пятницю до Варшави.
БУКАРЕШТ. Радор. Міністр закордонних справ Ґафенко виїде у пятницю 3. ц. ч. з офіційною візитою до Варшави. Йому товаришитиме ґенеральний секретар міністерства закорд. справ Креціяну та шеф кабінету По.
Рівночасно приїде до Варшави румунська пресова делєґація, зложена з шефа пресового бюра, директора аґенції Радор та поставників 5-ох щоденників.
Становище Озону до подій у Данціґу.
ВАРШАВА. ПАТ. З огляду на події на терені Данціґу начальна рада ОЗН ухвалила taку резолюцію:
"У звязку з протипольськими провокаціями в Данціґу, начальна рада ОЗН з обуренням осуджує ті виступи і стверджує, що польський нарід рішучо й енерґійно підтримає становище уряду в тій справі". 