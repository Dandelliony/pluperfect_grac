"Українські переселенці уладжують виставу мистецтва"

В 187. ч. "Френкішер Анцайґер" з дня 12. серпня ц. р., який виходить у Ротенбурзі, в статті "Ukrainische Umsiedler zeigen Handarbeiten", читаємо:
"До часу замешкалі в околиці Ротенбурґа переселенці з Галичини й Волині показали тутешнім мешканцям деякі гарні й захоплюючі експонати, що свідчать про їх здібність в різних ділянках ручного промислу. Уладили вони в суботу й учора в шкільному будинку виставу ручного промислу. На першому місці були виставлені вишивки. Захоплююче вражіння викликували вони так прості, як і ті, що незвичайно по мистецьки розвинені і викінчені. Вишивані ручники, вишивані фартушки, хусточки, стяжки, сорочки та й мистецько-викінчені блюзочки — все це творить прекрасну живу гру красок. Дуже докладна штука виробу тих надзвичайно цікавих різноколірових взірців, дає нам можність пізнати велике замилування і велику талановитість українських жінок та дівчат у тій їх праці. Надзвичайно гарні вишивані скатерті та килими, сервети, заслони і — чого не мож забути — подушки з їхнім багатством красок. Бачили ми і декілька дуже захоплюючих своєю красою національних одягів з рівнях областей України. Про ткацький промисл виробу килимів переселенців свідчили кілька гарних кімнатних килимів.
Та українці є майстри й у виробах з дерева, в різьбарстві, та в кустарно-викладній штуці. З тої ділянки вдаряли нас своєю захоплюючою красою руками різьблені і мальовані шахи.
Інші експонати, а передовсім українські альбоми, книжковий переплет, закладки, деревяні тарілки і т. п. дають нам цілість вистави, уладженої з великою любовю і зрозумінням. Ті з поміж переселенців, що володіють німецькою мовою, служили своїми вказівками і услугами для численних відвідувачів, які у великій скількості явились у суботу та й учора на виставі".
О-К 