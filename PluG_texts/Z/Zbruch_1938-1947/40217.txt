◦ ◦ ◦ ◦ ◦ ◦ ◦

Адміністраційний курс починається в Люблині (вул. Нарутовича 62) 12-го серпня ц. р. Спис принятих кандидатів розіслано по поодиноких Допомогових Комітетах люблинської области (дістрікту). — Дальших зголошень не приймається. Оплати за харчі і приміщення 63 зол. (звільнення виключені). Оплата за навчання 50 зол. (частинні звільнення можливі на основі посвідок від Повітових Допомогових Комітетів). Український Комітет у Люблині.
П. Т. Громадян м. Кракова, які мають дітей у середньо-шкільному віці, прохаємо прийти на нараду, яка відбудеться в неділю 11. ц. м. у домівці т-ва "Просвіта" в год. 7-ій вечором. За Ініціятивний Комітет: д-р Н. Гірняк, дир. Кузик і дир. Тиктор.
Ширші сходини жіночої секції при т-ві "Просвіта" у Кракові відбудуться в понеділок 12. серпня ц. р. в год. 7-ій вечором у домівці т-ва "Просвіта" (Ринок 12/ІІ). На сходинах виголосить реферат м-р І. Рожанківська.
Транспорт мужчин і жінок до фабрики Сіменса в Берліні відійде в пятницю 16. 8. ц. р., так що в Кракові треба бути найпізніше у четвер рано, 15. 8. ц. р. Кандидати на виїзд, що зголошуються в найближчих "Арбайтсамтах", їдуть до Кракова на державний кошт. З приїздом треба негайно зголоситись в Українським Комітеті: Краків, Яблонівських 10/12. За УД. Комітет: Іван Яцишин, в з. реф. праці. 