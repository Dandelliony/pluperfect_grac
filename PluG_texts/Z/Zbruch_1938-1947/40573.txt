Бюджет Львова. — Підводи вертаються назад. — 5.000 кубометрів торфу

Бюджет Львова
Міськрада затвердила остаточний бюджет м. Львова на 1940 рік в сумі 71 міліон 154 тисячі крб. З них на благоустрій міста асигновано 9 міліонів 129 тисяч крб. Великі роботи провадяться по озелененню міста, будівництву шляхів та інші.
На зелене будівництво затверджено понад міліон крб., близько 2 міліонів — на будівництво шляхів і лагодження вулиць. В цьому році буде відремонтовано 8 басейнів, забруковано 111 тисяч квадратних метрів вулиць. Вже збудовано і встановлено в міських парках і скверах 794 лавки, насаджено понад 9 тисяч дерев. На Погулянці незабаром почнуть обладнувати парк на площі 60 га. Підводи вертаються назад...
В селі Ветлін, Ляшківського району, є зсипний пункт "Заготзерна". З Ляшківського і Синявського районів сюди щодня прибувають понад 200 селянських підвод з хлібом.
Проте, обласна контора "Заготзерно" нічого не зробила для того, щоб забезпечити безперебійну роботу цього пункту.
На пункті є всього 2 ваги, які не встигають прийняти зерно від усіх селян. В наслідок цього, багато з них, простоявши весь день, повертається за 10—15 кілометрів з хлібом додому.
12 серпня повернулися додому 15 підвод з Синявського району, а 13 серпня — 35 підвод. 5.000 кубометрів торфу
Колектив робітників Зарищанських торфозборок (Жовківський район) домігся значних успіхів в соціалістичному змаганні ім. 17 вересня. Тримісячний виробничий план він виконав за два місяці, видобувши 10.000 кубометрів торфу. Колектив зобов'язався до 1 вересня дати 5.000 кубометрів торфу понад план.
Бригади, очолювані Йосипом Стецем і Йосипом Огородником, змагаючись між собою за кращі показники в роботі, домоглися перевиконання виробничого плану. Робітники Віктор Пліхта і Едвард Пліхта систематично перевиконують виробничі норми, видобуваючи за день по 15 і 16 кубометрів торфу, замість 6,5.
З кожним днем в соціалістичне змагання включається все більше людей. Перед у змаганні ведуть Ірина Рачинська і Ганна Артимшина, які розвозять і складають у штабелі по 13—15 кубометрів торфу при денній нормі 9,7 кубометра.
Ів. Пруський 