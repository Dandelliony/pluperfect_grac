Дві шибениці в Золочеві. — Самогубство б. віцеканцлєра Австрії Фея. — Польща вислало ноту до Литви. 

Дві шибениці в Золочеві.
В год. 16-тій трибунал проголосив присуд у процесі за вбивство в Белзці.
Ілярія Кука і Володимира Качора засудили НА КАРУ СМЕРТИ (повішення). Петра Цицу на досмертну вязницю і заплату 650 зол. судових коштів. Всіх трьох засудили на заплату символічного золотого.
Ярослава Дзядиґу трибунал засудив на 2 роки вязниці і втрату громадянських прав на 5 літ. Василя Галапу на 2 роки вязниці, Володимира Івахова на 2 роки вязниці і втрату громадянських прав на 5 літ. Підсудних Тимка Дзядиґу, Гринька Дзядиґу і Андрія Майбу звільнили від вини і кари.
Оборона покищо не зголосила касації. Самогубство б[увшого] віцеканцлєра Австрії Фея.
У Відні відібрав собі життя колишній — за канцлєрства Дольфуса — віцеканцлєр Австрії, майор Фей. Він, як повідомляють з Відня, застрілив свою жінку і 19-літнього сина, учня кадетської школи, і після того наложив на себе руку.
Майор Фей, учасник великої війни, залишився в армії та зорґанізував Гаймверу. В 1932-ому році став державним секретарем для справ безпеки, в 1933-ому міністром цього ресорту і цього самого року, в другому кабінеті Дольфуса віцеканцлєром. У 1936-ому році Фей уступив з державної служби та з проводу Гаймвери. Польща вислало ноту до Литви.
У польській пресі появилася вістка, що польський уряд вислав до литовського уряду ноту з домаганням негайно увійти у нормальні взаємини та наладнати  граничні конфлікти.
Посол СССР заявив буцімто литовському міністрові закордонних справ, що на випадок збройного конфлікту з Польщею Литва не може рахувати  на большевицьку поміч.
БАЛТІЙСЬКІ ДЕРЖАВИ НЕВДОВОЛЕНІ ПОЛЬСЬКО-ЛИТОВСЬКИМ ІНЦИДЕНТОМ.
Як подає ПАТ, недавній інцидент на польсько-литовському кордоні викликав невдоволення у Ризі, Ревалі й Гельзінках; це — мовляв — може ослабити співпрацю Балтійської Антанти. Деякі фінські часописи підкреслюють, що Латвія й Естонія остерігали Литву, щоб вона не анґажувалася проти Польщі.
СТАНОВИЩЕ ЛИТВИ.
Литовський уряд ще не зайняв ніякого становища у справі конфлікту; литовські півофїційні кола не привязують до нього більшої ваги.
Прикордонні гарнізони скріплено військами з Ковна. 