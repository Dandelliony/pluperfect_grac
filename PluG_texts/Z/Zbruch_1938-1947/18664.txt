Реформа грошевої політики в Польщі.

Ще заки вістка про рішення Ради Банку Польського щодо зміни статуту цього банку дісталась до преси, доводилось чути тихцем передавані вістки про підготову "якогось експерименту". Від трьох днів відомо вже, що це за "експеримент": польська грошева політика зриви з фетишем золота, допускаючи т. зв. філуціярну емісію, яка не матиме підкладу в золоті. Ця філуціярна емісія обмежена до 800 міл. зол., чи пак за дозволом міністра скарбу — до одного міліярда і 200 тисяч. Дальша емісія, поверх цього контингенту, буде мусіти мати покриття в золоті у висоті 40 відсотків.
Теперішній обіг гроша разом з негайними зобовязаннями є в Польщі 1 міліярд і 574 міліона золотих. Згідно із зміною політики покриття тільки частина цього мусілаб бути покрита, а саме: при долішній межі фідуціярної емісії 774 міліонів, при горішній межі — 374 міл. Маючи на увазі запас валютарного золота, що ним розпоряджає Банк Польський, останній матиме можливість значно збільшити обіг банкнотів, проявляючи значний лібералізм у кредиті в користь господарського життя, зокрема при здійснюванні широко-закроєної програми інвестицій.
Треба зазначити, що паритетна вартість польського золотого (його відношення до золота та інших валют) залишається незмінена. Також втримана має бути дальше засада вимінности банкнотів на золото.
Нема двох думок, то запроєктовані зміни в статуті Банку Польського, зміни, що їх прийняти мають 13. ц. м. загальні збори акціонерів цього банку, матимуть величезний вплив на дальший хід господарських процесів у Польщі. Відкладаючи дещо ближче обговорення згаданої реформи грошевої політики Польщі до чергового "Ек. Огляду", згадаємо тут ще, що зміни статуту не вичерпуються справою покриття банкнотів і негайних зобовязань Банку Польського. Цих змін є більше, а дотичать вони: впорядкування і обєднання деяких кредитів Банку П., відношення висоти кредитових операцій до стану векселевого портфелю, закупна процентових паперів на рахунок банку, речинців платности векслів, що походять з реєстрового і задаткового сільськогосподарського кредиту, границі безвідсоткового кредиту для державного скарбу (не 100 а 150 міліонів) і інших речей.
Зміна статуту Банку Польського найшла широкий відгомін у пресі, яка назагал поставилась до неї, зокрема до реформи грошевої політики позитивно.
Н. 