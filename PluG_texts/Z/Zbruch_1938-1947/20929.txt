◦ ◦ ◦ ◦ ◦ ◦ ◦ ◦ ◦ ◦

Новий львівський віцевоєвода д-р П. Малашинський обняв урядування у вівторок 4. ц. м. Д-р Малашинський походить з Коломиї. В останньому часі був віцевоєводою у Кракові, звідкіля перейшов саме тепер до Львова.
"Вона — земля" Стефаника в перекладі на італійську мову. Римський двотижневик "Августея" ч. 9. з 15. березня ц. р. помістив ще один переклад проф. Сальвіні, "Вона—Земля" Стефаника, що по італійськи звучить "Лєй — Ля Терра". Цей дуже гарний переклад знаменний тим, що його солідно опрацьований стиль та добір слів дуже вірно віддають зміст і стиль нашого славного письменника.
Нове приміщення мадярського консуляту. Мадярський консулят міститься від 1. ц. м. при вул. Академічній 17, ІІІ п. м. 38. Телєфон консуляту 115-46. Консулят урядує в годинах від 10.30 — 12.
Львівська хроніка. Пяний кельнер Черемха стрілив з револьверу і вибив шибу в ресторані Весоловського при вул. Сапіги. — Поліція арештувала Л. Запшала за влом і крадіж з кіоску П. Конкольовського при пл. Стрілецькій в ночі з 1. на 2. ц. м. — У Баторівці автобус з Яворова наїхав на 55-літнього М. Ловицького з Яворова, якого відвезли до шпиталю. 