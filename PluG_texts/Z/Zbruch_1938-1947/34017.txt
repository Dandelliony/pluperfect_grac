Київські письменники у Львові

До Львова приїхала група українських радянських письменників в складі т. т. Павло Тичина, Микола Бажан, Максим Рильський, Юрій Яновський, Андрій Малишко, Анатолій Шиян і Вадим Собко. Письменники візьмуть участь у підготовці до виборів у Верховні Ради СРСР і УРСР.
17, 21 і 24 березня письменники виступлять по радіо з читанням своїх творів. 18 березня у Великому Театрі відбудеться літературний вечір, присвячений виборам. На вечорі поет-орденоносець тов. Микола Бажан зробить доповідь про участь радянської інтелігенції в соціалістичному будівництві. Після доповіді київські і львівські письменники прочитають свої твори. 