Річниця визволення. 

Голові Ради Народних Комісарів Української Радянської Соціалістичної Республіки товаришеві Хрущову   Дорогий Микито Сергійовичу!   В день історичної річниці визволення обласного центру міста Тернопіль спід фашистського ярма, посилаємо Вам від імені трудящих Тернопільської області сердечний привіт!   Майже три роки гітлерівські мерзотники катували, грабували й гнали на німецьку каторгу ні в чому не винних українських людей. Запроданці свого народу, українсько-німецькі націоналісти, всіма силами допомагали німецьким баронам перетворити на рабів волелюбний український народ.   Минув рік, як Червона Армія принесла нам волю. Постає з руїн радянська Тернопільщина. Працюють промислові підприємства, залізниці, відроджується культура, стають до ладу лікувальні установи. Розкута земля дає високі врожаї. Міліони пудів хліба, міліони карбованців грошей внесло тернопільське селянство в арсенал нашої перемоги.   Запевняємо Вас, Микито Сергійовичу, що трудящі Тернопільщини докладуть всіх зусиль, щоб наш край, як і раніше, квітнув у великій сім'ї народів Радянського Союзу, щоб з новою силою лунала трудова слава області.   Хай живе наша вільна Радянська Україна, невід'ємна частина великого Радянського Союзу!   Хай живе керівник українських більшовиків Микита Сергійович Хрущов!   Хай живе героічна Червона Армія і її Верховний Головнокомандуючий Маршал Радянського Союзу товариш Сталін!   Командуючому військами 1-го Українського фронту Маршалові Радянського Союзу товаришеві КОНЄВУ   Рік тому, керовані Вами доблесні війська 1-го Українського фронту в жорстокій битві вирвали з пазурів гітлерівського імперіалізму наш старовинний Тернопіль.   Зібравшись на урочисте засідання обласної і міської Рад депутатів трудящих разом з партійними та громадськими організаціями, присвячене цій знаменній даті, висловлюємо Вам, товаришу Конєв, і у вашій особі всім бійцям, офіцерам і генералам фронту, зокрема славним Тернопільським дивізіям, наше сердечне вітання і безмежну подяку.   Від радянської влади селяни нашої області одержали біля 100 тисяч гектарів землі. Безмежно вдячні за землю, за волю, вони здали до фонду Червоної Армії понад міліон пудів хліба, побудували танкову колону "Селянин Тернопільщини", вклавши в цю патріотичну справу понад 15 міліонів карбованців трудових заощаджень. Зараз трудове селянство успішно веде весняну сівбу, користуючись допомогою 38 МТС, відновлених в області.   Турботою про потреби Червоної Армії пройняте все життя і праця наших робітників. Тільки спиртовики області торік дали тисячі декалітрів так потрібної для промисловості боєприпасів продукції, виконавши державний план на 108 процентів. Залізничники-тернопільчани успішно здійснили фронтові перевезення, заощадивши державі сотні тонн вугілля.   З сердечним трепетом і гордістю ми стежимо, як крокуєте ви по трижди проклятій німецькій землі. Як ніколи, ви близькі нам і рідні у цей грізний вирішальний час Вітчизняної війни. Ми з вами! Зробимо все, щоб полегшити Ваш ратний труд.   По-більшовицькому проведемо сівбу і знімемо буйний врожай перемоги, перевиконуватимемо плани випуску промислової продукції для потреб фронту і народу. Оточимо батьківським піклуванням сім'ї фронтовиків. Будемо пильні й безпощадні до підлої агентури гітлеризму — українсько-німецьких бандитів. У всьому будемо рівнятися по вас, наші визволителі, доблесні сини великого народу.   Слава і подяка героїчним Тернопільським дивізіям і доблесним військам всього 1-го Українського фронту!   Хай живе Червона Армія-визволителька і Маршал Перемоги наш великий і рідний Сталін!   Вільне життя 