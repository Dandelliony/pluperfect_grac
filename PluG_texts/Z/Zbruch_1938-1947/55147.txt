◦ ◦ ◦ ◦

Початок вистав Українського Театру міста Львова. Зогляду на те, що дозволено населенню ходити по місті до 10 год. ночі, час початку вистав Українського Театру міста Львова пересувається з 5 години на 6 годину вечором. У суботу, 16 серпня, і в неділю, 17 серпня, іде вистава "Наталка Полтавка", народна опера на 3 дії І. Котляревського. У справі квитків звертатися до каси Театру щоденно від години 12—18.
Вже можна ходити по 9-ій. Розпорядком голови міста дозволено арійському населенню перебувати на вулицях міста до 10 год. вечора. Жидам дозволяється ходити тільки до 8 год. вечора. Ресторани, каварні і інші розривкові льокалі можуть бути відкриті до 11 год. ночі.
Свято на Підлиській горі. 24 серпня відбудеться на Підлиській горі свято в честь Маркіяна Шашкевича. При цій нагоді відправиться панахида за поляглих. В програмі промова представника повіту, народні пісні, концерт орхестри, палення більшовицької літератури та дефіляда перед памятником Шашкевича.
Торговельні курси. Торговельна школа у Львові, Куркова 14 веде 6-тижневий курс для торговельників. На курсі 180 учасників.
Ремонт пошкоджених будинків. Будівельний відділ управи м. Львова приступив до ремонтування будинків, знищених воєнними діями. Закінчено вже ремонт будинку Академії Наук при вул. Чарнецького. Приступлено до ремонту храму св. Юра.
Важна установа. У Львові організувалася Українська Допомогова Акція (УДА), яка ставить собі такі завдання: призначування грошевих і інших допомог, організація кухонь, нічлігових домів, опіка над бувшими політичними в’язнями, жертвами більшовицького терору. УДА веде також посередництво у вишукуванні праці, полагоджує інтервенції у німецької влади, тому що наше селянство не знає німецької мови, і т. п. Організація має свої відділи і підвідділи в краю. 