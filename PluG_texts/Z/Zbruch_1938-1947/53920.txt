◦ ◦ ◦ ◦

Оголошення управи міста Львова. Хати й установи прикрашувати жовто-блакитними прапорами. (Вгорі має бути жовта, вдолині блакитна краска). — Управа м. Львова.
Реєстрація втікачів. Подається до відома, що при Управі міста Львова зорганізовано станицю втікачів. Завдання станиці: реєструвати втікачів і приміщувати в таборах для тимчасового перебування та помагати їм дістатися на їхнє місце призначення. Зголошуватися треба в бюрі для реєстрації втікачів при вул. Академічній 11, І. поверх. Втікачі, які досі є без приміщення й без можливостей харчування, дістануть тимчасово приміщення і прохарчування в таборі. Львів, 4 липня 1941 р. Управа м. Львова. 