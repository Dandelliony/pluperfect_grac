◦ ◦ ◦ ◦ ◦

Вистава для молоді. В суботу, 21 лютого ц. р. В 3-ій год. пополудні Український Театр у Львові дає виставу п'єси К. Гупала п. н. "Тріюмф прокурора Дальського" для шкільної молоді.
Українська хроніка. В кінотеатрі "Студіо" у Львові до теперішньої програми додана українська хроніка. Між іншими подано образки з цьогорічної Водохрищі на Львівському Ринку та фрагменти з вистави Спілки Українських Образотворчих Мистців у Львові.
Студія живого слова. 17 лютого, в 18 год. в Інституті Народної Творчости розпочинає свою працю Студія живого слова. Зареєстрованих кандидатів запрошується прибути на зазначений час.
Збори Жіночого Клюбу. Сьогодні, у вівторок, 17-го лютого, в Жіночому Клюбі у Львові, пл. Смольки 4, II. пов., відбудуться товариські сходини з рефератом п. Віри Свєнціцької. В клюбі — буфет. Початок вечора в 17-ій год.
Нічліг для приїжджих. В переїзді через Львів члени Українського Комітету можуть заночувати в "Переходовому Таборі" Українського Комітету, Львів, вул. Цлова ч. 2.
Приділ харчів на березень. До 19-го лютого ц. р. домоуправи обов'язані зложити в Уряді Прохарчування списки мешканців. У березні дістануть усі працюючі мешканці додаткові харчові картки ч. 2. Такі картки одержать теж нездібні до праці члени родини працюючих. Харчові картки на березень повинні бути видані мешканцям до 28-го лютого ц. р. за оплатою 10 гр. від картки.
Гостина люблинського державного театру у Львові "джунглі" — образок на 3 дії Й. М. Франке у постанові А. Гріммера. Екзотика актуальної тепер Голяндської Індії та мистецьку гра акторів на тлі гарних декорацій заповнювали недостачі самої штуки… У штуці довгі діялоги та брак живої акції. Та все ж таки актори зуміли дати зарисовки типів. Карло Вессельс у ролі світового бувальця д-ра Дос Пассоса, Марія Гінце в ролі Вірджінії, Гінтер фон Кірхбах у ролді д-ра Стайна — це справжі креації. Багато життя та безпосереднього гумору вніс Гайнц Клінк, як репортер. Гарне враження робили оригінальні декорації Герберта Кіргофа.
Автокефальна Церква в Україні. КИЇВ, 17 лютого. — Недавно відбулося засідання Церковної Ради Ковельської Дієцезії, в якому взяв участь теж представник Всеукраїнської Церковної Ради в Києві. На цьому засіданні подано до відома, що в Україні має бути створена незалежна Автокефальна Церква з власним головою. Представник Всеукраїнської Церковної Ради заявив, що урядуючого досі митрополита Олексія усунено, з уваги на те, що він зв'язувався тільки з московськими колами, або українцями-русофілами. Його усунули, як ворога Автокефальної Церкви. До луцько-ковельського архієпископа Полікарпа звернулися з проханням, щоб він висвятив на єпископів двох відомих українських священників та щоб відвідав київську дієцезію для створення нового українського єпископства в Києві. 