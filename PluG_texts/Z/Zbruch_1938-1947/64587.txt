◦ ◦ ◦ ◦

У неділю, 5-го квітня 1942 р. помер у Львові Д-р Василь Пачовський, письменник, професор університету, старшина УГА, б. атташе Надзвичайної Дипльоматичної Місії Української Народної Республіки до Ватикану, б. голова Спілки Українських Письменників. Похорон відбудеться у Львові у середу, 8 квітня 1942 р. в 5-тій год. пополудні з Крипти при вул. Кохановського ч. 94 на Личаківський цвинтар.
Українські радіопередачі. Сьогодні, в середу, 8-го квітня, в часі від год. 10.30 до 11-ої ранку Львівська Радіовисильня передає концерт української інструментальної музики в виконанні інструментального трія у складі: Р. Савицький, Р. Криштальський і П. Пшеничка та піяніста Северина Сапруна.
Емеритура для залізничників. Вчора почалась виплата запомоги за квітень для залізничих емеритів у Залізничому Емеритальному Відділі — Львів, вул. Красіцьких 5. Виплата ведеться в поазбучному порядку. Виплата ведеться від год. 8-ої до 15-ої.
Торг на коні здержаний. Розпорядком Губернатора забороняється на терені Дистрикту Галичина відбувати торги на коні від 5-го квітня до 10-го травня ц. р. Хто виступить проти того розпорядку, буде покараний гривною до 1.000 зол., або — у випадку, коли не можна буде її стягнути, — арештом до дев'яти місяців. 