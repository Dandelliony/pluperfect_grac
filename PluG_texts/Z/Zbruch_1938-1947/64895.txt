◦ ◦ ◦ ◦ ◦

Італійське воєнне звідомлення
РИМ, 14 квітня. — Італійський воєнний комунікат з 13 квітня повідомляє:
На південний схід від Мекілі німецько-італійські загони авіяції заатакували енергійно одну ворожу колону і приневолили її завернути. Підчас тієї акції німецькі винищувачі збили 6 ворожих літаків типу "Кертіс" без власних втрат.
Авіяція держав осі бомбардувала сильно портові об'єкти і летовища Мальти, причому в повітряних боях знищено 2 літаки та крім цього спричинено пожежу багатьох інших літаків на землі. Британські літаки появилися минулої ночі над Північною Італією і скинули кілька бомб, не спричинюючи шкоди ні в людях ні в матеріялі.
На Середземному морі сотник маринарки затопив із есмінця ворожий підводний човен.
На фронті в Киренайці
БЕРЛІН, 14 квітня. — Німецька протилетунська артилерія, що виконує службу в Киренайці, повідомляє про добрі успіхи своєї бойової діяльности. Батерії її, що хоронять пристані та летовища, протягом двох останніх місяців збили 27 англійських бомбовиків, а інші батерії, яких становища є коло Бенгазі, збили в останніх 10-ти днях 12 англійських бомбовиків, що пробували заатакувати це місто. Протилетунська артилерія визначилася не тільки в протилетунській обороні Киренайки, але також в наземних боях, при поборюванні наступу бритійських панцирних возів.
Японський наступ іде нестримно дальше
ТОКІО, 14 квітня. — З фронту Батааму агенція Домеї повідомляє: Тяжкі батерії японської артилерії почали обстрілювати фортецю Корреджідор, на яку впав град сталі і заліза. Одночасно японські літаки скинули на цю фортецю багатотонові бомби. Помічено великі пожежі і хмари диму.
ТОКІО, 14 квітня. — Цісарська Головна Кватира повідомляє, що головнокомандуючим японськими експедиційними збройними силами на Філіппінах іменовано генерал-підпоручника Гомму.
ТОКІО, 14 квітня. — Агенція Домеї повідомляє з Цебу, що в п'ятницю підчас зайняття міста Цебу, попав у японський полон міністр справедливости колишнього філіппінського уряду. Той міністр, що заразом виконував уряд міністра фінансів, сільського господарства та торгівлі, після зайняття Манілі втік на острів Цебу.
СТОКГОЛЬМ, 14 квітня. — Міліонове індійське місто Мадрас, на південно-східному побережжі Індії над Бенгальським заливом, буде також евакуоване. Згідно з вістками з англійських джерел, англійсько-індійський обласний уряд в місті Мадрас видав відозву до мешканців міста, в якій закликає мерщій виїздити в глиб країни.
ТОКІО, 14 квітня. — Бірманський фронт незвичайно важний. Цими днями був там самий Чанкайшек.
ТОКІО, 14 квітня. — На зайнятому Батаамі у Мерівелі найшли цілий підземний арсенал.
ТОКІО, 14 квітня. — Японські війська переслідують ворога на всіх фронтах. Під загрозою японців стоїть сьогогодні таксамо Австралія, як і Цейльон чи Калькута, чи Мандалей у Бірмі. Індія кипить і чекає японського приходу.
Військовий міністр Болгарії в новому уряді Філова видав відозву до болгарів.
У процесі проти виновників війни Франції наступить, здається, перерва. Мають притягнути до відповідальности ще інших достойників б. Франції.
Над Швайцарією перелетіли знову англійські летуни. Був протиповітряний алярм.
На основі закону про охорону болгарської нації вийшов у Болгарії розпорядок про дальшу конфіскату жидівського майна.
В Альбанії святкували вчора 3-ті роковини прилучення до Італії. В столиці Альбанії, Тірані, відбулась прилюдна маніфестація.
Англійський міністр Кріппс, який їздив до Індії шукати злагоди з Індійцями та не добився її, їде вже назад до Лондону. Як повідомила офіційна англійська агенція, він приїхав уже до пристані Карахі в західній частині Індії над Арабським морем.
Аргентинський уряд прийняв гострі заходи проти комуністичної агітації. Пороблено кілька лист, на які вписано прізвища комуністичних під'юджувачів. Вписання на одну із цих лист рівняється примусовому виселенню з краю.
За минулий тиждень затоплено 231.000 брт. британсько-американського постачального судноплавства. 