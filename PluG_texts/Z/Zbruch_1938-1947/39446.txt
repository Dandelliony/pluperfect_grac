Вільним народам Латвії, Литви і Естонії

Президія Академії наук УРСР палко вітає вільні народи Латвії, Литви і Естонії в історичний день встановлення ними радянської влади.
У великій сім'ї Радянських Соціалістичних Республік народи Латвії, Литви і Естонії одержать безмежні можливості до піднесення свого народного господарства, до розвитку науки і культури, національних по формі і соціалістичних по змісту.
Академія наук УРСР палко вітає видатних діячів культури, науки і мистецтва цих Прибалтійських країн і радіє наступній спільній з ними роботі на користь соціалістичного будівництва.
Мудра політика Радянського Уряду і Комуністичної партії, керованої великим вождем трудящих всього світу товаришем Сталіним, і міць побідоносної Червоної Армії забезпечують вільним радянським народам Латвії, Литви і Естонії світле майбутнє.
Хай живуть вільні народи Латвії, Литви і Естонії!
Хай живе Латвійська Радянська Соціалістична Республіка!
Хай живе Литовська Радянська Соціалістична Республіка!
Хай живе великий вождь трудящих Йосиф Віссаріонович Сталін!
Президент Академії наук УРС академік О.О. Богомолець. Палкий привіт вільній Латвії, Литві і Естонії!
Бурхливими оплесками зустріли робітники газового заводу звістку про великі історичні події, — про вступ до радянської сім'ї народів Латвії, Литви і Естонії.
В своєму виступі на мітингу молодий робітник — допризовник тов. Кублевський говорить:
— Ми, трудящі, визволені від панського рабства, щиро вітаємо народи Латвії, Литви і Естонії, їх силу і єдність. Вони довгі роки несли на собі ярмо капіталістів-експлуататорів. За тяжкі роки трудящі цих країн все більше набирали сили, щоб раз назавжди звільнитися від цього ярма, від плутократів, що керували державою, що утворювали військові змови проти нашої батьківщини.
Ніколи не повернеться капіталістичний лад до цих країн.
Виступають на мітингу комсомолка тов. Шафранська, стахановець тов. Борович, тов. Міщенко і багато інших.
Начальник абонентного цеху Дойтер в своїй промові розповів, як щороку збільшувались лави безробітних, про тяжку працю та життя трьох держав, які тепер стали радянськими.
Мітинг одностайно схвалив резолюцію, в якій робітники зобов'язались ще і ще краще працювати, зміцнювати велику непереможну країну Рад.
В привітальній телеграмі секретарю ЦК Комуністичної партії Латвії тов. Спуре, говориться:
"Разом з народами Латвії, Литви та Естонії поділяємо нашу радість і вітаємо блискучі перемоги латвійського, литовського і естонського народів. 20 років трудящі колишньої Західної України буди під ярмом польської влади поміщиків та капіталістів. Не було меж наших страждань. Сльози, горе і стогін лунали навкруги.
Зараз ми — вільні громадяни Радянського Союзу. Ми знаємо, що й перед вами відкрився чудовий шлях, озорений Сталінською Конституцією". 