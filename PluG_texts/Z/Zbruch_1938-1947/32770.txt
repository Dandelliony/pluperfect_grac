◦ ◦ ◦ ◦ ◦ ◦ ◦

Закордонні відгуки на радянсько-німецьку господарську угоду
Латвія
РИГА, 14 лютого (ТАРС.) Газета "Брива земе" пише: "Радянсько-німецька господарська угода повнісю відповідає поглядам і висловлюванням в листах Ріббентропа і Молотова, опублікованих минулого року .
Газета "Яунакас зіняс" вказує на вигодність угоди для обох сторін і відзначає великі успіхи СРСР в справі індустріалізації країни і механізації сільського господарства, а також на великі можливості розвитку радянської і німецької  зовнішньої торгівлі.
Литва
КАУНАС, 14 лютого (ТАРС.) Газета "Ліетувос айдас" вказує: "Радянсько-німецька торгівля, що перемогла політичні і транспортні труднощі, буде успішно розвиватись і після закінчення війни. Таким чином, англійська блокада скоріш дуже пошкодила країнам англійського блоку, що доставляли сировину Німеччина. Париж і Лондон добре розуміють значення радянсько-німецької господарської угоди і тому розвивають кампанію проти СРСР і Німеччини".
Рух проти допомоги білофінам
КОПЕНГАГЕН, 13 лютого (ТАРС). Як повідомляє газета "Арбейдербладет" в Копенгагені відбулись збори членів профспілки портових робітників Данії. Ті, що зібрались, висловили протест проти підтримки фінських білогвардійців — агентів англо-французських імперіалістів і гаряче привітали фінський народ і його Народний Уряд. Вказуючи, що реакційна датська преса проводить наклепницьку кампанію проти Радянського Союзу, учасники зборів зажадали від уряду уникнути подібних випадів реакції. В резолюції висловлюється також протест проти намагань перетворити профспілки в органи по вербуванню робітників для воєнної промисловості біло-Фінляндії.
ЛОНДОН, 14 лютого (ТАРС). В низових лейбористських організаціях помічається велике невдоволення політикою лідерів партії, що намагаються підготовити інтервенцію проти Радянського Союзу. Особливо показова в цьому відношенні окружна конференція лейбористської організації Західного Йоркшира, що відбулася днями в Шеффільді.
На конференції виступив один з видніших лейбористських лідерів Герберт Моррісон, який закликав до підтримки імперіалістичної війки в Європі і всіляко вихваляв ватажка фінської білогвардійщини Маннергейма. Виступ Моррісона неодноразово переривався неприязними репліками делегатів конференції. Переважна більшість делегатів висловилась проти політики виконкому лейбористської партії. 