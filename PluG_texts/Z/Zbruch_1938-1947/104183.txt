Підсумки республіканського конкурсу на кращий фольклорний твір періоду Великої Вітчизняної війни.

Жюрі республіканського конкурсу на кращий фольклорний твір періоду Великої Вітчизняної війни, проведеного Центральним Будинком народної творчості в 1945 році, підвело підсумки.   На конкурс надійшло 3.000 народних дум, пісень, казок, частушок, повістей, легенд, анекдотів, приказок та інших народних творів. З них 1.808 премійовані, 280 — відзначені грамотами, 197 — позитивно оцінені.   В конкурсі взяли участь також 30 народних кобзарів, поетів і казкарів, які подали складені ними думи, пісні, казки та інші твори.   Першої премії для збирачів фольклору не присуджено нікому.   Другі премії присуджені письменникові М. Стельмаху — за збірку «Українські народні пісні», записані шляхами наступу військ 1-го Українського фронту від червоноармійців, офіцерів і визволених з фашистської неволі радянських людей, капітанові Шестопалу і секції фольклору Львівського Будинку народної творчості — за збірку «Фольклор Вітчизняної війни», збирачу фольклору Т. Пределавичу — за збірку «Фольклор Закарпатської області» і завідуючому методкабінетом Володимир-Волинського районного відділу народної освіти тов. Папюку за збірку «Фольклор Волинської області». Третя премія присуджена учениці Тані Красицькій (Дніпропетровська область) за збірку антифашистських приказок.   «Похвальною грамотою збирача фольклору» відзначений письменник Л. Болобан (Харківська область), редактор Краснокутської райгазети (Харківська область) тов. Особа і артистка Київської держестради тов. Савицька.   За кращі індивідуальні народні твори першу премію одержав кобзар В. Перепелюк (Вінницька область) — за «Думу про Україну» і «Думу про Олега Кошового». Другі премії присуджені поетесам Є. Карпенко (Дніпропетровська область) і Г. Прохаченко. Треті премії одержали поетеси М. Щербак (Чернігівська область), X. Литвиненко (Полтавська область) і А. Волошенюк (Київська область). Грамотами відзначені: кобзар П. Носач (Київ), колгоспник Ю. Балленко (Київська область), казкар М. Лишинець (Закарпатська область) та інші.   (РАТАУ).   Вільна Україна 