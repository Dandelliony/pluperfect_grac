Виселюють з Косівщини. — Арештування у Пядиках. — Новий міст над Серетом.

Виселюють з Косівщини. На основі рішення повітового старости в Косові, маґістратський поліцай відставив 10 ц. м. вечором просвітянського працівника Б. Вонсула автом з Косова до Коломиї, до постійного місця замешканця. Як причину виселення рішення старости подає недостачу засобів прожитку. Рішення виконано негайно по його дорученні.
Арештування у Пядиках. Дня 5. ц. м. поліція арештувала в селі Пядиках к. Коломиї Миколу Мельничука і Миколу Гнатюка та відвезла їх у невідомому напрямі. Причина арештування невідома.
Новий міст над Серетом. У Чорткові відбулося в неділю 11. ц. м. посвячення нововибудованого, сталевого мосту над Серетом, що є важним комунікаційним пунктом на шляху Тернопіль—Заліщики. Будову мосту почали в 1935 р. Міст коштував 250.000 зол. 