Не приймають еспанських утікачів.

ЛЬОНДОН. ПАТ. Повідомляють із Альжиру, що до Мерес ель Кебір прибуло 7 еспанських урядових кораблів з 300 пасажирами, серед яких є багато старшин. Залоги сподіються, що альжирська влада дозволить кораблям закотвичитися у пристані. Влада Орану відмовилася прийняти кораблі і пасажирів.
Де подівся Неґрін?
ПАРИЖ. ПАТ. З двірця Австерліц, на якому Неґрін висів, він переїхав на ліонський двірець, звідки виїхав у невідомому напрямі. Дель Вайо не приїхав разом з Неґріном до Парижа, але залишився ще в Тулюзі.
Перемога Ґандія.
РАДЖКОТ. ПАТ. Ґанді прийняв запросини віцекороля і як тільки дозволить на це стан його здоровля він виїде до Ню Дельгі. Магатма ще дуже ослаблений, але йому не загрожує вже ніяка небезпека. Та ще не можна йому покидати ліжка, при якому без перерви сидять лікарі.
Володар Раджкоту погодився поробити устроєві зміни у своїй державі допускаючи людність до участи в управі державою. Подробиці тієї реформи мають обговорити в Ню Дельгі підчас побуту там Ґандія.
Італійський міністр у Німеччині.
МІНХЕН. ПАТ. Італійський міністр хліборобства Россоні приїхав у вівторок до Мінхена на запросини міністра прохарчування Райху Дарре. Міністр Россоні огляне в Німеччині зразкові господарства і заведення до перетворів у Баварії та відбуде низку розмов у справі господарської співпраці. Німеччини й Італії в ділянці хліборобства.
Повстання курдів.
КАІРО. ПАТ. З Бейруту повідомляють, що серед курдів на турецько-сирійській границі вибухло повстання. В часі бою між сирійським військом та повстанцями впало багато вбитих.
Повстанням удалося перервати телєфонічну сполуку між Джебель у країні курдів і Алєппом.
Похорон патріярха Крісті.
Похорон померлого румунського премієра патріярха Крісті, відбудеться в неділю або понеділок у Букарешті. Тіло патріярха мають привезти поїздом у пятницю цього тижня. Похорон відбудеться на кошт держави.
Японські літаки бомбардують.
ТОКІО. ПАТ Коло 30 японських літаків у бойовому ладі заатакувало Єнан у провінції Шенсі, бомбардуючи китайські військові обєкти, м. ін. шкоду кадетів. Ескадра з 20 літаків бомбардувала місто Нінґсія, столицю провінції Нінґсія. 