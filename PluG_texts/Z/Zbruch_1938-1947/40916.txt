З Ґенерал-Ґубернаторства

Розпорядок про золото, жемчуги і перли
Розпорядком Ґен. Губернатора унормовано господарку золотом, жемчугами, перлами. Це відноситься в рівній мірі до пів-оброблених і зовсім оброблених товарів. Всі вони не сміють бути в якій-небудь формі вивожені поза межі Ґен. Губернаторства. Особи й заведення, що мають свій осідок у Ґен. Ґубернаторстві, або виконують тут свої чинности — зобовязані зголосити у Крайс- чи Штадтгавптмана про всі запаси металів, жемчугів і перел, що находяться поза кордонами. Від цього обовязку звільнені громадяни Німеччини.
Той самий розпорядок подає приписи про обробітку і продажу цих товарів, на що треба мати і особливе позволення від керманича Відділу Господарства. Привіз товарів Німеччини
Керманич відділу девіз при уряді Ґен. Ґубернатора доручив, що для привозу якихнебудь товарів з Німеччини до Ґен. Губернаторства треба виєднати дозвіл на заплату ще перед привозом. Якщо прохання на дозвіл заплати вплине по ввозі товарів до Ґен. Ґубернаторства, тоді таке прохання не буде полагоджене. Спадок безробіття у краківській области
При кінці листопада 1939 р. стан безробітних в Ґен. Ґубернаторстві сягав 85.186 людей на основі даних поодиноких урядів праці (Арбайтсамт-ів), у січні 1940 р. безробітних було 89.335, а при кінці червня 1940 р. вже тільки 13.815. Дуже поважна кількість безробітних виїхала до Німеччини. Назагал з краківської области виїхало до кінця 1940 року до Німеччини 102.473 робітників. Поважна кількість з того — це були заєрестровані безробітні. Ці безробітні, які ще тепер є на листі безробітних, здебільша непридатні до роботи. Орґанізація риболовства у Ґен. Ґубернаторстві
Засадничо в риболовстві обовязує польський закон з дня 7. березня 1932 р., якщо він не суперечить новим державним формам Ґен. Ґубернаторства. Всі дотеперішні ліценції і дозволи на риболовство будуть перевидані. Для усуцільнення риболовства повстає центральний союз риболовних орґанізацій у Варшаві та обласні союзи по дістріктах. Центральний Союз у Варшаві підлягає референтові риболовства у відділі прохарчування й сільського-господарства при уряді Ґен. Ґубернатора.
Ці союзи є орґанізаціями примусового характеру. Досвідчальною роботою в ділянці риболовства кермуватиме Інститут Риболовства у Кракові. 