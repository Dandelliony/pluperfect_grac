Ревізії й арештування в Сяноці. — За підтримку польської торговлі. —  Понад 34.000 бібліотек у Польщі. — Велика афера у Львові.

Ревізії й арештування в Сяноці. Поліція в Сяноці перевела минулого тижня ревізії в купця О. Ковальського та абсольвента ґімназії Богдана Лехніцького й опісля їх арештували. Причина ревізії й арештування невідома.
Під гаслом підтримки виключно польської торговлі і ремесла відбулась у Тернополі заходом О.З.Н. нарада політичних і суспільних діячів та представників польського купецтва, на якій рішено примістити на виставах в усіх польських крамницях і підприємствах відповідні вивіски та гасла з покликом до польського громадянства, щоб купувало лише в польських купців і польських ремісників на те, щоб дати працю і хліб польському робітникові та зміцнити народову торговлю. Рішення виконано. (“Всхуд”).
Понад 34.000 бібліотек у Польщі. Згідно з даними Головного Статистичного Уряду, в Польщі є 34.480 бібліотек з 15. міл. 800 тисяч томів. Зі згаданого чила припадає на публичні бібліотеки 26,9% (38,1% томів), на бібліотеки вселюдних шкіл 66% (38,1% томів), середніх шкіл 3,9% (i5,4% томів), учительських шкіл 1% (4% томів), високих шхіл 0,06% (17,4% томів), на військові бібліотеки 0,04% (1,4%) і вкінці на вязничні бібліотеки 0,4% (0,6% томів).
Велика афера у Львові. В суботу 24. ц. м. рано поліція опечатала банкову контору Б. Темпля в Пасажі Гавсмана і перевела основну ревізію в помешканні власника Маврикія Берлятаа Оскара Темпля чи пак Старкера та їх книговода Mалєра. По ревізії поліція всіх чотирьох арештувала. Виявилось, що контора виміни Темпля довела своїх клієнтів до втрати майже 300 тисяч золотих. Згадана контора виміни заставляла вартісні папери своїх клієнтів в інших банках, а гроші присвоювала собі. Крім того продавала акції, хоч дійсно не мала. При кінці жовтня ц. р. контора виміни предложила міністерству скарбу сирий білянс подаючи, що пасиви рівноважаться з активами. Місяць пізніше оголосила уже банкроцтво, виказуючи 40 тисяч в активах, а 300 тисяч у пасивах. Тоді з Варшави делєґат міністерства скарбу перевів контролю. Ствердивши зловживання, повідомив прокуратуру, з доручення якої поліція опечатала контору, арештувала власників та їх книговода. 