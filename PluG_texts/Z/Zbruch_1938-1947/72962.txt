◦ ◦ ◦ ◦

Друга п’ятилітка в Японії передбачує переселення 50.000 корейських родин до Манджукуо.
В ЗДА від 29-го ц. м. будуть раціонувати каву.
У Сирії і в Ливані проголошено вийнятковий стан.
Німецька пошта передає щоденно пересічно 12,000.000 польових посилок між запіллям і фронтом, а 7,000.000 у противному напрямі.
Німецький міністр справедливости видав додаткове зарядження про право заключувати подружжя на віддаль. Відтепер це право має не тільки мужчина (пр. на фронті), а й жінка (пр. сестра у лічниці, телефоністка і т. д.).
З кол турецького Національного Зібрання довідуємося, що турецький прем'єр Сарачоглю виголосить правдоподібно у вівторок, перед великим Національним Зібранням промову, в якій зажадає дальше йдучих уповноважень, щоб зорганізувати наново господарське життя Туреччини та щоб могти перевести в життя гострі розпорядки, які заповів президент держави Ізмет Іноні.
Як повідомляє аґенція Домей, японська військова управа в Борнео відновила на 15 жовтня поштовий зв'язок з Японією, а від 1-го листопада телеграфний зв'язок на острові. Внаслідок нього, відкриється телеграфний зв'язок з іншими краями.
У Турині відбуваються саме тепер наради німецько-італійської комісії для автаркії обох держав. На цих нарадах є присутний державний інспектор міністерства корпорацій (Корпораціонсміністеріюм) Амікучі Ці наради зорганізовано завдяки Союзові німецьких інженерів з НСБДТ та італійській організації "Енте Націоналє дель Автаркія".
Президент Злучених Держав Рузвельт запросив президента чилійської республіки, Ріоса до Вашингтону. Американський амбасадор в Сантіяго де Чілє це вже друге формальне запрошення. На перше запрошення, яке Рузвельт вислав чілійському президентові Роісові, Ріос не виїхав до Вашингтону.
Міністерство колоній повідомляє, що вибори в португальських колоніях дали виразний доказ вірности та прив'язаности португальських колоній. В Анголі та в Мозамбіку майже всі виборці голосували за одностайною лістою. В португальській Ґвінеї з 1.300 управнених до голосування, 1.100 голосувало за державною лістою.
Аґенція "Домей" повідомляє з Манілі, що між Ґенерал-Ґубернатором Гонконґу та військовою адміністрацією на Філіппінських островах прийшло до умови, яка передбачує велику виміну товарів між Гонконґом і Філіппінами. Гонконґ діставатиме великі кількості сирівців з Філіппін, як манільські коноплі і т. д. та вивозитиме до Філіппін цигарети, чай та інші важні товари.
З нагоди 25-х роковин большевицького кривавого панування теж і мексиканський президент переслав свою привітальну телеграму до кремля. З кол мексиканського міністерства закордонних справ виходять чутки, що дипломатичні взаємини з Совєтським Союзом в найближчих 14-ох днях знову будуть відновлені.
Зусилля уряду Рузвельта якнайдальше поширити свої впливи на Близькому Сході, підкреслює повідомлення єрусалимського радія, яке подає, що в Бейруті відкрито тепер американське інформаційне бюро.
Італійський посол у Берліні Діно Альфієрі, перебував в останньому часі у Франції, де на запрошення головно-командуючого німецької воєнної фльоти, великого адмірала Редера, він оглянув одну італійську та одну німецьку базу підводних човнів. Італійський посол взяв участь у декорації лицарських хрестом переможного італійського команданта підводного човна, Гроссі. При цій нагоді італійський посол переконався про товариський дух, який панує між німецькими та італійськими моряками. 