Смерть найкращого голівудського характеризатора.

У Голівуді помер Махс Фактор, цар і бог у ділянці характеризациї, диктатор у ділянці жіночої краси й „сексапілю".
Француські акторки, які перебували в Каліфорнії, оповідають, що його вплив і влада була просто необмежена. Макс Фактор міг проголосити яку-небудь красуню „зовсім нефотоґенічною", міг знищити чию-небудь карієру. На щастя, всі признають, що він був рішуче безсторонний.
Фактор довго простудійовував лице актора чи акторки, оглядав його з усіх боків, дивився у дзеркало, відходив, наближався, робив собі якісь рисунки і щойно тоді ,,творив". Висліди його праці вже не підпадали критиці.
Він завів моду вискубувати брови, що розгалужувалися нерівно, він почав перший малювати рісниці, він навчив мастити перед знимкою зуби якоюсь сріблистою мастею, що давала „блискучу усмішку”.
Макс Фактор чванився залюбки титулом "першого грімера імператорських театрів у Петербурзі". Багато московських акторок та балетниць-еміґранток справді памятає його ще з тих часів, коли він не вискубував ще брів і не посріблював зубів. 