◦ ◦ ◦ ◦ ◦ ◦ ◦

Асфальтування вулиць
Міське Тимчасове Управління розпочало роботу по асфальтуванню вулиць. Протягом 10 днів закінчено асфальтування Личаківської вулиці та площі біля Обласного Тимчасового Управління. За зразкове виконання робіт інженер Горецький та старший робітник тов. Лунь одержали 800 карбованців премії.
Проходить також асфальтування ринку, Янівської та Дверніцького вулиць. Для цього відпущено 1 міліон 400 тисяч крб.
Прочитано 55 лекцій
Львівське Обласне Лекційне бюро проводить широку агітаційно-масову роботу. На заводах, фабриках, установах і підприємствах прочитало вже 55 лекцій, на яких було присутніх 10.000 чоловік. Лекції читають: професори Копиця, Савчук, Старосольський, Бережний, Підрайний і інші.
Фізкультура і спорт
До Львова з столиці Радянської України — Києва приїхали спортсмени товариства "Динамо". Завдання їх — провести організацію спортивних товариств на всій території Західної України і об'єднати навколо них кращих фізкультурників.
Обласний комітет в справах фізичної культури 26 листопада організовує футбольну зустріч робітничих команд Львова з футбольною командою "Динамо". Готуються також зустріч кращих боксерів.
Видатні майстри радянського спорту, що недавно приїхали до Львова, мають організувати ряд зустрічей з фізкультурниками міста і області. Виступлять штангісти — заслужений майстер спорту орденоносець чемпіон світу Георгій Попов, абсолютний чемпіон Радянського Союзу Яків Куценко і рекордсмен СРСР Регоньян. 