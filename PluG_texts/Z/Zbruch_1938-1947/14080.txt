З останної хвилини. — Літак на ледняку. — Ріжні вісти.

З останної хвилини. Інтервенція українських делєґацій у справі протиукраїнських нападів у Львові.
Українська делєґація у складі: през. д-ра К. Левицького, проф. д-ра І. Раковського та дир. О. Луцького інтервеніювала сьогодні у городського старости Порембальського у справі нападів ендецької польської вулиці на українські установи й мешкання українських громадян у Львові. Делєґація домагалася від адміністраційної влади охорони життя та майна українських громадян та звернула увагу город. старости на можливі наслідки у висліді реакції українського громадянства. Староста Порембальський запевнив українську делєґацію, що видасть усі потрібні зарядження, щоби протиукраїнські виступи більше не повторилися.
Одночасно в тій самій справі інтервеніювала друга українська делєґація під проводом голови УНДО В. Мудрого у львівського воєводи д-ра Білика.
Літак на ледняку. На італійсько-швайцарськім кордоні на захід від просмику Шпліґен знайдено на ледняку Тамбо німецький літак, який загинув минулого тижня. Згаданий літак літав на шляху Франкфурт—Міляно. Про долю 10-ох подорожніх і трьох членів залоги нема ніяких вісток.
Ріжні вісти. Литовський уряд відобрав громадянство 400 особам, між якими багато є комуністів. — Німецький суд у Сх. Прусії засудив власничку трьох корів на 2 тижні арешту тому, що не носила молока до молочарні. — В Німеччині оголосять спис тих осіб, які підчас недавного напруження витягали більші ощадности з кас. 