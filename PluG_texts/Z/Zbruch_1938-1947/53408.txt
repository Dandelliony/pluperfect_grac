◦ ◦ ◦ ◦

Цікавий виклад. У четвер, дня 3. 7. ц. р., відбудеться в домівці Комісії Міста при УДК в Кракові, вул. Льоретанська 18, II. п., виклад інж. Зенона Кохановського п. н. "Фабрикація чавуна". Початок в год. 19.30. Просимо всіх зацікавлених інженерів, промисловців, ремісників та інших громадян прибути на цей цікавий виклад. — Господарський Відділ УЦК.
Д-р Іван Лемішка, дир. шпиталю в Сяноці, зложив на полонених українців із німецько-большевицької війни квоту 100 зол.
Відчит м-р Ірини Рожанківської на тему "Жінка східньої України" не відбувся в суботу 28. ц. м. з незалежних від нас причин. Пересуваємо його на середу 2. липня ц. р. на год. 17-ту в домівці Жіночої Секції при вул. Зеленій 18.
Курси для народніх учителів. У порозумінні з Головним Відділом Науки й Навчання в Уряді Ґ. Ґ. подаємо до відома, що в часі між 10. липня й кінцем серпня цього року відбудуться в Криниці й також мабуть у Холмі 6-тижневі курси для некваліфікованих народніх учителів, якщо, очевидно, дозволять на це обставини. Курси ці призначені й обовязкові для всіх тих некваліфікованих учителів, що вчать тепер в українських у народніх школах в Ґ. Ґ. Їх скінчення дасть абсольвентам право навчати в народнім шкільництві. Докладні інформації подамо в найближчому часі. — В часі літніх ферій є в пляні також улаштування 2-тижневих курсів для кваліфікованих народніх учителів у таких місцевостях: Криниця, Сянік, Ярослав, Грубешів, Холм, Біла Підляська. Завдання цих курсів — приготовити учителів до навчання нововведених предметів (німецька мова, українське народознавство) та подати деякі інші педаґоґічні вказівки. Участь у них добровільна. Ті, що задумують такий курс відбути, зголосять це службово в дотичного шкільного радника, а також в УДК (Делєґатурі) найпізніше до 15. липня ц. р. — Шкільний Відділ УДК. 