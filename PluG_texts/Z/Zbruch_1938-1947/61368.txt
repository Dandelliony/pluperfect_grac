◦ ◦ ◦ ◦ ◦

Японський міністр військово-морської фльоти, адмірал Шімада, дав у парляменті перегляд операцій японської фльоти. Він сказав, що японська фльота опановує Тихий океан від Маляйського півострова і Голяндської Східної Індії, аж до західного побережжя ЗДА. Фльота приготовлена на те, щоб швидко провести операції проти баз ЗДА на Тихому океані.
Згідно з воєнним звідомленням фінської армії, частини фінських військ, які оперують в районі Карельського перешейка, осягнули нові бойові успіхи. Ще 18 січня фінським військам, які проводять акції в цьому районі, вдалося обійти з флангу велику групу большевицьких військ та оточити її з усіх боків. В запеклих боях знищено більшу частину оточених совєтських військ. Фінські війська здобули при цьому 5 протитанкових гармат, 15 кулеметів та багато іншої зброї. На всіх інших відтинках фінського фронту, батерії фінської артилерії обстрілювали успішно ворожі позиції, панцерні гнізда і гнізда ворожого опору. Також загони фінської авіяції, не зважаючи на погані атмосферичні умовини, проявляли пожвавлену діяльність. В повітряних боях збито 3 ворожі літаки, а в північній частині фінського фронту збито два дальші ворожі літаки.
Японська наступальна група на Мульмейе, як подає останнє японське повідомлення з Бірми, після запеклих боїв відкинула англійців, які в силі 40 тисяч людей ставили опір між кордоном і містом Мульмейн. Підчас одної атаки японських літаків на аеродром Мульмейну, збито 2 машини типу "Бафельо", а в дальших повітряних боях над кордоном Бірми збито два літаки типу "Кертіс".
Згідно з англійськими повідомленнями, у жодній країні імперії не інвестовано стільки англійського капіталу, як на Маляйському півострові.
Швеція заявила в Лондоні протест з приводу порушення її суверенних прав через скинення британських бомб біля Ґетеборга.
У Валдайському районі запеклі місцеві атаки большевиків були скеровані проти німецьких позицій. В одному місці бойового району заатакував ворог при допомозі кількох бронемашин німецькі лінії, але не мав успіху. Він мусів відступити перед успішним німецьким вогнем. Тільки на невеликому районі впало 50 большевиків трупом. Крім цього втратили большевики одну бронемашину.
На середущому відтинку східного фронту, атакували большевики перед 3-ма днями після полудня 2 місцевості, заняті німецькими військами. Численні атаки проходили одна по другій силою двох сотень. Не зважаючи на незвичайно великий холод і на мрячну погану погоду, німецькі вояки відперли всі большевицькі атаки з великими втратами для ворога. Большевики залишили на полі бою 160 трупів. На сусідньому відтинку наткнувся один німецький розвідувальний загін лещетарів нагло на одну сильну большевицьку ударну частину. Німецькі вояки швидко заатакували ворога, знищили ударну частину та здобули обидва її кулемети.
На засідання японського парляменту має бути опрацьована велика програма відбудування життя у Східній Азії. Відповідні проєкти внесло 200 японських послів нижчої палати японського парляменту.
Бойові дії японських військ відбиваються поважно в Австралії, яка 2/3 свого запотребування нафти заспокоювала в нафтових теренах на острові Борнео, який опинився в руках японців. Коли б Австралія вступила в війну, цей факт мав би для неї далекойдучі наслідки.
Спис проєктів американських держав, які беруть участь у пан-американській конференції в Ріо-де-Жанейро, збільшився до 78. Ці проєкти відноситься до різних питань американських держав.
Австралійський уряд видав закон про загальний обов'язок військової служби для всіх австралійців.
У Криму розбилося декілька ворожих атак проти фронту оточення Севастополя. На Донецькому фронті, а також на середньому і північному відтинках східного фронту, оборонні бої при сильних морозах продовжуються. Відбито багато ворожих атак. Власні контратаки були успішні. Перед Ленінградом розбилося декілька большевицьких спроб випаду. У Керчанській протоці штурмові літаки скиненими бомбами пошкодили великий совєтський торговельний корабель. Підчас озброєної розвідки на водах біля Англії, німецькі штурмові літаки затопили перед Північно-західним побережжям Шотландії один торговельний корабель у 6 тисяч рбт і один вугільний баркас у 600 рбт. Біля південно-західного побережжя Англії, скиненими бомбами пошкоджено великий торговельний корабель. На одному острові перед Шотландським архіпелагом, штурмові літаки осягнули декілька цільних попадань в об'єкти військового значення.
У Північній Африці німецько-італійські бронетанкові війська несподіваним випадом заатакували і відкинули британські сили, які підійшли до наших позицій у Кіренайці. Ворог утік у напрямі Аджедабії. Сильні з'єднання німецької та італійської авіяції, брали участь у наземних боях і бомбардували скупчення військ і бронемашин ворога. На кордоні Єгипту запалено британські склади.
Ворог скинув останньої ночі бомби на житлові квартали північно-західного побережжя Німеччини. Цивільне населення не мало жодних утрат. Військових об'єктів не пошкоджено. Збито 5 атакуючих британських бомбардувальників. У часі від 11-го до 20-го січня британська авіяція втратила 36 літаків, у тому числі 16 над Середземним морем і в Північній Африці. У тому самому часі в боротьбі проти Великобританії, загинуло 16 власних літаків. 