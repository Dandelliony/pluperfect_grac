◦ ◦ ◦ ◦ ◦ ◦ ◦

Нарком СРСР постановив — зберегти на 1940-1941 і 1941-1942 навчальні роки в західних областях, Черновецькій і Аккерманській областях Української РСР, безплатне навчання дітей трудящих в старших класах середніх шкіл і у вищих навчальних закладах з тим, що плата за навчання в цих областях встановлюється з поточного навчального року тільки для дітей громадян, що живуть на не трудові доходи.
Прийом до членів спілки композиторів. На виїздному засіданні президії Спілки радянських композиторів України, що відбулося у Львові під головуванням Б. М. Лятошинського, були розглянуті заяви про прийом у Спілку композиторів Львова. До членів Спілки одноголосно прийнято тт. Барвінського, Людкевича, академіка Філарета Колессу, М. Колессу, Барбаха, Кофлера, Гоземуда та інших. Всього 15 чоловік.
Указ Президії Верховної Ради УРСР про день виборів в обласні, районні, міські, сільські і селищні Ради депутатів трудящих Волинської, Дрогобичської, Львівської, Ровенської, Станіславської і Тарнопольської областей УРСР.
1. Призначити вибори о6ласних,районних, міських, сільських і селищних Рад депутатів трудящих Волинської, Дрогобичської, Львівської, Ровенської, Станіславської і Тарнопольської областей УРСР на 15 грудня 1940 року.
2. Початок виборної кампанії по виборах в місцеві Ради депутатів трудящих в цих областях оголосити з 15 жовтня 1940 року.
Голова Президії Верховної Ради УРСР М. Гречуха. Секретар Президії Верховної Ради УРСР О. Межжерін, м. Київ, 12 жовтня 1940 року. 