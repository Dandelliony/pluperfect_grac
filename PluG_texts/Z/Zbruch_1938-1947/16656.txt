Питання протиґазової оборони дітей.

Протиґазова оборона дітей підчас війни є незвичайно важною справою, може навіть важнішою від оборони старших людей. Протиґазова оборона старших властиво вже належить до розвязаних питань, бо вже передбачено всі можливі ситуації, в який спосіб мають старші боронитися й поводитися в часі ґазового наступу. Зате дуже дивно, що досі мало праці присвячено обороні перед ґазами саме тих безборонних малих сотворінь, як рівнож дуже мало цікавляться заінтересовані в питанні протиґазової оборони справою токсольоґії діючого віку та метод протиґазової оборони дітей. Світ чомусь немов забув про тих найменших. Коли переглянемо протиґазову літературу (розуміється, що по українськи й досі ще нема ні одної книжки про протиґазову оборону!), то про дітей не находимо нічого. Аджеж не вільно забувати про те, що діти є найбільш вражливим елєментом на боєві хемічні засоби та що в найближчій ґазовій війні саме діти викажуть найбільший відсоток жертв, що буде тим більш болюче, бож діти творять у воєнній добі найцініший нарибок, якого завданням буде виповнити всі страти спричинені ґазовою війною серед старших людей.
На щастя, здоровий відрух протиґазової оборони дитини починає будитися вже в ріжних краях. Зачинають появлятися перші апарати й маски для оборони дитини і можна вже мати надію, що це питання буде в найближчій будуччині розвязане. Загроза для дітей повинна бути найважнішим атутом, що промовляє за забороною атакувати безборонне цивільне населення внутрі воюючих держав, бо в такому разі найбільше можуть потерпіти діти.
В останніх часах доходять з Анґлії вістки, що там вже сконструовано дитячі візочки, що хоронять перед ґазами, саме тому, що малим дітям дуже важко закладати протиґазові маски. Візочки так збудовані, що замикаються зовсім герметично за одним потягненням. З боку находиться помпка, яка набирає повітряі фільтром очищує його та впомповує до візочка. Ті візочки вперше випробовано на котах і псах. Проби виказали, що ґази справді не продістаються до нутра візочка. Після таких проб розпочали вже серійну продукцію протиґазових візочків. Їх ціна через те стає дуже приступна, так, що вони можуть стати продуктом масової продажі.
Стільки принесли часописи. Треба при цьому зазначити, що цю думку не першу переводять в життя в Анґлії. Такі візочки з фільтраційним апаратом фабрикують теж у б. Австрії та незалежно від австрійського візочка, в Німеччині вироблює їх фірма Штольценберґ вже від кількох літ. Ті візочки мають крім фільтру ще й кисневі ізолюючі апарати. В Німеччині випустили у продаж протиґазову маску для цивільного населення, яка в найменшім вимірі може бути ужита теж для дітей у віці від 4—5 літ.
Дуже цікаву розвязку питання протиґазової оборони дітей подав у Франції інж. Леб, який придумав спеціяльні ущільнені протиґазові дитячі плащики, до яких пристосовано відповідний фільтр для допроваджування повітря іззовні, або відповідний апарат, який витворює кисень.
Є ще кілька інших винаходів в тому напрямі, які свідчать про те, що світ починає дуже цікавитись протиґазовою обороною дитини і починає працювати в тому напрямі, щоб успішно розвязати цю квестію. Очевидно, ніяка мати не купить для себе так довго протиґазової маски, доки не дістане її теж і для своїх дітей. Автім воно цілком зрозуміле і зовсім раціональне, зі становища жінки й матері. Треба тільки жалувати, що досі жіночі орґанізації виявили в цьому напрямі таке мале зацікавлення цією преважною справою для будуччини грядучих поколінь і не здобулися на відповідний натиск у справі успішної розвязки такого справді пекучого питання.
Іч. 