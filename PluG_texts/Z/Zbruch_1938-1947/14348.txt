Підвишка комірного у старих домах. — Совіти на світовій виставі. — Канадійські яблука в Европі. — Велика крадіж у Львові. — Львівська хроніка. — Пятенята заробили вже 800.000 долярів.

Підвишка комірного у старих домах. З днем 1. січня 1939. р. прийде до підвишки комірного у старих домах, що буде зростати з кожним чвертьріччам. Проти цієї підвишки повели протестаційну акцію орґанізації льокаторів і робітників, які підкреслюють, що підвишка комірного доведе до дальшого зросту дорожнечі, на чому втратить державний скарб.
Як Совіти підготовляються до світової вистави в Ню Йорку? СССР рішив узяти участь у світовій виставі в Ню Йорку і будувати свій павільон коштом 1,250.000 долярів. Совіти пришлють на будову павільону мармор і сталь. Виставова саля в павільоні займе 53.500 квадратових стіп, де мають показати темпо розвитку життя 11 совітських републик. У павільоні буде кінотеатр на 300 осіб і ресторан на 200 осіб. З Москви приїде 100 осіб до павільону і крім того заанґажують 35 осіб з Ню Йорку. Комісаром павільону буде Василь Бургман.
Канадійські яблука в Европі. Канада вивезла в 1937-38 р. 1,369.000 бочок і 2,352.00 скринь яблук до Европи. З цього 1.275.000 бочок і 2.335.000 скринь продано у В. Британії, решту на континенті.
Велика крадіж у Львові. До гуртівні споживчих товарів Мойсея Каца при вул. Казимира Великого ч. 4 дісталися злодії в ночі з вівтірка на середу і забрали товари на 10 тисяч золотих. Злодії вибили отвір у стіні з порожного сусідното помешкання від вул. Полтвяної, ч. 1, користаючи з останнього дня жидівських свят.
Львівська хроніка. Трамвай ч. 3 наїхав при вул. Зеленій на авто Ю, Папари. — при вул. Сапіги зударились два авта. — Іван Мулькевич (вул. Крупярська ч. 2 а) повідомив поліцію, що його внук, 25-літній Ярослав Верхола, студ. прав вийшов з хати і дотепер не вернувся.
Пятенята заробили вже 800.000 долярів. Хоч пятенятам Діон минуло тільки чотири роки 28. травня, то вони заробили вже більше ніж неодна добра акторка в Голівуд. Їхні опікуни на засіданні ствердили, що пятенятя заробили вже 800.000 долярів. Вони заробляють так, що опікуни позволяють їх фотографувати. 