◦ ◦ ◦ ◦

Про сигнал "Вступне відкликання тривоги". Львів, 17-го квітня. За приписами, що обов'язували досі, після сигналу "летунська тривога" приходив сигнал "відкликання тривоги" (високий тон упродовж одної хвилини). Тривогу відкликували після того, як відлетіли всі ворожі літаки. Показалося, що це не корисно, бо припізнювалася акція поборювання наслідків бомбардування. Тим то між сигналом "летунська тривога" і сигналом "відкликання тривоги", введено новий сигнал "вступне відкликання тривоги", у формі трьох високих, тривалих тонів упродовж одної хвилини. Так само виглядає сиґнал "публична летунська осторога", що про нього ми вже нераз писали. Сиґнал "Вступне відкликання тривоги" повідомляє, що головна сила ворожих літаків уже відлетіла й основна небезпека вже минула. Але ж над місцевістю є ще окремі ворожі літаки, тому треба рахуватися зі спорадичними бомбами і з акцією протилетунської артилерії. Після цього сиґналу знову починається господарське життя й рух, а дружини власної оборони забираються негайно ліквідувати наслідки бомбардування.   Комунікат. Подається до відома, що всі організаційні клітини Українського Центрального Комітету — Діловий Осередок у Львові — приміщені в будинку при вулиці Парковій ч. 10. Тут теж мають своє приміщення реферати Українського Комітету на Львів—місто та Львів—округу. Президія Українського Центрального Комітету приймає тільки між год. 11-ою і 13-ою. Години принять від год. 9-ої до 14-ої. Телефони УЦК такі: Президія 113-65, каса УЦК, від CO 291-61, евак. реферат 272-87, 272-88, орг. відділ реф. 113.66, УОК Львіп—село 266-52, УК Львів-місто 204-22.   Важне для власників споживчих крамниць. Львів, 17-го квітня. Як довідуємося з Групи Торгівли в Кракові згідно з постановами, що нормують ціну мармеляди, всі купці, гуртівники й роздрібні, мають право жадати від своїх доставників надрядного торговельного ступня товару нетто, при чому байдуже, чи мармеляда буде в відрах, бочках, бляшанках, чи в скриньках. Реклямації щодо ваги доставники можуть брати на увагу тільки в тому випадку, якщо вагу заквестіоновано безпосередньо після достави, тобто при відборі товару і недостачу усталено в присутності достовірних свідків. На маргінесі цієї вістки треба зазначити, що підприємства — члени можуть звертатися на випадок будьяких труднощів до приналежних обласних груп торгівлі.   Звіти контролі пасік. Львів, 17-го квітня. Як довідуємося з Головного Союзу Пасічників у Кракові, всі знавці недуг бджіл, що працюють ув окремих округах, обов'язані найпізніше до 15-го травня переслати звіт із контролі всіх пасік. Оглядаючи пасіки, кожний знавець обов'язаний занотувати і перевірити кількість перезимованих пнів, перевірити здоровий стан і чистоту в вуликах та перед вуликами, усунути з пасік пусті пні і т. д. Неслухняних пасічників треба потягнути до відповідальности. Незалежно від цього кожний знавець повинен, згідно з найновішим комунікатом влади, подати докладні вказівки, що торкаються вивінування гнізда на час рійки та поучити пасічників, як розпізнавати хвороби бджіл.   Тренінг копунів міста Львова. Львів, 17-го квітня. Реф. Тілов. УЦК доводить до відома всім спортовим товариствам міста Львова, що тренінги копунів відбуватимуться в четверги на площі при вул. Стрийській (був. Чорних). Також на цій площі відбуватимуться змагання копаного м'яча. Перший тренінг копунів та перші пробні змагання відбудуться в четвер, 20-го ц. м., в год. 16.30. З уваги на початок змагань за першенство в найближчу неділю, участь усіх копунів конечна.   Львівські вісті   