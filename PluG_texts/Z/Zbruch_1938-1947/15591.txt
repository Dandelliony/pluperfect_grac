Святочна академія Н.Т.Ш.

Святочна академія — спільне засідання всіх трьох секцій Н. Т. Ш., присвячене світлій памяти акад. проф. д-ра Степана Смаль-Стоцького відбудеться в неділю 20. листопада ц. р в год. 12-ій вполудне в салі музею Н. Т. Ш. при вул. Чарнецького ч. 26, І. з такою програмою: Вступне слово виголосить голова Н. Т. Ш. проф. д-р І. Раковський, з черги реферат про громадянську і політичну діяльність проф. д-ра С. Смаль-Стоцького виголосить проф. д-р Мирон Кордуба і вкінці реферат про наукову діяльність проф. д-ра С. Смаль-Стоцького виголосить проф. д-р Василь Сімович. У пятницю 18. ц. м. відбулося святочне засіданя, присвячене памяти акад. проф. С. Смаль-Стоцького, в Українському Науковому Інституті в Берліні, на якому реферати про наукову і громадянську діяльність проф. С. Смаль-Стоцького говорили: проф. Мірчук, проф. Кузеля і д-р Рудницький. 