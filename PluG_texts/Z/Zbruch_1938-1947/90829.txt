Розпорядження у справі табличок з цінами.

Господарська Група роздрібної торгівлі звертає увагу на конечність стосуватися до приписів розпорядження в справі табличок з цінами. Зокрема велике значення мають ці приписи для роздрібної торгівлі харчовими продуктами.   Хто в роздрібній торгівлі виставляє товарі на продаж у крамницях, виставових вікнах і габльотках, або на ринку, у торговельних галях, на вулицях і площах, обов'язаний зазначити в німецькій і українській мовах рід і ціну товару. Ціни подавати завжди в злотих і грошах.   Ціни товарів, що їх продають на вагу, на мірку або на штуки для безпосереднього, або пізнішого спожиття, мусять бути поміщені у видних місцях продажі на ціннику. Ціни продажу подавати за сотнар, кілограм; літр або штуку.   Товарами по думці І. уст. треба вважати:   а) вугілля, кокс;   б) м'ясо, ковбаси, смалець, штучні товщі, сир, муку, грисік, риж, вівсяні платки, бараболі, лазанки, каші, макарон, фасолю, сочевицю, овочі, ярину, цукор, каву, какао, чай, сіль;   в) молоко, пиво, вино, горілку, їстивну оливу;   г) хліб і різні тіста;   ґ) яйця, риби, дріб.   При продажу згаданих харчових продуктів в опакуванні наприкл. в торбинках, пушках і т. п., треба ціну товару — з рівночасним поданням кількості товару (вага, нетто, кількість) — виразно зазначити при помочі надруку чорнила або тривалої фарби.   З цього бачимо, що на всіх товарах, виставлених у склепових вікнах — мусить бути подана в німецькій і українській мовах ціна товару за одиницю продажу в золотих і грошах. Крім того в кожному роздрібному склепі мусить висіти на видному місці цінник зі заподанням ціни вище згаданих товарів. Не менше важний є припис, який передбачає обов'язок окремого знакування товарів, що їх продають в опакуванні.   Окремі контрольні органи провірюють, чи фірми придержуються цих приписів.   Львівські вісті   