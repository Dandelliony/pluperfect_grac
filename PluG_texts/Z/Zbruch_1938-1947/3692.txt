Напад на редакцію "Діла".

В понеділок 14 ц. м. перед год. 10.30 надійшло до редакції „Діла" двох молодих людей, які, приступивши до ред. д-ра Німчука і пояснивши, що вони приходять від якихось "українських націоналістів“, домагалися не поміщувати вістки про вчорашню нараду української преси у справі золочівськoro процесу. Очевидно, що ті „делегати“ дістали відповідь, що редакція не може про це входити з ними в дискусію, тим більше, що на виразний запит, хто вони і які їх назвища, вони відмовилися відповісти. Тоді один із них (більший ростом) зневажив чинно ред. д-ра Німчука, але в тому самому моменті дістав від напалового і потім також від інших членів редакції такого прочухана, що цю візиту попамятає на ціле життя. Облитий при кінці зимною водою з редакційної карафки, втік той „герой“, як непишний, на коридор, де чекало на нього ще кількох молодих людей, які побігли разом із ним стрімголов по сходах на долину. Другий учасник нападу втік уже передтим. Напасники втікали так швидко, шо один з них згубив капелюх. Це вже не перший напад громадськи невідповідальних типів на редакторів "Діла".
*
Менш-більш у тому самому часі та з самою справою був подібний напад на редакцію „Українських Вістей“, де непрошені гості в числі до 10 пробували здемолювати ред. домівку. І там напасники дістали добру відправу від членів редакції та співробітників видавництва. 