◦ ◦ ◦ ◦ ◦ ◦ ◦ ◦ ◦ ◦

Наради у Варшаві і в Льондоні.
ЛЬОНДОН, 4. 8. ПАТ. Льондонські щоденники пишуть, що мін. Бек знову відбув довшу розмову з бритійським амбасадором у Варшаві Кенардом. Анґлійська преса пише, що бритійський амбасадор розмовляв двічі довго з мін. Беком цього тижня. Одночасно польський амбасадор Рачинський розмовляв з льордом Галіфаксом і постійним підсекретарем у Форін Офісі сер Кедоґеном. Ці розмови — пише преса — торкались фіналізації бритійсько-польського договору взаїмної допомоги, що заступить порозуміння, яке істнувало від Великодня у формі односторонньої заяви.
Великий поспіх у переговорах у Москві.
МОСКВА, 14. 8. ПАТ переговори військових делєґацій Франції і В. Британії з совітською делєґацією є дуже інтенсивні. Засідання, починаючи від суботи, відбуваються двічі денно. Хід переговорів зберігають делєґації у строгій тайні.
Наглий поворот мін. Галіфакса до Льондону.
ЛЬОНДОН. 14. 8. ПАТ. Бритійський міністр закордонних справ льорд Галіфакс вернувся в понеділок до Льондону, де задумує залишитися до середи. Опісля виїде знову на відпустку до Йоркшір. Мін. Галіфакс приняв турецького посла на довшій розмові.
Загальна служба праці для німців у Чехії.
ПРАГА, 14. 8. ПАТ. Німецька влада у Протектораті оголосила декрет у справі загальної служби праці для німців у Чехії. До цієї служби, що триватиме 6 місяців, будуть покликати німців у віці 19 і 20 р.
В. Британія далі розбудовує фльоту.
ЛЬОНДОН. 14. 8. ПАТ. Кружляк "Бельфаст", що його збудували в доках у Бельфасті, почав свою службу в понеділок у пристані Портсмавт. Новий кружляк заступить кружляк "Ґлесґов" у другій ескадрі анґлійської фльоти. Тепер В. Британія має 60 кружляків.
Князь Піємонту на інспекції у Тріполісі.
ТРІПОЛІС, 14. 8. ПАТ. Князь Піємонту приїхав літаком, яким кермував марш. Бальбо, до Тріполісу і перевів інспекцію відділів у провінціях Тріполісу Імісурато.
Черчіль на лінії Мажіно.
ЛЬОНДОН, 14. 8. ПАТ. Черчіль відлетів в год. 11-ій до Парижа, звідкіля поїде на три дні оглядати лінію Мажіно.
ПАРИЖ, 14. 8. ПАТ. Черчіль прилетів пополудні літаком до ле Бурже, де привитав його на летовищі член французької найвищої воєнної ради ґен. Жорже.
Клопіт Ліґи Націй з відступленням Александретти.
ЖЕНЕВА, 14. 8. ПАТ. Французький міністр закордонних справ Бонне переслав ґенеральному секретареві Ліґи Націй текст французько-турецького договору з 23 червня ц. р. в справі остаточного управильнення територіяльних справ між Туреччиною і Сирією. Ратифікаційними грамотами цього договору обмінялись 13. липня ц. р. і від того дня договір уже обовязує. Ґенеральний секретаріят почав розсилати текст договору всім державам, які є членами Ліґи Націй.
Візита президента Портуґалії в Африці.
ПРЕТОРІЯ. 14. 8. ПАТ. Нині приїхав тут з офіційною візитою президент Портуґалії ґен. Кармона, який в останньому часі обїхав португальські кольонії в Африці. Ґен. Кармона приїхав залізницею з Мозамбіку, де перебував від останнього тижня. На двірці у Преторії привитав портуґальського гостя в імені короля Юрія VI. ґенеральний ґубернаторДанкен і шеф уряду Полуднево-Африканської Унії ґен. Герцоґ. На зустріч президента Каркони виїхав на кордон Унії міністр оборони Піроз.  