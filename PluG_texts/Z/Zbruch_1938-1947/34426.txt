Постачання газом міста Львова. — Машинно-тракторні станції в західних областях УРСР

Постачання газом міста Львова
Багатющі надра західних областей України. Наряд з нафтою вони таять величезні запаси природнього газу. На сотні кілометрів вздовж Підкарпаття розтягнулись його родовища, з яких експлуатується тепер тільки Дашава, Опари, Калуш. Тільки родовища Дашави і Опари нараховують більше, ніж 20 міліардів кубометрів запасів газу промислового постачання.
Однак, не дивлячись на такі величезні ресурси, газ використовувався капіталістами колишньої Польщі в невеликих масштабах. Фірми "Газоліна" і "Польмін", конкуруючи між собою, створили властиву капіталістичному ладові хижацьку експлуатацію природніх газів. В один і той же населений промисловий пункт — в Дрогобич, вони прокладали два паралельні газопроводи, при чому зовсім не розраховували на забезпечення газом усього району.
В 1939 році по газопроводах у західних областях України було передано всього 200 міліонів кубометрів природнього газу. Починаючи з листопаду минулого року видобуток газу і передача його постійно зростають. Вже в січні місяці вони становили таку величину, якої ніколи не досягали капіталістичні фірми "Газоліна" і "Польмін" разом взяті.
Радянський уряд повсякденно турбується про постачання газом промисловості і населення. Цього року урядом намічено широко розгорнути газове господарство. Основним завданням є забезпечення газом промисловості і трудящих міста Львова і Львівської області. Для вирішення цього важливого народного господарського завдання радянський уряд асигнував наркоматові "Наркомнефти" 12 міліонів карбованців.
Для подачі газу місту Львову буде збудовано новий потужний магістральний газопровод Дашава—Львів пропускною спроможністю приблизно в чотири рази більший існуючого на цій трасі газопроводу.
Паралельно з експлуатаційним свердлінням у Дашаві буде проведено розвідувальне свердління щілин для встановлення нових газоспоєних площ, щоб підготовити їх до промислового використання.
Будівництво газопроводу повинно закінчитися в IV кварталі цього року. В майбутній зимовий сезон будуть забезпечені газом основні потреби міста Львова.
Одночасно з будівництвом газопроводу Дашава—Львів у Львові буде проводитись велика робота по поширенню і реконструкції газової мережі і підготовці її до прийому газу. На це асигновано міській Раді понад 5 міліонів карбованців.
Питання постачання міста газом є кровна справа всіх організацій. За вирішення цього завдання повинна боротись вся громадськість області.
Ю. Боксерман — інженер, заступник начальника Головнафтогазу Наркомнафти. Машинно-тракторні станції в західних областях УРСР
100 машинно-тракторних станцій організовуєтьсся в західних областях України до початку весняної посівної кампанії. Рада Народних Комісарів УРСР і ЦК КП(б)У зобов'язали облвиконкоми і обкоми партії західних областей не пізніше 1 квітня виділити і передати для організовуваних машинно-тракторних станцій садиби націоналізованих маєтків, які найбільш забезпечені житловими і господарськими будівлями.
Наркомземові УРСР запропоновано завезти в західні області до весни 1940 року з існуючих на Україні машинно-тракторних станцій 700 тракторів з комплектом запасних частин, 150 бурякових сівалок, 100 п'ятикорпусних плугів, 600 тракторних лущильників. Крім того, для організованих машинно-тракторних станцій виділено 150 нових тракторів з числа тих, що завозяться в цьому році в МТС України.
На постійну роботу в машинно-тракторні станції крім адміністративно-технічного апарату направляються 100 механіків, 100 агрономів, 700 трактористів і 200 бригадирів тракторних бригад. (РАТАУ). 