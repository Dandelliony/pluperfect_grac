◦ ◦ ◦ ◦

Німецька авіяція бомбардує залізниці вузли
Берлін, 30 серпня. Німецькі штурмові літаки впродовж цілого вчорашнього дня успішно бомбардували в районі Запоріжжя—Дніпропетровськ важливі залізничі вузли і транспорти совєтських військ, завдаючи ворогові великі матеріяльні шкоди.
Переправа через Дніпро не вдалася
Берлін, 30 серпня. На одному із середніх відтинків східного фронту над Дніпром німецькі стежні відділи не допустили до того, щоб розбитки совєтських відділів переправились через Дніпро на гумових човнах. Совєтський відділ знищено.
Прочищують східні терени
Берлін, 30 серпня. Верховне Командування Німецької Армії комунікує, що воєнні дії на східному відтинку фронту відбуваються за пляном. В середньому відтинку східного фронту кількакратно відновлювані контратаки ворога, піддержувані відділами кавалєрії, заломилися під сильним вогнем німецьких танків і артилєрії. Поодинокі протинаступаючі відділи зовсім знищені.
На тому відтинку фронту продовжується акція прочищування лісів та інших занятих теренів від розбитків большевицьких дивізій. Під час тієї акції доходило до частих сутичок, які скінчились повною поразкою большевиків, що ставили опір.
Брянськ — Чернигів. Осяги німецької авіяції
Німецька авіяція бомбардувала залізничі споруди у простору Брянськ—Чернигів. Збито 35 совєтських літаків. Німецькі штурмові літаки налетіли на залізничу лінію Запоріжжя—Павлогород і перервали зв'язок. Залізничий двірець у Славгороді горів кілька годин.
Бразилійська армія — відкриття Головної Кватири
Берлін, 30 серпня. Бразильський президент Варгас вчора в Ріо де Жанейро довершив урочистого відкриття нової Головної Кватири бразилійської армії, де одночасно буде приміщене військове міністерство.
Японська опінія про Совєти
Японсько-совєтські взаємини стають щораз більше напружені
Берлін, 30 серпня. У зв'язку з тим, що відносини між Японією та Совєтами стають з кожним днем щораз більше напружені, японська преса присвячує багато місця насвітленню політики Совєтів відносно Японії. Токійські щоденники пригадують, що свого часу міністр закордонних справ Японії Мацуока заключив у Москві з совєтами договір про ненапад. Японія визнала тоді створену Совєтами республіку зовнішної Монголії, за що Совєти зобов'язалися припинити доставу своєї помочі Китаєві. Але большевики — як пише великий токійський щоденник — завжди ломлять раз дане слово. Не думали вони додержати цього пакту, подібно, як не мали цього чесного наміру тоді, коли заключали договір про ненапад з Німеччиною.
Совєти помагають тепер Китаєві, маючи обіцяну собі поміч США. Японія це бачить і тому її взаємини з Совєтами з кожним днем погіршуються.
Війна в Ірані. Бомби на безборонне населення
Берлін, 30 серпня. Англо-большевицькі налети на цивільне населення Ірану тривають дальше. Закордонна преса нотує численні випадки налетів на зовсім неборонені міста, які не мають навіть протилетунської артилєрії. Цивільне населення є безсильне супроти цих варварських способів оборони і серед нього є великі жертви. На морському побережжі дійшло до збройної сутички між відділами англійської фльоти та іранськими відділами, чисельно далеко меншими. Англійці зовсім знищили іранські відділи. Англійська преса підкреслює, що під час тієї акції британська фльота не мала ніяких втрат.
Примусова праця. Господарське рішення японського уряду
Японський уряд сьогодні на надзвичайному засіданні кабінету прийняв програму примусової праці. Програма передбачає мобілізацію робочої сили 100-міліонної японської нації. Плянові заходи є зворотним моментом від вибуху китайсько-японського конфлікту. Вони являють собою останній вислід закону про мобілізацію нації. Таким чином уряд буде мати в руках контролю над усіми робітничими проблємами.
Іран борониться. Засідання Ради Міністрів
На засіданні Іранської Ради Міністрів рішено боронитися всіма засобами перед англо-совєтськими напасниками.
Совєтам грозить промислова катастрофа після втрати України
Лізбона, 30 серпня. Компетентні португальські часописи докладно представляють нездібність большевицької збройної промисловости провести вивінування армії за пляном і вирівняти величезні втрати матеріялом. Лізбонська газета "А Воз" з підкресленням звертає сьогодні увагу на те, що розпачливі большевицькі поклики, звернені до американського постачання зброї за допомогою, вказують одно: совєтські верховоди без уваги на велетенські допомогові джерела Росії в 20 рр. свого правління не зуміли створити промисловости, справді здібної ставити чоло німецькій збройній промисловости без чужої допомоги.
Також португальський урядовий орган "Аріо да Мана" признає у передовій статті большевицьку містифікацію дійсности і сталінські жебрацькі пісні та на прикінці питає, як буде виглядати вивінування СССР після втрати України і Ленінграду. За урядовим ствердженням Британського Економічного Інституту сконцентровано 33% російської промисловости в Україні, 31% у Москві, 16% в Ленінграді, а тільки 11% на Уралі і 9% в дальших російських районах. До цього треба долати, що Україна постачає 80% вугілля, 60% залізної продукції і яких 95% манганної продукції всього СССР. Із цих багатств — так стверджує газета — вже велика частина попала в руки німецьких Збройних Сил. Большевицька пропаганда всіма засобами брехні не може сьогодні закрити катастрофічних наслідків німецької перемоги, що дається щораз більше завважити в СССР. Але, мабуть, — так кінчає португальська газета — большевицькі володарі подаватимуть за останнє чудо свого вміраючого режиму, що могутній чорнозем перенесено з України на Урал. 