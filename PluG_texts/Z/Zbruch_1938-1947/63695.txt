◦ ◦ ◦ ◦ ◦

Охоронний час на риби. Згідно з розпорядком міністерства рільництва з дня 27-го жовтня 1932 р. (Денник Розп. ч. 105, 1932 р., позиція 874), охоронний час на риби продовж цілого року обов'язує для осетра, лосося від першого жовтня до 31 грудня, для пструга від 15 жовтня до 15 грудня, для чечуги й пирія — від 15-го жовтня до кінця грудня, для головатиці від 15 березня до 15 травня, для раків від 15 жовтня до 15 березня, а зокрема для шляхотного рака від 15 жовтня до 31 липня. Нагляд над цим розпорядком виконують поліційні власті, які мають право кожночасно карати за порушення цього розпорядку, згідно з законом про риболовлю.
Особисті вісті. Просять заподати місце побуту адвоката Михайла Школьного та його дружини Герміни, за якими пошукує Ізабеля Белєня, на адресу Комісії Допомоги Полоненим у Львові, вул. Личаківська ч. 37 а.
Сходини членів. УСК "Гарбарня" повідомляє що в неділю, 22-го березня ц. р. в год. 10-ій ранку відбудуться ширші сходини членів клюбу в домівці — Львів, вул. Скарбківська ч. 4, ІІ-ий поверх.
УТТ ч. 1 — УСК "Запоріжжя" 5:2. В дружинових змаганнях за першенство у шахах, що відбулися 14 березня в домівці УТТ 1 між дружинами УСК "Запоріжжя" та УТТ 1 виграло УТТ 1 — 5:2. Виграли для УТТ 1: м-р Е. Благітка, проф. О. Гулей, Лев Петрина, Роман Пузяк і д-р Я. Мороз; для "Запоріжжя": О. Жмінковський і К. Цибрух. 