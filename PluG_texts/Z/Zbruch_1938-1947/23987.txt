◦ ◦ ◦ ◦ ◦ ◦ ◦ ◦ ◦ ◦

Львівська хроніка. В суботу вранці мешканці камениці при вул. Джерельній 64 найшла на сходах на подвірї тіло Марії Кураш, яка мешкала теж у цій камениці. Виявилось, що Марія Кураш вернулась опівночі до хати зовсім пяна і впала зі сходів та розбила собі голову до бетону. — На Гетьманських Валах невідомий напасник важко зранив ножем Станислава Зємбу, якого відвезли до шпиталю. — Ангелина Проць, (вул. Ходкевича ч. 7) повідомила поліцію, що злодії вирізали діру у дверях її помешкання і вкрали мужеське футро, ґардеробу, срібло та біжутерію вартости понад 2.000 зол. — Поліція арештувала Станислава Пайтака в Кольонії Кривчицькій під замітом крадіжи в помешканнях: Степана Шульби і Павла Скурського (Мучна ч. 54), Михайла Пликвича (Крупярська 25), Петра Дужого, Теодоря Матвіяса, Омеляна Козака та Василя Панаса (вул. Генінґа ч. 36) та відобрала від арештованого частину краденої ґардероби.
Зїзд "людових" театрів і хорів. У Станиславові відбувся 1-ий зізд нового "звйонзку" театрів і хорів "людових" при участи 400 делєґатів. "Звйонзек" створив один досвідний і 10 мандрівних польських театрів. Тепер у станиславівському воєвідстві працює 62 театральні гуртки, хори та орхестри і 9 повітових відділів "звйонзку". Головою "звйонзку" вибрали президента м. Станиславова дра Ф. Котлярчука. ("Всхуд").
Злодії обікрали поліційного аґента. До помешкання поліційного аґента Зиґмунта Ґловацького при вул. Золотій ч. 33 у Львові дісталися злодії крізь відчинене вікно в ночі і забрали ґардеробу вартости 2.000 зол. та обліґації конверсійної позички вартости 8.000 зол. 