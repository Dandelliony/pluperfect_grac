◦ ◦ ◦ ◦ ◦

Солнечногорськ здобутий
Верховне Командування Збройних Сил повідомляє: На середущому відтинку фронту ми здобули в нашому наступі дальший терен. Після запеклих боїв здобуто при допомозі бронетанкових частин місто Солнечногорськ, яке є положене на 50 кілометрів на північний захід від Москви. Успішні повітряні атаки були скеровані на залізничі споруди в районі Москви. Цільним попаданням бомб попереривано багато залізничих шляхів.
Перед Ленінградом заломилися спроби випаду ворога знову, при чому він потерпів тяжкі втрати. При цьому знищено вісім ворожих бронемашин, міжтим сім найтяжчих. Тяжка артилерія нашого війська продовжувала атакування важливих воєнних об'єктів у Ленінграді.
На південно-західному побережжі Англії бомбардовано в останню ніч різні гавані. Під час спроб налетів англійських винищувальних з'єднань, на побережжі Каналу збито сім ворожих літаків.
В Північній Африці проходила також вчора успішно протиатака німецько-італійських військових і авіаційних з'єднань у випробуваному братерстві зброї. Знищено багато дальших бронемашин. Число полонених і добичі зростає. Бій на південь від Тобрука, а також атаки великих англійських сил проти фронту Соллума і Бардії тривають ще далі.
Воєнні приготування СДА на Далекому Сході
Японсько-північно-американські переговори відбуваються дальше
Берлін, 25 листопада. Токійські газети постійно повідомляють про воєнні приготування СДА на Далекому Сході, без уваги на те, що японсько-північно-американські переговори відбуваються далі. Шангайський кореспондент, на основі повідомлень з СДА, в газеті "Нічі-Нічі" пише, що Вашінгтон намагається посісти далекосхідні большевицькі морські провінції і створити з них для себе базу для протияпонських операцій. Як заявляють совєтські кола, в Шангаю відбуваються дальші постачання зброї з СДА. До Совєтського Союзу через Петропавловськ. Газета "Йоміурі" повідомляє з Нанкінгу, що в південно-східній провінції Китаю, Сквангзі, влаштовано зараз три аеродроми і планується будування дальших аеродромів. "Йоміурі" висказує думку, що всі ті аеродроми будуть передані в користування СДА. Ця газета повідомляє далі з Вашінгтону:
Австралія і Голландські Індії заявили урядові СДА, що вони, на випадок війни між Японією та СДА, вступлять безумовно у війну і віддадуть для СДА не тільки свої війська, але також і свої бази.
Антикомінтерн. Стріча державних діячів
Берлін, 25 листопада. З нагоди роковин заключення антикомінтернівського пакту з 1936 року прибувають до Берліна керівні діячі багатьох держав, об'єднаних у боротьбі проти большевизму. Стріча цих державних діячів починається завтра урочистим державним актом.
Втрати англійців від 22. VI. — 20. XI.
Берлін, 25 листопада. Англійці від 22-го червня до початку їхньої нон-стоп-офензиви, до 20-го листопада втратили 1.792 літаки над Каналом, над здобутими районами на Заході, під час налету на Норвегію, і за час 85-ти налетів на Німеччину і на Північну Африку.
Становище Фінляндії
Берлін, 25 листопада. Шведська газета "Афтон-бладет" у зв'язку з англійськими чутками про фінсько-совєтське перемир'я, яке нібито має наступити, приносить інтерв'ю з фінськими державними діячами Віттінгом і Таннером. Оба ці фінляндські міністри підкреслили, що не треба навіть виразного спростування цих чуток, бо всьому світові відоме становище Фінляндії. Також ці чутки цілком видумані.
Обіцянки Ідена большевикам
Берлін, 25 листопада. "Лондон обіцює большевизмові далекосяглі впливи у світі" — так пише римська преса у зв'язку з новим братанням Ідена на адресу большевиків в його останній промові. "Попольо ді Рома" бачить у заявах Ідена "підтвердження для славнозвісних заяв "Таймса", який, як відомо, призначив Совєтському Союзові ролю англійського поліцая". Англійці відомі з пустомельських обітниць, але допомоги для СССР таки не змогли дати.
З Лісбони виплив новий військовий контингент, щоб підкріпити Азорський гарнізон. Іде тут про технічні відділи, які попливли туди на пароплаві "Карвальго Арауйо" (4.500 рбт.).
Німецький міністр виховання, Руст, доконав у неділю урочистого відкриття німецького університету у Штрассбургу.
Полковник Вернер Мельдерс, переможник у 115-ти повітряних боях, відзначений найвищою німецькою воєнною декорацією, впав біля Бресляв з кур'єрського літака, яким він сам не керував, і загинув. 