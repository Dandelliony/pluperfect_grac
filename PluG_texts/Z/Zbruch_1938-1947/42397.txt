◦ ◦ ◦ ◦ ◦ ◦ ◦

Комюніке про підписання угоди про залізничне сполучення між СРСР і Німеччиною. 1 жовтня ц. р. в Берліні відбулося підписання угоди про залізничне сполучення між СРСР і Німеччиною. Угода передбачає пряме пасажирське і вантажне сполучення між СРСР і Німеччиною. Переговори проходили в дружній обстановці. З радянської сторони угоду підписав за уповноваженням народного комісара шляхів Союзу РСР — тов. Ніовієв Є. І., з німецької сторони — голова правління німецьких залізниць — Г. Гольц.
Плоди чесної праці. 31 березня цього року в селі Кореличі, Перемишлянського району, найпередовіша бідняцька і середняцька частина селян об’єдналась в колгосп. Ініціатором організації колгоспу ім. Першого Травня був голова сільської Ради, депутат Верховної Ради УРСР тов. Кушнір Михайло.
Колгоспники одержали перший аванс по 2 кілограми хліба і по 3 крб. грішми на один трудодень. При остаточному розрахунку на кожен трудодень припадає по 5 кілограмів зерна, 15 кілограмів картоплі, 4 кілограми сіна, 3,5 кілограма соломи, 1,5 кілограма полови і 4 крб. грішми. 