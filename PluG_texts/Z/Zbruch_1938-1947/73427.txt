◦ ◦ ◦ ◦

У Норвегії запроваджено законом обов'язок зголошення для жидів. Закон поширюється на повних жидів, півжидів і чвертьжидів та окреслює ці поняття.
Збільшена діяльність німецьких підводних човнів на південних водах Тихого океану примусила британські корабельно-асекураційні товариства знову піднести асекураційні премії та охоронні оплати. На всьому просторі від південної, середньої і північної Америки аж до Австралії, Індії й Африки, корабельні вантажі підлягають новим, значно підвищеним асекураційним оплатам. Повідомляє про це англійська преса, яка підкреслює при цій нагоді зріст небезпеки підводних човнів.
У залі Массе в Гельсінках, у приявності фінського воєнного міністра генерала Вальдена, маршал Маннергайм відзначив понад 1000 робітників та робітниць у воєнній промисловості відзнаками заслуги з фінського хреста свободи.
Часопис "Афтонблядет" повідомляє, що в середу передполуднем трапилося велике нещастя внаслідок вибуху в Стокгольмській пристані. Там вилетіла в повітря фабрика ацетилену товариства "Металізірінгс". В цьому були два робітники важко і 12 легко ранених.
Одна північно-американська агенція повідомила з Ріо де Жанейро, що в південно-бразилійському місті Естрелла, повстала велика пожежа. Внаслідок цього був знищений будинок, варстати для будови ширяків, як також і численні промислові споруди.
Міністерство мореплавби ЗДА подало до відома що в південній частині Тихого океану впав контр-адмірал Калюген. Дальше повідомляє агенція Ройтер також про смерть контр-адмірала Скота і капітана Кезіни Юнга, коменданта прапорного корабля контр-адмірала Калюген. Всі три згинули підчас акції біля Гвадальканару, в ночі на 13. листопада.
Часописи в Макао (Північна Португалія) приносять вістку, що в тих околицях сильно поширилася язва вовків так що власті були змушені зорганізувати велику ловлю. В цій акції візьме участь біля три до чотири тисячі наганячів і 80 стрільців.
З Лісбони повідомляють, що біля місцевости Тампос розбилися два шкільні літаки португальського летунства. У катастрофі згинув один летун, а три інші члени залоги були важко поранені.
Недалеко берегів Еспанії трапилась на морі поважна катастрофа. Біля острова Онс зударились два еспанські риболовні кораблі "Кампіро" й "Нуево Кампозіна", оба з матірної пристані Віго. Кораблик "Кампіро" пішов зразу на дно. З 38 осіб залоги вдалося врятувати лише 20 осіб. Виловлено 2 трупи а 16 осіб не встигло вискочити з внутрішних примішень корабля і безслідно втопились разом з ним.
В Аргентині відійшов військовий міністр Тонацці. Президент Кастілльо призначив новим військовим міністром ґенерала кінноти, ґенерала Педро Прамізара.
В болгарському парляменті закінчилися промови у зв'язку з престольною промовою короля. При цій нагоді премієр Філоф сказав між іншим: "Закордонна політика настільки ясна і однозначна, що не потрібно тут ніяких ближчих пояснень. Нашою головною метою — створення сильної та соціяльно справедливої національної болгарської держави що розвивалась би згідно з засадами Нової Европи. Ясно, що це завдання зможемо виконати тільки у тісній і щирій співпраці з державами осі, які сьогодні здійснюють порядок в Новій Европі. Таким чином наша закордонна політика спиратиметься передусім на дружній співпраці з потугами осі та їх союзниками. Болгарія не змінить цієї своєї політики. Вона виконувала і на майбутнє буде виконувати свої зобов'язання супроти своїх союзників.
Шведська преса приносить таке повідомлення: Від деякого часу є на ринку т. зв. "синтетичне м’ясо". Іде тут про продукт, що шляхом ферментації добувається із целюлози. Це м’ясо може служити для приправи різних страв і до їди з хлібом. Запах і смак штучного м'яса подібний до природного. 