◦ ◦ ◦ ◦ ◦ ◦ ◦

Англійські повідомлення
ЛОНДОН, 24. (ТАРС). Міністерство авіації повідомляє, що в ніч на 24 вересня німецька авіація бомбардувала Лондон і деякі пункти в південно-східній Англії. Кілька бомб було скинуто також і в інших частинах Англії, однак Лондон, як і раніше, був головним об'єктом атак. Пошкоджені будинки і промислові підприємства. Багато жертв. Вранці 23 вересня один німецький бомбардувальник був збитий на південному сході Англії.
ЛОНДОН, 24. (ТАРС). Як передає агентство Рейтер, під час боїв 23 вересня англійська авіація втратила 11 винищувачів. 7 льотчиків з екіпажів цих винищувачів врятувалися. Німецька авіація втратила принаймні 11 літаків.
23 вересня опубліковано таке комюніке: "Великі з'єднання ворожої авіації, які пересікли сьогодні вранці побережжя графства Кент і південний Ессекс, були зустрінуті і атаковані англійськими винищувачами. Пізніше ворожа авіація провела атаки на деякі міста побережжя графства Сассеск, зокрема на Істборн. Очевидно, один з німецьких літаків був збитий і вибухнув при падінні.
ЛОНДОН, 24. (ТАРС). В комюніке міністерства авіації говориться, що англійські військово-повітряні сили в ніч на 23 вересня і рано вранці 23 вересня піддали бомбардуванню алюмінійові заводи в Лауті на північний схід від Дрездена, а також розташовані в цьому районі залізничні лінії. Кілька бомб попало в товарний поїзд. Вчинені нальоти на доки, гавані і судна в районі Фліссінгена, Антверпена, Дюнкерка, Остенде, Зеебрюгге, Кале, Гавра і Бреста.
Повідомлення англійського міністерства інформації
ЛОНДОН, 23. (ТАРС). Міністерство інформації опублікувало сьогодні ввечері повідомлення, в якому говориться, що Німеччина вживає зусиль до того, щоб встановити свій контроль над Дакаром. Пересування французських суден з Тулона в Дакар було розпочате не без дозволу німецького уряду. В зв'язку з цим, повідомляє міністерство, генерал де Голль вирішив направитись разом з військами в Дакар з тим, щоб подати допомогу тим елементам, які підтримують його справу. Сьогодні генерал де Голль прибув у Дакар і закликав своїх прихильників стати під його прапори. Очевидно, генералові де Голлю був вчинений опір. Однак, становище, що створилося, ще не зовсім ясне. "Разом з військами генерала де Голля, — говориться в повідомленні, — знаходяться англійські війська, які додадуть йому повну підтримку".
Англійські дані про втрати англійської і німецької авіації
ЛОНДОН, 24. (ТАРС). За офіціальними англійськими даними, протягом тижня, що закінчився 21 вересня, німецька авіація втратила під час своїх операцій над Англією 265 літаків. Втрати англійської авіації за цей час обчислюються в 47 літаків, з складу екіпажів яких врятувались 28 пілотів. Англійські військово-повітряні сили, що брали участь в операціях проти воєнних об’єктів противника в Німеччині, Франції, Бельгії, Голландії, втратили протягом цього тижня 12 літаків.
Німецькі повідомлення
БЕРЛІН, 24. (ТАРС). В зведенні верховного командування німецької армії говориться, що вчора під час розвідувальних польотів над південною Англією німецька авіація бомбардувала важливіші воєнні об'єкти. Вночі продовжувались нальоти на Лондон і інші воєнні об'єкти Англії. Доки Міллуолл і Вест-Індські доки охоплені полум'ям. В Ліверпулі також відмічені нові вогнища пожеж. У відповідь на англійське бомбардування старовинного німецького університетського міста Гейдельберга німецька авіація скинула бомби на Кембрідж. В ніч на 24 вересня англійські літаки атакували деякі пункти північної Німеччини, при чому головний удар був спрямований проти Берліна. В результаті бомбардування зруйновано кілька жилих будинків. Серед цивільного населення є убиті і поранені. Воєнні об'єкти не потерпіли. Ворог за вчорашній день втратив 25 літаків. 6 німецьких літаків пропали без вісті.
БЕРЛІН, 24. (ТАРС). В ніч на 24 вересня кільком англійським літакам удалося прорватись до північної і східної окраїн Берліна.
Дії німецької авіації
БЕРЛІН, 23. (ТАРС), Німецьке інформаційне бюро повідомляє, що сьогодні німецькі літаки піддали бомбардуванню воєнні та інші важливі споруди в південній Англії. В запеклих повітряних боях збито 17 англійських літаків, 4 німецьких літаки не повернулися на свої бази.
Бомбардування Дакара англійським флотом
НЬЮ-ЙОРК, 23. (ТАРС). Агентство Ассошіейтед Пресс повідомляє, що у Віші офіціально оголошено про бомбардування англійським флотом Дакара (Західна Африка).
Французські літаки бомбардували Гібралтар
БЕРЛІН, 24. (ТАРС). Як повідомляє німецьке інформаційне бюро, учора 120 французських літаків, які вилетіли з Марокко, бомбардували Гібралтар у відповідь бомбардування Дакара англійськими військово-морськичн силами. У Віші гадають, що Англія має намір розпочати серйозні дії проти африканських колоній Франції.
Англо-італьянська війна
РИМ, 24. (ТАРС). Італьянське командування повідомляє, що в північній Африці зроблений новий успішний наліт на укріплений табір Мерса-Матрух.
У східній Африці італьянські розвідувальні патрулі зустріли групи противника в Тодіняку і Ліуані (район озера Рудольфа) і примусили їх відступити. Одне з повітряних з'єднань бомбардувало аеродром Порт-Судана. На полі аеродрому серйозно пошкоджено 10 літаків противника. Інше з'єднання бомбардувало аеродром Адена.
Противник відновив повітряні нальоти на Гура, Адді-Угрі, Шашаман і Діредауа. Є один поранений. Матеріальна втрата незначна.
ЛОНДОН, 24. (ТАРС). Агентство Рейтер передає офіціальне комюніке з Каіра, в якому говориться, що в західній пустині становище без змін. Ворожа авіація бомбардувала Мерса-Матрух, заподіявши незначних пошкоджень.
Англійська авіація зробила наліт на гавань Бенгазі (Лівія). Відмічене попадання бомб в одно судно. Бомби були також скинуті на склади. Англійська авіація бомбардувала монастир і скупчення мототранспорту в Сіді-Баррані. Видно було прямі попадання у вантажні машини. 22 вересня противник зробив наліт на Мальту. В одному з сіл зруйновано 10 будинків. У східній Африці англійська авіація зробила наліт на Май-Адага і аеродром в Гура. Південно-африканські повітряні сили успішно бомбардували Ель-Катула і Дімо. Противник зробив два нальоти на Аден, не заподіявши ніяких пошкоджень.
В комюніке штабу командування військами на Кіпрі вперше згадується про наліт на острів ворожої авіації. 22 вересня вранці ворожі літаки з великої висоти зробили наліт на місто Морфу і прилеглі до нього райони. Наліт тривав з 11 год. 20 хв. до 12 год. 02 хв. Всі бомби впали в море. Місто було піддане обстрілові з кулеметів. Жертв немає. Також не заподіяно ніякої матеріальної втрати.
США і події в Індо-Китаї
НЬЮ-ЙОРК, 24. (ТАРС). Вашінгтонський кореспондент агентства Ассошіейтед Пресс передає, що, як гадають, вступ японських військ в Індо-Китай спонукає Рузвельта до швидшого вирішення питання, яке стосується пропозицій використання американським флотом Сінгапура. Представники державного департаменту нагадують недавню заяву державного секретаря США Хелла про те, що вторгнення в Індо-Китай зробить несприятливе враження на американську громадську думку. Як повідомляють, США серйозно обговорюють пропозицію про придбання бази в Сінгапурі.
Становище у французькому Індо-Китаї
НЬЮ-ЙОРК, 24. (ТАРС). Агентство Ассошіейтед Пресс повідомляє, що, за наявними відомостями, серед військ французького Індо-Китая, які обороняли район Дондана, налічується 60 жертв.
Глава японської місії генерал-майор Нісіхара відклав висадку перших континентів японських військ у Хайфоні, яка повинна була відбутись учора.
Французький Індо-Китай посилює оборонні заходи. Протягом ночі на північ і схід до кордону відправлялись грузовики з боєприпасами. На кордоні сконцентровано майже 10 тисяч французьких регулярних військ і мобілізованих громадян, а також кілька дивізій аннамітських військ. 