◦ ◦ ◦ ◦ ◦

Японський похід вперед
ШАНГАЙ, 19 лютого. — Шангай стоїть вповні під знаком капітуляції Сінгапуру. Вістка наспіла сюди ще в неділю ввечорі. Безпосередньо після цього та й ще в понеділок вранці хвилювали маси людей вулицями міста, особливо ж у замешкалій японцями дільниці Ганкоа. Вози японської армії з гучномовцями об'їздили місто та поширювали китайською та японською мовами вістку про капітуляцію, закликаючи водночас азійські народи до з'єдинення.
ШАНГАЙ, 19 лютого. — Того самого дня, в якому маляйський похід закінчився капітуляцією британців в Сінгапурі, розпочали японці великий наступ на Суматру. Ціллю атак японського летунства та японської фльоти є Палємбанг в середній частині Суматри, який з 50 відсотковою участю в цілій голяндській нафтовій продукції представляє собою один з найважніших нафтових центрів та має особливе значення для забезпечення фльот союзників.
Коли в суботу, як повідомляють з Батавії, з приблизно сотнею літаків вискочило багато сотень парашутистів поблизу Палємбангу та заняло там за японськими фронтовими звідомленнями летунський майдан, як теж інші важливі військові пункти, в неділю вранці прибула на схід від Палємбанг японська транспортна фльота та почала, як потверджує Батавія, висадку в великих розмірах. Японські висадні частини почали на протязі неділі атаку на Палємбанг.
ШАНГАЙ, 19 лютого. — В тому самому часі, коли Чіянкайшек перебував у відвідинах в Індії, капітулював Сінгапур. Цим витворилося для Чіянкайшека зовсім нове положення. Чункінський Китай оточений японськими частинами з трьох боків. Рангун, де Чіянкайшек саме перебував, після упадку Сінгапуру і сам тепер відкритий для японських наступів. Колись можна було його боронити з кріпости. Північна частина Чункінського Китаю, яка ще тепер є вільна, навряд чи матиме якенебудь значення постачального шляху тому, що межує з Совєтським Союзом.
ТОКІО, 19 лютого. — Місто Марта-Бан на Бірмі, яке перед кількома днями зайняли японці, впало в їхні руки майже непошкодженим. У місті взято 40 вантажних авт, багато тисяч мін, 40 тисяч мішків рижу та безмежну кількість дерева.
ТОКІО, 19 лютого. — Японська інформаційна агенція Домеї подає, що японське летунство підчас одної несподіваної атаки на летунську базу Пакан Барсе, в Центральній Суматрі, знищило бомбами або кулеметним вогнем 5 ворожих літаків, з того 4 бомбардувальники типу Бленгейм на землі.
Сензації з документів
БЕРЛІН, 19 лютого. — У документах та тайних письмах колишнього французького прем'єра Далядіє, обвинуваченого за державну зраду, найшли познаки, що Далядіє підготовляв атентат на фюрера і мін. фон. Ріббентропа.
Нищівні дії німецької авіяції
Верховне Командування Німецьких Збройних сил повідомляє: На середньому відтинку східного фронту відрізано і знищено нову ворожу групу. В наші руки попало багато полонених, 11 гармат, чимало кулеметів і велика кількість іншого воєнного знаряддя. На полі бою начислено більше як 1000 ворожих трупів.
Авіяція вжила для піддержки наземних військ, передусім на середньому і північному відтинку східного фронту, сильні з'єднання бомбовиків, пікуючих літаків і винищувачів. Вона розпорошила багато ворожих колон та знищила величезні кількості постачального матеріялу.
Підчас вчорашніх боїв знищено 28 ворожих бронемашин і зістрілено 51 літаків ворога.
Біля східного побережжя Англії пошкодили бомбовики вдень невеликий торговельний пароплав. Дальші повітряні атаки були звернені проти постачальних складів порту Грейт Ярметс.
В Північній Африці розвідувальні дії в околиці на південний схід від Ель Мекілі.
Знищено 10 британських розвідувальних бронемашин. З'єднання німецької та італійської авіяції бомбардували Тобрук, як теж британське летовище та атакували ворожі колони бомбами і покладовою зброєю.
На водах біля Крети затоплено імовірно британський підводний човен.
Поодинокі британські бомбардувальники робили минулої ночі безуспішні спроби нападу на північно-західні області.
Масонські впливи у Франції зовсім зліквідовані. "Ложа Великого Сходу" мала 38.000 братчиків, "Велика льожа Франції" — 16.000. а "Льожа оборони прав людини" — 3.000 членів. Тепер ця розкладова робота покінчена.
У Гібральтарі знищено англійський пароплав у 6.000 брт. і 5 вбитих — підчас недільного вибуху міни. До цього признаються англійці.
У Женеві викрили тайну комуністичну друкарню, що друкувала комуністичні летючки. Друкарню зліквідували.
Британська головна кватира в Бірмі признала загальний відворот британських військ від лінії Сальвін до ріки Білін, кругло п'ятдесят кілометрів на північний захід від ріки Сальвій.
Черчіль відкинув перед палатою громад всі поставлені йому домагання і заявив, що він не думає перетворити воєнний кабінет або покинути міністерство оборони. 