◦ ◦ ◦ ◦ ◦

На Кримі, на фронті Дінця і на південний схід від Ільменського озера тривають важкі оборонні бої. У співдіянні з авіяцією знищено на півострові Керч дальші бронемашини. В південно-східному виході Керченської протоки потоплено поцілом повітряної торпеди 1 транспортний пароплав у 6.000 рбт. Підчас нічної атаки летунства на завод авіаційних моторів у Вороніжі, осягнено попадання бомбами на фабричні галі і споруди летунських майданів. Можна було запримітити великі пожежі з сильними розривами.
В часі від 24 лютого до 1 березня втратив ворог на східному фронті разом 204 бронемашини.
В Північній Африці взаємні розвідувальні дії. Німецькі винищувачі збили 5 британських літаків у повітряних боях, 5 інших знищено на землі.
На Мальті обкинули ескадри німецьких бомбардувальників під охороною винищувачів пристань Ля Валєтту бомбами найтяжчого калібру. При тому осягнено попадання на базу підводних човнів, на доки і постачальні заклади.
Британські швидкохідні судна намагалися минулої ночі атакувати в Каналі один самітний корабель. Одначе власні швидкохідні судна кинулись негайно на оборону і затопили при тому один британський швидкохідний човен.
Далекобійна артилерія воєнних морських сил обстрілювала в Каналі з добрим успіхом дві ворожі конвойні валки. Валки розігнано.
В часі від 21—28 лютого втратило британське летунство 62 літаки, з того 38 на Середземному морі і в Північній Африці. У той же час, у боротьбі проти Великої Британії втрачено 20 власних літаків.
В боротьбі проти постачального мореплавства Великої Британії і Злучених Держав Америки потопили німецькі морські і летунські збройні сили в місяці лютому 79 ворожих торговельних кораблів, 525.400 рбт. разом. Найвизначнішу участь у цьому успісі мали німецькі підводні човни, які потопили 66 кораблів у 448 тис. 400 рбт. разом. Крім цього 44 ворожих кораблів було здебільша сильно пошкоджених.
Японці висадились на Яві
ТОКІО, 3 березня. — Японські есмінці захопили у пристані Селета на острові Шонанко (Сінгапур) фльоту, зложену з 26 британських кораблів, яка намагалася в середині лютого втекти до Голяндської Індії.
ТОКІО, 3 березня. — Величезну перемогу осягнули вчора японські збройні сили на острові Ява. Японці звели великий морський бій коло Яви і висадилися в 5-ох місцях на Яві. Становище ворогів на Яві зовсім критичне. Яву треба вважати втраченою для ворогів.
ТОКІО, 3 березня. — На водах Яви у морському бою японці затопили 5 ворожих крейсерів і 6 ворожих есмінців, а крім того пошкодили поважно 4 дальші ворожі крейсери. Це величезна перемога, в якій знищено в основі ворожі сили. Японці зайняли всі позиції навколо Яви так, що вороги вже не мають ніякого получення нікуди. Крім того японці бомбардують ворожі позиції бомбовими налетами з повітря. — Англійці інформували про ці бої свою публику зовсім невірно, заявляючи про поразку японців. Та вкінці мусіли й англійці признати, що поразка якраз по боці Великої Британії й ЗДА.
ТОКІО, 3 березня. — Речник фльоти звернувся до всіх ворожих торговельних кораблів на Явайському морі з вимогою піддатися японським збройним силам. Після знищення 5 крейсерів і 10 есмінців аліянтів, а також після знищення 4 дальших крейсерів коло Яви від 27-го лютого до 1-го березня, аліянтські морські збройні сили у полуднево-західній частині Тихого океану фактично зовсім змаліли. Японські воєнні кораблі коло Батавії і Сарабаї не дадуть нікому втекти.
ТОКІО, 3 березня. — Провідник індійських націоналістів Бізе закликає маніфестом індійський нарід до безкомпромісної боротьби проти Англії та називає британський імперіялізм найбільшим ворогом волі та найжахливішою перешкодою поступу в новітній історії.
Індійський океан — терен війни
БЕРЛІН, 3 березня. — Американський головний прокуратор Бідл повідомив, що на початку війни на Тихому океані інтерновано в ЗДА 30,849 чужинців.
ІСТАМБУЛ, 3 березня. — На турецьких водах Чорного моря якийсь підводний човен затопив турецький моторовий вітрильник "Чанкая". Турецька преса пригадує, що недавно пішов на дно турецький корабель "Кайнакдере". Турки знають, що на Чорному морі нема німецьких човнів.
БЕРЛІН, 3 березня. — Американський міністр фльоти Нокс признав, що досі заатаковано коло берегів Америки 114 амер. кораблів. Запаси бензини ЗДА, головно на берегах Атл. океану, змаліли на 30%.
СТОКГОЛЬМ, 3 березня. — Учора атакували японці вперше англійську Індію бомбардуючи острівну групу Андаманів у Бентальському заливі. Індійський океан став тереном війни. Індія загрожена також від Бірми. 