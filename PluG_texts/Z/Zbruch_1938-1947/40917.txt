◦ ◦ ◦ ◦ ◦ ◦ ◦

Комунікат. На численні запити Влади й Українських Допомогових Комітетів та поодиноких громадян у справі т. зв. Українського Національного Фонду, стверджую ось що: Одинокою лєґальною збіркою в краю є збірки переведені Українськими Допомоговими Комітетами. Лише вони є переводжені за згодою Українського Центрального Комітету й лише вони є дозволені Владою. Стверджую дальше, що Український Центральний Комітет не одержав від т. зв. Українського Національного Фонду ніяких фондів ні звітів. Д-р Володимир Кубійович, Провідник У. Ц. К.
Вписи до ліцею в Сяноці. Український Допомоговий Комітет у Сяноці подає зацікавленим батькам і кандидатам до відома, що в Сяноці є предбачений, на основі сітки нових фахових шкіл, торговельний ліцей з однорічною наукою. Новини прийняття: покінчена ґімназія нового типу з посвідкою однорічної практики у торговлі, або покінчена 4-річна купецька ґімназія. Кандидати зголосяться у свойому власному інтересі негайно і подадуть свої адреси. Зголошення особисті, або письменні. Зголошення потрібні для переведення пробних вписів. Український Допомоговий Комітет у Сяноці.
Потрібні інжиніри, хеміки та урядовці. Працівники, які хотіли б працювати в сезоні у цукроварні, головно інжиніри хеміки, вагові, бухгальтери та звичайні урядовці, які вже в цій ділянці працювали, хай голосяться негайно, пересилаючи опис життя та посвідки дотеперішньої праці до УДК. в Люблині, Нарутовича 62/5. 