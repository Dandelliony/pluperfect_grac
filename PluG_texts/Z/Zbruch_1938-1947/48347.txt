Жіночі справи

Дещо про діяльність жіночої ноти Краківського Куреня Молоді
Широкий загал громадянства дуже мало знає про організацію і працю Куренів Молоді на терені Ґ. Ґ. Тимчасом праця в К. М. доволі широка і всестороння та має на меті доповнити загальне виховання молоді. Одначе тому, що хочу зупинитися головно на діяльності жіночої чоти Краківського Куреня Молоді — згадаю лиш коротко про загальні завдання Куренів Молоді взагалі.
Основним завданням Куренів Молоді виховати молоде українське покоління на зразок молоді тоталістичних держав.
Нашим передовим завданням є служба батьківщині на засадах гострої карности та міцного зорґанізування. Хочемо виховати на такого українця, про якого мріємо і про якого могтимемо сказати, що він є повновартісним та здібним до і найвищих зусиль. Тип українця, на якого так довго ждала історія, українця здорового тілом і духом, який би гордо дивився світові в очі, уміє здобувати та будувати. Засобом до осягнення нашої мети є в першу чергу самовиховання та виховання через орґанізацію. Наша орґанізація старається викорінювати наші помилки, питоменні нашій вдачі. Впоюємо в наших членів привязання до орґанізації, почуття відповідальности за свої вчинки, приучуємо додержувати раз дане слово, учимо працювати, учимо слухати приказів та видавати їх. Викорінюємо політиканство і виховуємо в зрозумінні найширших потреб цілого загалу. У нас карність на першому місці. У нас святим словом є "приказ". Одним словом виховуємо в нашій орґанізації такий тип молодого українця, щоби вповні був підготований та вишколений до будови великої будівлі. Уповаємо тільки на себе і на свої сили. Коли ми самі за себе не подбаємо, ніхто за нас не подбає. Хочемо бути сильні, бо тільки сильні пакують у світі.
При таких то засадах наша жіноча чота у Кракові веде свою працю. У нас гуртуються дівчата та молоді жінки в позашкільному віці, в переважній кількості молоді інтеліґентки, хоч вступ до нас мають усі. Нашу цілу працю можна би поділити на три частини: на самовиховну, суспільницьку та спортову. В самовиховній ділянці кладемо натиск в першу чергу на точне сповнювання приказів, на добре виконування заданої праці, на виготовлювання рефератів та ведення дискусії над ними, далі на знання історії України і т. д. Вкінці звертаємо увагу на фізичну справність. Ця ділянка праці літом йшла доволі добре, але зимою зовсім припинилася головно з приводу недостачі руханкової салі. Знову ж на лещетах їздять тільки одиниці, бо загал членок не має відповідного виряду.
Щоб не обмежуватися лише до слів, бо "патріотизм не на словах, але на ділах" — виконуємо суспільницьку працю. Приучуємо наших молодих подруг до праці на громадянському полі, бо хочемо виховати тип — українки-суспільнички.
В той спосіб поборюємо та викорінюємо нашу надмірну індивідуальність, якою й далі грішить кожний українець. Отже, працюємо у двох ділянках: харитативній та опіки над дітьми в дошкільному та шкільному віці. В харитативній ділянці піклуємось хворими в шпиталях. Це здебільша б. вояки-українці, які служили в бувш. польській армії, та які з німецького полону приїхали до Кракова, щоб тут дальше вилічувати ще незагоєні рани чи набуті недуги. Стараємось їх доживлювати, висилаємо їм листи додому, даємо українські часописи та книжки і т. п. В ділянці опіки над дітьми переводимо збірку на зимову допомогу та співпрацюємо в зорґанизованні дитячого садка.
Це все вимагає дуже багато праці, беручи під увагу, що наші подруги цілий день заняті при своїх варстатах праці, а щойно вечір можуть присвятити час куреневі молоді чи нашій чоті.
Треба тут ще згадати й про нашу співпрацю з жіночою секцією. Отже виходячи з заложення, що вся жіноча праця в одній місцевості повинна бути якнайтісніше й гармонійно ведена та скоординована — заявила жіноча чота готовість співпраці з жіночою секцією. Нераз вже дали подруги доказ великої працьовитости та, присвячуючи ввесь свій вільний час громадянській праці, ставали до помочі Жіночій Секції. Жіноча чота має за собою цілий ряд імпрез (св. Андріївський і Миколаївський вечори й т. ін.) та свят, які вийшли зовсім удатно і під матеріяльннм і моральним оглядом. А подруги знаходили нагороду за свою працю й труд у висліді тієї праці.
Безперечно, що в теперішніх умовинах, коли зарібкова праця займає цілий день та залишаються тільки вільні вечори, праці аж надто багато. В таких умовинах вимагає вона просто самовідречення. Нераз приходиться зрезиґнувати з якоїсь особистої приємности, щоб тільки сповнити свій обовязок. Але це й є школою для нашого молодого жіноцтва, що привчається зрікатися багатьох особистих справ ради загальних. Тому теж може й чисельно краківська жіноча чота не стоїть сильно. Можна сміло сказати, що тільки найактивніший елємент покищо гуртується в чоті. Все ж таки число 50 жінок — це дуже й дуже мала кількість з усього краківського жіноцтва. А праці маємо дуже багато, й праця ця різнородна та дає багато-багато вдоволення. Тому кінчаємо — може й дещо шабльоновим — закликом до краківської жіночої молоді: ставайте в наші ряди. В нас найдете праці дуже багато й у цей спосіб сповните обовязок, що його на вас накладає сучасна хвилина.
Л. К. 