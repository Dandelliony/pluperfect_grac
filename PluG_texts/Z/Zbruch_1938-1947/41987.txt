◦ ◦ ◦ ◦ ◦ ◦ ◦

Японський протест Англії
ТОКІО, 26. (ТАРС). Як повідомляє лондонський кореспондент газети "Асахі", японський посол Сігеміцу заявив суворий протест англійському урядові в зв'язку з арештом японських резидентів в Сінгапурі, яких підозрюють в шпіонажі.
Наступна зустріч японського посла в Англії Сігеміцу з Батлером
ТОКІО, 25. (ТАРС). За повідомленням агентства Домей Цусін, японський посол в Лондоні Сігеміцу зустрінеться завтра з заступником міністра закордонних справ Англії Батлером. Вони обміняються думками в питаннях англо-японських відносин, про Сінгапур, Індо-Китай, а також про переговори між Англією, Америкою і Австралією.
Нальоти німецьких літаків на Лондон
НЬЮ-ЙОРК, 25. (ТАРС). Лондонський кореспондент "Нью-Йорк Таймс" повідомляє, що учора вночі був проведений один з найсильніших масових повітряних нальотів німецьких літаків на Лондон. Центрові міста заподіяні величезні зруйнування. Деякі вулиці засипані склом. Виникло кілька пожеж. Пожежні частини гасять пожежі. Власті намагаються розчистити вулиці для руху.
Лондонський кореспондент агентства Юнайтед Пресс також повідомляє, що під час учорашнього нічного нальоту німецьких літаків заподіяні величезні зруйнування центральній частині Лондона і передмістям. Величезні бомби, що скидались з німецьких літаків, заподіяли великі зруйнування. Майже всю ніч небо було освітлене загравою пожежі. Німецькі літачки літали надзвичайне низько.
Англійські повідомлення
ЛОНДОН. 26. (ТАРС). Офіціально повідомляється, що вчора було знищено 18 німецьких літаків, з них 13 бомбардувальників. Англійська авіація втратила 5 винищувачів, при чому 3 англійських льотчики врятувались.
Німецькі повідомлення
БЕРЛІН, 26. (ТАРС). В зведенні Верховного командування німецької армії говориться, що німецька авіація продовжувала свої нальоти на південну Англію і Лондон. Успішно був бомбардований воєнний завод Філтон. В Плімуті, околицях Портленда і Саутенда сильно пошкоджені портові споруди і доки. Бомби попали також у воєнне судно в порту Плімута і в воєнний лагер біля Данджнеса. В багатьох містах південної Англії німецькій авіації удалось зруйнувати фабрики, різні споруди і склади. Протягом ночі атаки були направлені головним чином проти Лондона. Були скинуті бомби крупного калібру на воєнні заводи, а також на портові споруди, доки і склади на обох берегах Темзи. Відмічено силенні вибухи.
Противник продовжував атаки проти цивільного населення Німеччини. Воєнні об'єкти не потерпіли, але серед населення налічується кілька убитих і поранених. Столиця була безуспішно атакована англійськими літаками. Зруйновано кілька житлових будинків і селищ.
Вчора противник втратив 10 машин. Шість німецьких літаків не вернулись на свої бази. Невеликий підводний човен потопив чотири пароплави загальною тоннажністю в 25 тисяч регістрових брутто-тонн, в тому числі один танкер.
Наліт англійської авіації на Берлін
ЛОНДОН, 25. (ТАРС). Міністерство авіації передає, що великі сили англійської бомбардувальної авіації провели в ніч на 25 вересня новий наліт на Берлін. Наліт тривав понад 2½ год. Не зважаючи на інтенсивний огонь розташованої в районі Берліна зенітної артилерії, англійським літакам удалося досягти намічених об'єктів і бомбардувати їх. В результаті бомбардування великих заводів "Сіменс і Гальске", які виробляють більшу частину електротехнічного устаткування для німецької армії, на них спалахнули 2 величезні пожежі. Незабаром після полуночі був вчинений на літ на берлінську трансформаторну і розподільну електростанцію у Фрідріхфельді, яка постачає електричною енергією більшість міських промислових підприємств. Були скинуті десятки фугасних бомб. На електростанції стався вибух. Було зареєстровано пряме попадання в доменну піч металургічного заводу, розташованого в одному з південно-східних передмість Берліна. На заводі почались великі пожежі. Велика кількість бомб скинута на міст через канал, що знаходиться в 2 милях на південний захід від головного берлінського аеропорту Темпельгоф.
Комюніке англійського міністерства авіації
ЛОНДОН, 26. (ТАРС). Англійське міністерство авіації в своєму комюніке повідомляє, що в ніч на 26 вересня великі сили англійських бомбардувальників зробили наліт на воєнні об'єкти в Берліні, в районі Кільського каналу і бази на окупованій ворогом території, звідки підготовляється напад на Англію.
Німецька авіація продовжувала свої нальоти на Англію. Хоч бомби були скинуті в багатьох районах Англії і південного Уельса, проте найсильніших атак зазнали Лондон з передмістями і оточуючі його райони. В різних частинах Лондона спалахнули пожежі, які були швидко ліквідовані. В результаті прямих попадань і вибухів скинутих бомб у багатьох частинах Лондона були пошкоджені жилі будинки і інші будівлі. Є поранені і вбиті, але точна кількість жертв покищо невідома.
Ворог скинув багато бомб в південно-східній Англії. Бомбардуванням була заподіяна деяка матеріальна шкода. Число поранених невелике. Бомби були скинуті також в різних містах північно-західної Англії. Пожежі, які спалахнули від вибухів бомб, були швидко ліквідовані. В інших частинах Англії і в південному Уельсі бомби були скинуті в дуже віддалених один від одного районах. Число жертв незначне. Матеріальна шкода також невелика.
Вчора під час повітряних боїв було збито 26 ворожих літаків. З них 22 літаки були збиті винищувачами і 4 зенітною артилерією. Англійська авіація втратила 4 літаки. Льотчики трьох літаків врятувались.
Дії англійської авіації
ЛОНДОН, 25. (ТАРС). Авіаційний оглядач агентства Рейтер повідомляє, що за тиждень з 15 по вересня англійська авіація провела 48 повітряних атак на доки в окупованих Німеччиною портах і інші пункти, які використовуються як бази для підготовки вторгнення в Англію. Був вчинений 31 наліт на скупчення барж, 48 нальотів на торгові судна, 8 — на воєнні кораблі, 7 — на прожекторні установки, 6 — на розташування артилерії. Було потоплено принаймні 5 ворожих транспортів. Зареєстровані прямі попадання у воєнні кораблі, в тому числі у крейсер і есмінець. 39 повітряних атак зроблено на залізничні лінії і поїзди в Німеччині, Бельгії і окупованій частині Франції. Пошкоджено багато залізничних ліній, виникли великі пожежі на товарних складах. Англійські літаки тричі бомбардували нафтосховища, тричі електростанції і ОДИН раз воєнний завод. Крім того, восьми атакам були піддані аеродроми в Голландії, п’ять раз бомбардувались аеродроми Німеччини, в тому числі берлінський аеродром Темпельгоф, а також аеродром на о. Джерсі, який був евакуйований англійцями і зайнятий німцями.
ЛОНДОН, 25. (ТАРС). Англійське міністерство авіації повідомляє, що вчора вдень загін англійських бомбардувальників у супроводі винищувачів атакував у протоці Ла-Манш кілька ворожих тральщиків. Були зареєстровані прямі попадання бомб на 2 судна. Трете судно було пошкоджене бомбою, яка вибухнула поблизу нього. Під час цього нальоту німецькі винищувачі вступили в бій з англійськими літаками. Був збитий один англійський бомбардувальник. Ворожий літак дістав пошкодження.
ЛОНДОН, 25. (ТАРС). Агентство Рейтер повідомляє, що вранці 24 вересня англійські літаки зробили наліт на окуповану Німеччиною французську морську базу в Бресті. Бомби були скинуті на місце стоянки торпедних катерів і нафтосховища. В результаті вибухів бомб виникли сильні пожежі, полум'я яких було видно за 30 миль від французького побережжя. Англійські літаки вчинили також наліт на Зеебрюгге (Бельгія), де було скинуто багато бомб. 