Торг на дівчат.

Як кожного року, так теж і цього уладили в місцевості Єкосен к[оло] Брісель традиційний торг на дівчата. Такий торг відбувається в перший день латинських Зелених Свят. Яка ґенеза торгу на дівчат? Доволі весела.
А саме 1903 р. настала в Єкосен жахлива посуха. Посуха не на воду, лиш на мужчин. Правда, мужчин було там доволі, але якось воно так зложилося, що ніодин із тамошніх мужчин не проявляв ніякої охоти женитися. Навіть на приманчиві оголошення в часописах не було добровольців. Словом посуха грозила молодим, спрагненим подружжя кандидаткам катастрофою. Тоді тамошні дівчата не попали в розпуку, або в безчинність, лиш почали вживати ріжних заходів, щоб ситуацію змінити у свою користь. Отже в першу чергу створили вони окремий союз, який поставив собі за ціль винайти вихід із поганої ситуації. Новооснований союз узявся відразу до праці, яка теж дала добрі успіхи, бо він зорґанізував зїзд мужчин, які зацікавлені новою імпрезою, позїздилися не лише з Бельґії, але навіть із Льондону й Парижа. Торг випав дуже добре, бо самих "париських кандидатів на мужів приїхало к. 200. Не вважаючи на те, що европейська преса містила злобні новинки на тему того дивоглядного зїзду, він закінчився повним успіхом, бо ще того самого року багато молодих дівчат вийшло заміж за „гостей».
Найбільш практичне значіння мали ці „жіночі ярмарки" в післявоєнних роках, коли дошкульно давалася у знаки недостача мужчин. Тепер ці ярмарки мають радше традиційне значіння і мешканці Єкосену уладжують для молодих подружніх пар веселий прилюдний бенкет. Одночасно ярмарок получили із „Днем квітів".
Як і минулими роками, так теж і тепер, всі ті, які заручилися в той день із мешканками міста Єкосен, вписуються до спеціальної золотої книги, яка є власністю маґістрату. Місто приготовлюється кілька днів до того жіночого ярмарку. На деяких вулицях замикається навіть на той час коловий рух, щоб лиш закохані пари могли собі спокійно проходжуватися.
Навіть деякі вулиці Єкосену мають окремі назви, які вони дістали після „ярмарку“ з 1903 р. Нпр. одну вулицю називають "Райська", іншу „вул. Закоханих”, ще іншу „площа Зідхань". Одна вулиця має доводі ориґінальну й багатомовну назву: „Вода протверезіння".