◦ ◦ ◦ ◦ ◦ ◦ ◦

Нова бібліотека. В м. Бібрка відкрито бібліотеку. В ній біля 1.500 книжок художньої і політичної літератури. Бібліотека має добре обладнану читальню, в якій кожного вечора збираються трудящі. В середньому бібліотеку відвідують щодня 40 чоловік.
Ранні черешні. На базарах Львова появилися ранні черешні. Селяни села Винники, Мокротин і Голосько привезли вчора на базар багато черешень та інших ранніх овочів.
В м. Сокалі організовано районну насінну лабораторію. Під час весняної посівної кампанії лабораторія перевірила 45 тисяч центнерів посівного матеріалу.
Днями в м. Бродах розпочав свою роботу 10-денний семінар для агітаторів району. На семінарі агітатори ознайомляться з рішеннями XV з'їзду більшовиків України. Семінаром охоплено 60 чоловік.
Грабіжника покарано. В селі Миклашові, Ново-Яричівського району, довгий час орудував злодій Андрій Моравський. Він грабував прохожих, нападав на квартири мешканців села. 10 березня ц. р. Моравський пострілом з револьвера тяжко поранив громадянку К. Днями справу розглядав народний суд Ново-Яричівського району. Злодія Моравського засуджено на 5 років позбавлення волі в далеких таборах. Судова колегія в кримінальних справах Львівського облсуду вирок нарсуду залишила в силі.
Уповноважений Наркомату чорної металургії провадить набір робітників на Новотагілевський металургійний завод. Завод вступив в число діючих соціалістичних підприємств чорної металургії в червні 1940 року. Реєстрація бажаючих працювати на цьому заводі провадиться в конторі Наркомчормету: Львів, Зіморовича, 9. Уповнаркомчормет.
Львівська контора Головкінопрокату випустила на екран кінотеатру "Європа" новий документальний фільм про відкриття Всесоюзної сільськогосподарської виставки 1940 року "Флаг поднят" Виробництво центральної студії кінохроніки. 