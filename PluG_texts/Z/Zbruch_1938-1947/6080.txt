Злодій, що хотів почати чесне життя.

Варшавський злодій Казимир Ґрита виявив багато дотепу, хоч може трохи менше проворности. Він рішив вистаратися доказ тотожности на чуже прізвище.
Одного темного вечора, пізною порою задержав він при вул. Раковицькій якогось незнайомого прохожого, представився, як поліційний аґент, вилєґітимував незнайомого і записав у записнику докладно його персоналії.
На підставі тих даних Ґрита вистарався потрібні папери і зголосився до уряду евіденції міської управи з проханням, щоб йому видали паспорт.
Прохожим, що його Ґрита придержав на вулиці 6ув мешканець Варшави Михайло Доміницький. На його прізвище хотів Ґрита дістати паспорт.
Все те діялося ще в листопаді м. р. Паспорт справді незабаром виставили, одначе Доміницький зовсім по нього не зголошувався. Вкінці уряд евіденції покликав перед кількома днями письменно Доміницького, щоб він забрав собі паспорт. Коли збентежений Доміницький зявився в уряді, виявилося, що він такого паспорту не замовляв. Тоді тією справою зайнялася поліція.
У слідчому уряді пізнали на світлині здогадного Доміницького. Був ним, вже нераз караний злочинець 31-літній Казимир Ґрита. Його віднайшли у варшавській таки вязниці, в якій він відсиджував довшу кару вже від кількох місяців.
Ґрита не зголосився по паспорт особисто, бо в листопаді м. р. кілька днів після того, як він зголосив прохання у справі видачі паспорту, його приловили на крадежі й посадили до Йванової хати.
Злодій признався, що він сфальшував печатку і підпис адміністратора дому при вул. Вікторській (де мешкав справжній Доміницький) і завдяки тому дістав на власній світлині свідоцтво тотожности на прізвище Доміницького.
Ґрита заявив, що свідоцтво тотожности на чуже прізвище потребував він тільки на те, щоб міг почати нове „чесне життя".
Іншими словами, до чесного життя ішов він нечесними шляхами.