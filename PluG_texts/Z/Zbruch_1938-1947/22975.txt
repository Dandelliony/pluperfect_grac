◦ ◦ ◦ ◦ ◦ ◦ ◦ ◦ ◦ ◦

На тлі боротьби за костел. ПАТ повідомляє: Дня 28. травня ц. р. у селі Кузьмина, добромильського повіту, повстала бійка між місцевим населенням на тлі боротьби за костел. У висліді цієї бійки дві особи ранені. Щоб запобігти дальшим заворушенням, зміцнено місцеву станицю державної поліції.
Шантажисти перед судом. Перед львівським судом станув 67-літній Лейб Ґеллєр під замітом двох актів шантажу. Він домагався 50.000 зол. відшкодування від хірурґа, який його буцімто зле зоперував, опісля старався вимантити хабара від власника дроґерії, якому буцімто загрожувала ревізія митної сторожі. Підсудний хорий — його внесли на салю розправи на руках.
Львівська хроніка. У Дністрі під Галичем затонув польський студент Ю. Вішнєвський зі Львова. — З робітні дитячих візків М. Ляхера при вул. св. Михайла невідомі злодії вкрали машину до писання і товари, вартости 1800 зол. — 3 помешкання С. Стадніцької при вул. ґен. Токажевського ч. 72 злодії вкрали мужеське футро вартости 700 зол. — У Білогорськім лісі скінчив самогубством швець Василь Мацик (вул. Городецька ч. 59). — Коло трьох ставків у лісі на Погулянці намагались скінчити самогубством дві молоді дівчини: 20-літня Катерина Мік, служниця та 29-літня Катерина Похила. Їх відвезли до загального шпиталю.
Краєва хроніка. У Станьківцях пов. Долина невідомі злодії дісталися до церкви, розбили скарбонку і забрали гроші. — Над городенським повітом лютувала буря зі зливним дощем. На полях громади Білка грім убив Федора Ітрина.
Серія нещасливих катастроф підчас Зелених Свят. Минулої неділі трапилися в Парижі дві катастрофи, підчас яких 4 особи згинули і понад 30 було ранених. І так на двірні Монтпарнас зударилися два підміські поїзди з прогульковцями. Одна жінка згинула, понад 20 було важко або легко ранених. У середмістю зударився автобус з вантажним самоходом. Автобус розбився до стіни одного з домів. У катастрофі згинули три особи, кілька було важко ранених. Недалеко Сен Етієн на автобус наїхало ззаду авто. Автобус упав у пропасть з 50 метрів глибоку. 29 подорожніх було важко або легко ранених. Крім того трапилася катастрофа недалеко Мецу в місцевости Нотр-Дам де Бон Фонтен, де автобус з прочанами вїхав між процесію. В катастрофі була одна особа вбита, 18 ранених, в того 4 важко.
Пятенята скінчили 5 років. Канадійські пятенята скінчили на Зелені Свята 5 років. Батьки пятенят дістали з цієї нагоди 1.600 телєґрам і листів з побажаннями та безліч подарунків з цілої Канади і Злучених Держав. 