 ◦ ◦ ◦ ◦ ◦ ◦ ◦ ◦ ◦ ◦ 

Трансатлянтійський лет. В неділю в год. 19,34, вилетів з американського міста Бальтіморе великий літак, що везе 21 осіб та 16.000 літрів бензини. Серед пасажирів є представники міністерства війни, маринарки та оборони побережжя. В понеділок рано літак причалить на Азорах, відкіля вилетить до Ліссабони, Марсею та до Анґлії.
Премієр Чемберлєн має нову парасолю. Анґлійський премієр Чемберлєн святкував тиждень тому 70-ліття своїх народин. Делєґація жінок з Бермінґем подарувала йому нову парасолю. Щоб вповні задоволити солєнізанта делєґація звернулася найперше до льондонської фірми, яка вже чотири рази обтягала парасолю премієра, подаровану йому перед 40 роками, за інформаціями, яка парасоля подобається премієрові Анґлії.
За два роки не буде китів. Олій, який дістається з китів — це необхідний сирвець до виробу марґарини, деяких родів мила і смарів. Тому від літ 16 держав висилають свої експедиції на ловлю китів. За останній рік вбито понад 8 тисяч китів і з їх товщу випродуковано 2,672.621 бочок олію вартости коло 250 міліонів золотих. Тепер спеціяльна комісія зацікавлених у ловлі китів держав ствердила, що як далі китів убиватимуть у дотеперішньому темпі, то за два роки не буде в світі ані одного кита.
Париж закликає уряд збудувати тунель до Анґлії. Міська рада Парижа звернулася до французького уряду з проханням відновити досліди, звязані з проєктом будови тунелю під каналом Ляманш, щоб як найшвидше довести до його реалізації. 