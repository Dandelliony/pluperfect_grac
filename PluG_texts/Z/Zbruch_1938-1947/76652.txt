Часопис Холмщини і Підляшшя

(Тижневик "Холмська Земля").
З усіх частин великої української землі зокрема Холмщині й Підляшшю не щадила доля важких ударів. В окремих історичних — давніх і недавніх — обставинах виростали там і окремі проблеми, питомі Холмщині й Підляшшю, завдання і потреби. Тепер, хоч це виїмкові — важкі воєнні часи, треба ці пекучі проблеми розв'язувати, щоб надробити втрачене, щоб віднайти себе на тому перехресті двох світів, культур, віроісповідань, де Холмщина, відмежована часто від своїх, полишена сама собі, в нерівній боротьбі втратила багато землі й української крови.
Відбудувати українську спільноту холмсько-підляського села й міста, зблизити душі холмщан і підляшан до скарбів рідної культури, гуртувати їх сили для свідомого й жертвенного виконування завдань теперішности для добра теперішньою і наступних поколінь цеї нашої землі — оце завдання, що їх взяли на себе керманичі тамошнього нашого зорганізованого життя враз зі свідомим активом і найдальших сіл по цей бік Буга.
У відродженні, посиленні й поглибленні нашого життя всюди виконала велику ролю українська національна преса. На Холмщину наші галицькі часописи не мали доступу, місцеві — не існували довго. Тим у цілими роками Холмщина й Підляшшя не мали цього єдиного зв'язкового між українськими душами, що єднав, підбадьорював, насвітлював проблеми й наші завдання, одні й спільні для всіх, та закликав до зусиль для їх здійснення.
Правда, від 1940 р. "Краківські Вісті" поширилися на Холмщині й Підляшші і також причинилися замітно до розбудження національного життя на цих землях; проте — це не вистарчало. Питомі для Холмщини й Підляшшя проблеми вимагають ширшого, докладнішого й частішого обговорювання, ніж це можна зробити в пресі, призначеній і для наших читачів. Від січня 1943 р. взяла на себе це завдання "Холмська Земля". У ній поза загальними матеріялами, що однозвучні з тижневиком "Краківські Вісті" з бодай дві сторінки щотижня виповнені статтями й дописами з холмсько-підляського життя. Редакцію цеї частини тижневика веде д-р Степан Баран у Холмі (вул. Коперника 17).
Цього тижня появилося вже 7-ме число "Холмської Землі", яка здобула собі вже щирих читачів у всіх місцевинах Холмщини й Підляшшя.
Правда, від 1940 р. "Краківські Вісті" поширилися на Холмщині й Підляшші і також причинилися замітно до розбудження національного життя на цих землях; проте — це не вистарчало. Питомі для Холмщини й Підляшшя проблеми вимагають ширшого, докладнішого й частішого обговорювання, ніж це можна зробити в пресі, призначеній і для наших читачів. Від січня 1943 р. взяла на себе це завдання "Холмська Земля". У ній поза загальними матеріялами, що однозвучні з тижневиком "Краківські Вісті" а бодай дві сторінки щотижня виповнені статтями й дописами з холмсько-підляського життя. Редакцію цеї частини тижневика веде д-р Степан Баран у Холмі (вул. Коперника 17).
Цього тижня появилося вже 7-ме число "Холмської Землі", яка здобула собі вже щирих читачів у всіх місцевинах Холмщини й Підляшшя. Часті письма до Редакції вказують, що ця газета там справді потрібна і робить корисну роботу. Місцеві Комітети й Делегатури, й взагалі свідомі ваги свого часопису громадяни, зокрема наше вчительство, дбають про якнайбільше поширення "Холмської Землі", що рідним словом пригадує минуле, насвітлює теперішні завдання, відбудовує спільноту українського духа й з'єднує українські сили до праці для кращої майбутности холмсько-підляської землі.
(з.) 