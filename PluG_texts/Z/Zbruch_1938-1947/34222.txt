◦ ◦ ◦ ◦ ◦ ◦ ◦

Агентство Рейтер про причини капітуляції фінів
ЛОНДОН, 20 березня (ТАРС). Агентство Рейтер передає по радіо повідомлення свого кореспондента з Гельсінкі, В якому говориться, що зруйнування оборонної лінії Маннергейма і прорив російських військ до околиць Виборга були великим ударом для фінів. У зв'язку з цим верховне командування фінської армії поставило питання про негайне укладення миру на будьяких умовах.
Газета "Ліетуос Жініос" про втрати фінської армії
КАУНАС, 22 березня. (ТАРС). Газета "Ліетуос-Жініос" опублікувала 19 березня статтю відставного генерала Печюліоніса про втрати, понесені Фінляндією підчас воєнних дій. Печюліоніс між іншим пише: "Фінсько-радянська війна являється уроком, особливо, для малих країн з обмеженими засобами захисту і запасів. Звичайно виникає питання: На що надіялись фіни? Невже вони розраховували на умови боротьби в зимній період? Невже вони не розуміли, що престіж СРСР — великої держави — дозволить йому поводитись інакше?
Не маючи певного договору, Фінляндія повірила в добру волю деяких держав. Необхідно сказати, що дії демократії, як скандинавських, так і союзних країн не витримали екзамену". Далі автор статті приводить цифри втрат фінської армії. "Коли, — як указує Маннергейм, — було вбито понад 50 тисяч фінських солдат, то ранених, виходячи з досвідів попередніх воєн, у Фінляндії повинно бути не менше 200 тисяч чоловік. Всього фінської армії було під оружем 500 тисяч чоловік, отже виявилось, що половина фінської армії вибула з ладу". 