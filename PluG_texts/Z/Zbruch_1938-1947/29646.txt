◦ ◦ ◦ ◦ ◦ ◦ ◦

Виступ Чемберлена в палаті громад
ЛОНДОН, 22. (ТАРС). Як повідомляє агентство Рейтер, вчора в палаті громад лідер парламентської фракції лейбористів Еттлі задав таке питання: «Враховуючи той факт, що практика встановлення мін на морських торгових шляхах, в результаті чого на минулому тижні був потоплений пароплав «Сімон Болівар», суперечить міжнародному праву, чи має намір англійський уряд вжити якихнебудь заходів?».
З відповіддю від мені уряду виступив прем'єр Чемберлен, який вперше був присутній на засіданні падати після хвороби.
Палаті відомо, — заявив він, — що протягом останніх трьох днів понад 10 суден, в тому числі 6, яві належать нейтральним державам, затонули, наштовхнувшись на німецькі міни. Гаагська конвенція, учасником якої є і Німеччина і яку вона зобов'язалась додержувати ще 17 вересня цього року, передбачає, що коли встановлюються донні міни, то повинні бути вжиті всі заходи остороги для гарантування безпеки плавання мирних торгових суден. Конвенція, зокрема, вимагає, щоб інші країни повідомлялись про небезпеку плавання в певних зонах, як тільки міни перестають знаходитись під наглядом тих, хто їх встановив. Якщо застосовуються пловучі міни, то вони повинні бути знешкоджені найбільше через годину після того, як ті, хто їх встановлював, втратили можливість здійснювати над ними контроль. «Ні одне з цих правил, — сказав Чемберлен, — не додержиться німецьким урядом при встановленні мін, в результаті чого мали місце згадані мною вище катастрофи». «Англійський уряд, — сказав далі Чемберлен, — найближчим часом опублікує спеціальне розпорядження у цьому питанні». 