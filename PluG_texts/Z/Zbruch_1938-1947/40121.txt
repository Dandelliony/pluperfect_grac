Зїзд українських інспекторів в Холмі

Під проводом референта для українського шкільництва при уряді шефа люблинської области д-ра Брандля, відбувся триденний діловий зїзд українських повітових шкільних інспекторів люблинської области.
Після обговорення справ, звязаних з діяльністю інспекторів, зїзд займався службовими, особистими й іншими питаннями українського вчительства. Дальше обговорено орґанізацію українського шкільництва, пляни та справу шкільних підручників. Підчас обговорювання цілого комплексу цих питань виявилося, в який безоглядний спосіб поляки гнобили українців своєю ославленою меншинною політикою. Тому німецька адміністрація мусіла разом з Українським Комітетом наново побудувати цілу внутрішню й зовнішню орґанізацію українського шкільництва, заки почалася наука українських шкільних дітей.
Від 1. вересня ц. р. в люблинській області некваліфікованих українських учителів заступлять кваліфіковані з корінної Польщі, куди їх перенесли свого часу поляки за те, що вони на українських землях вчили дітей в українській мові. Тепер під німецькою владою вернулися вони знову на свою землю, щоб вчити українських дітей в державних школах.
Щоб некваліфіковані дотеперішні учителі, яких є у люблинській області коло 400, від 1. вересня не лишилися без праці, зможуть відбути адміністраційний курс та працювати відтак в адміністрації. 