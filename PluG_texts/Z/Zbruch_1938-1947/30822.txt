Про встановлення єдиного часу

Постанова львівського обласного виконавчого комітету від 22 грудня 1939 року.
В зв'язку з тим, що більшість установ та організацій області розпочинають і закінчують роботу за московським часом, а деякі працюють за місцевим часом, що вносить плутанину та незручність, Львівський Обласний Виконавчий Комітет постановляє:
1. З 23 на 24 грудня 1939 року перевести стрілку годинника на 2 години вперед, тим самим установити користування годинником за московським часом.
2. Встановити початок занять у всіх державних та господарських організаціях (крім підприємств та організацій де робота проходить позмінно) з 10 год. 30 хвил. і закінчення роботи о 5-ій год. з 30 хвилинною перервою на сніданок.
3. Зобов'язати всі організації перебудувати свою роботу відповідно до цієї постанови.
Голова Обласного Виконавчого Комітету М. Козирев.
Секретар Обласного Виконавчого Комітету М. Дриль. 