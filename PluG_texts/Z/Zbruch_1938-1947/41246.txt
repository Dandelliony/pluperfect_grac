◦ ◦ ◦ ◦ ◦ ◦ ◦

Виступ Галіфакса в Палаті лордів
ЛОНДОН, 6. (ТАРС). Як передає агентство Рейтер, Галіфакс, який виступив у палаті лордів з оглядом воєнних дій, зокрема, спинився на англо-румунських відносинах. Румунський уряд, заявив Галіфакс, діяв в ущерб інтересам інтересам Англії в румунській нафтовій промисловості. В результаті цих дій англійський уряд повідомив румунський уряд, що доти, поки англійським інтересам завдається шкода, Англія не може розширювати торгівлю з Румунією і як репресію затримує румунські судна. Говорячи про становище, в Греції, Галіфакс заявив, що в разі будьяких дій, що безпосередньо загрожують незалежності Греції, англійський уряд вважатиме себе зобов'язаним додати всемірну підтримку грецькому урядові.
За межами Європи, сказав далі Галіфакс. Також сталися помітні події. Ці події розвивались швидко. Англійський уряд одержав повідомлення про те, що японська військова місія пред'явила вимоги Індо-Китаю. Після одержання цих відомостей англійському послу в Токіо  було запропоновано звернути увагу японського уряду на ці повідомлення і одночасно нагадати йому про заінтересованість англійського уряду в збереженні статус-кво Індо-Китая. Галіфакс згадав про заяву державного секретаря США Хелла, в якій той сказав, що уряд Сполучених Штатів також надає цьому питанню великого значення.
Воєнні дії в Середземноморському басейні
Італьянські повідомлення
БЕРЛІН, 7. (ТАРС). Німецьке інформаційне бюро передає таке зведення італьянського командування:
"Наша авіація знов піддала бомбардуванню нафтосховища в Хайфі. Почались великі пожежі.
В північній Африці італьянські літаки зробили наліт на залізницю
Александрія-Мерса Матрух. В повітряному бою, що зав'язався, збито 2 ворожих винищувачі.
В Червоному морі італьянські літаки бомбардували караван суден противника. Сильно пошкоджені 2 пароплави і 1 крейсер. Одно нафтоналивне судно потоплене".
Англійські повідомлення
ЛОНДОН, 7. (ТАРС). Як офіціально повідомляється, італьянська авіація піддала 5 вересня бомбардуванню єгипетський порт Мерса-Матрух. Шкода незначна. Жертв нема.
Ворожа авіація скинула також кілька бомб на Суец, не заподіявши, однак, великої шкоди.
Наші літаки бомбардували заводи "Фіат" в Туріні.
На інших дільницях нічого істотного.
В північному Китаї
На півночі провінції Хенань китайські війська наступають вздовж Бейпін — Ханькоуської залізниці.
В провінції Шансі китайці атакують японські гарнізони вздовж Чжендін — Тайюанської залізниці.
В південному Китаї
За відомостями з іноземних джерел, в районі Чжуншаня на південь від Кантона відбуваються бої між японцями і повсталими військами маріонеточних властей.
Китайські партизани проникли в Кантон, де підпалили деякі японські казарми, а потім відступили до своїх баз.
В Центральному Китаї
В південній частині провінції Цзянсу відмічається активність китайських військ на північному березі ріки Янцзи, де ними зайнято кілька пунктів.
Заборона в Норвегії поштового зв'язку з країнами, що воюють з Німеччиною
ОСЛО, 7. (ТАРС). Поштове управління опублікувало сьогодні повідомлення про те, що, "починаючи з 15 вересня, заборонений прямий і посередній поштовий зв’я3ок з країнами, з якими Німеччина знаходиться в стані війни. Під посереднім зв'язком розуміється посилка повідомлень у країни, які не воюють з Німеччиною, для того, щоб ці повідомлення були далі передані в країни, що воюють з Німеччиною.
Поштовий зв'язок принципіально дозволений з країнами, які не знаходяться У ворожих відносинах з Німеччиною. Однак повідомлення про воєнне і економічне становище, які можуть завдати шкоди Німеччині, її союзникам або дружнім їй державам, не повинні посилатись. Ворожими країнами вважаються сполучене королівство Великобританії і північної Ірландії з заокеанськими володіннями, колоніями, протекторатами, а також домініонами і підмандатними територіями; Єгіпет, Судан і Ірак; Франція — з її володіннями, колоніями, протекторатами і мандатними територіями".
Агентство Рейтер про мобілізацію голландців в Канаді
ЛОНДОН. 6. (ТАРС). Агентство Рейтер повідомляє: "Голландський уряд вирішив призвати в армію всіх голландців, що проживають у Канаді, віком від 20 до років. З цих новобранців, а також з усіх добровільців буде сформований голландський легіон, який проходитиме навчання в Канаді".
Повідомляючи про те ж, агентство Леф додає, що "добровільці і новобранці носитимуть таку ж форму, як і солдати голландського легіону, що знаходиться в Англії".
Порушення нейтралітету Швейцарії
БЕРЛІН, 6. (ТАРС). Як передає німецьке інформаційне бюро, англійські літаки знову пролетіли вчора коло 23 години над територією Швейцарії. В Женеві і Лозанні була оголошена повітряна тривога. 