Арештування серед мексиканської опозиції.

Мексиканська поліція арештувала й передала судові ґенерала Коссу, полк. Менабріта, Ессерія і Дельтора за те, що вони викликали заворушення на вулицях Мексику, виголошуючи проти президента.
250 німецьких жидів втратило громадянство.
Як подає найновіший "Райхсанцайґер", коло 250 німецьких жидів втратило громадянство, крім того 140 жидам сконфісковано майно.
Нова Фунляндія приймає жидів, Тринідад ні.
Як подає канадійська преса, уряд Трінідаду (брит. острів у середущій Америці) від 15. ц. м. заборонив вїзд жидам. Навпаки Нова Фунляндія потребує іміґрантів, тому приймає жидів.
Роковини фашистівської міліції.
1. лютого святкуватиме Італія роковини оснування фашистівської міліції. 20.000 чорних сорочок передефілює через Вія Націонале. Мусоліні дасть 60 відзначень лєґіонерам та родинам лєґіонерів, що полягли в останніх війнах.
Австрійські й судетські жиди дістають додаткові імена.
На Австрію та Судети поширено закон про зміну імен та прізвищ. Згідно з тим законом усі судетські й австрійські жиди мусітимуть приймити обовязково додаткове імя Ізраель, жидівки — Сара.
Замикають коршми.
Румунське міністерство скарбу замкнуло в радовецькій окрузі (Буковина) дальших 42 жидівські коршми. 