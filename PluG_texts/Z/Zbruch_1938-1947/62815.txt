◦ ◦ ◦ ◦ ◦

Бомбардування Кандалакші та Ленінграду. — 403 літаки втратили Совєти за 9 днів. — Бомби на Мальту
Верховне Командування Німецьких Збройних Сил повідомляє: На Сході відкинено численні атаки слабших ворожих сил. Важка артилерія взяла під успішний обстріл важливі воєнні споруди в Ленінграді.
На далекій півночі бомбардували німецькі бойові літаки днем і ніччю залізничий шлях Мурманської залізниці та споруди на залізничому двірці в Кандалакші та Люкі.
В часі від 15-го до 24-го лютого втратила совєтська авіяція 403 літаки, в цьому 265 знищених у повітряних боях і 44 вогнем протиповітряної артилерії; решту знищено на землі. В цьому самому часі втратили ми на східному фронті 28 власних машин.
В Північній Африці німецько-італійські розвідувальні частини відкинули британські передові стежі. Позафронтовий зв'язок ворога між Тобруком і Сіді Барані обкидано бомбами. Німецькі винищувачі зістрілили в повітряних боях 3 британські літаки.
Повітряні налети на військові об'єкти острова Мальти продовжувались.
Як подало спеціяльне повідомлення, німецькі підводні човни затопили на середущому Атлянтику в багатоденних, завзятих боях 7 кораблів із одного добре стереженого конвою, в цьому 2 великі танкери загальною водомісткістю 52 тис. рбт. Дальших 6 великих кораблів, у цьому один танкер, пошкоджено так сильно, що треба числити їх утраченими.
В цих атаках визначився підводний човен під командою капітана-лейтенанта Креха.
Британські бомбовики налетіли останньої ночі на деякі місцевості на побережжі Східного моря, між іншими на місто Кіль. Жертви між цивільним населенням незначні. Ворог утратив 5 літаків.
Японці вже під брамами столиці Бірми
ТОКІО, 27 лютого. — Японські війська, що висадилися на сушу коло Кепангу на голяндській частині острова Тімор, заняли летовище Поетон, 15 км. на південь від Кепангу.
ТОКІО, 27 лютого. — На острів Яву відбувся вчора 6-ий налет японських літаків. Втрати ворожої авіяції величезні. З 315 ворожих літаків 177 вже збито.
ТОКІО, 27 лютого. — Найбільші бої кипіли вчора у Бірмі коло Рангуна. Під атакою японських військ Рангун горить. Треба числитися з недалеким упадком Рангуна в японські руки. Одночасно йдуть великі бої з китайцями Чункіна. 2.000 полонених попало в руки японців. Багато китайців згинуло.
ТОКІО, 27 лютого. — Вже устійнено, що в Сінгапурі (Шонанко) британці мали 25.000 вбитих.
Відкриття болгарської церкви
СОФІЯ, 27 лютого. — Святіший синод поручив митрополитові Паїсієві поїхати до Німеччини, щоб управильнити деякі церковні справи, м. ін. відкрити болгарську церкву у Берліні. Митрополит відвідав також Ляйпціг, де під теперішню пору друкують більшу кількість церковних книг для болгарського синоду.
Затоплення північно-американського набережного сторожевого крейсера
БЕРЛІН, 27 лютого. — Міністерство північно-американських морських справ потверджує втрату набережного сторожевого крейсера "Олександер Гемільтон". Корабель торпедувала німецька підводна лодка на висоті Ісляндії та знищила так важко, що він перекинувся та затонув негайно, коли його тягнули до власного порту. Частину залоги мали врятувати. Крейсер "Олександер Гемільтон" мав 2.250 тон тонажу та був вивінуваний двома 12,7 цм. та 5,7 цм. гарматами, не враховуючи зенітної артилерії. Цей корабель належав до тієї кляси набережних сторожевих крейсерів, які почали службу в 1937 р.
Далядіє захворів на грипу. Розправу припинили до п'ятниці.
Ескадра японської фльоти заняла коло Тімору корабель-цистерну, 860 тон, власність Голяндії. Залога втікла.
Вашінгтонський уряд звернувся до всіх громадян ЗДА на терені Британської Індії, щоб чимскорше верталися до ЗДА.
Біржа в Лондоні сильно захиталася внаслідок останніх британських поразок.
Індійський вожд націоналістів Гандра Бозе закликає з Японії Індію до самостійності. 