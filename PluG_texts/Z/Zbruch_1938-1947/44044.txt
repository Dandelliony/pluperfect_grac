Листопадові роковини в Сяноці

Ціла Сяніччина приготовилась до Свята Зриву двайливо й основно. У самому Сяноці в навечеря 1. листопада відправило 7-ох священиків на чолі з ґен. вікар. о. ректором Малиновським панахиду за поляглих борців за волю України. Почесну сторожу біля символічної могили держали комбатанти. Співав хор "Боян". Дня 1. листопада в год. 9-ій рано ґен. вікар. о. ректор Малиновський в асисті о. пароха Константиновича та о. Ганушевського і діяконів: о. Менцінського та о. Чопея відправив торжественну Службу Божу в наміренні українського народу. В першій лавці заняв місце полк. Стефанов з визначними громадянами, в другій Провід УДК, по протилежньому боці комбатанти. По середині церкви в зорґанізованих рядах станув курінь молоді та українське громадянство. Глубоко змістову проповідь виголосив о. Білоскурський. Співав прегарно хор "Бояна". Після Служби Божої полк. Стефанів в окруженні Проводу УДК відібрав звіти. 