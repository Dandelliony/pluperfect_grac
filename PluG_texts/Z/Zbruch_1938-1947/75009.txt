◦ ◦ ◦ ◦

Українська радіопередача. Сьогодні, у четвер, 31 грудня, від год. 10.30 до 11-ої передає Львівська Радіовисильня концерт українських жартівливих пісень у виконанні хору Є. Козака, Софії Гаврищук (меццосопран) і Юрія Сінгалевича (бандура).
Гостре стріляння. У п'ятницю, 8-го січня 1943 р. і тиждень пізніше, себто 15-го січня від год. 8-ої рано до 4-ої пополудні, відбудеться військове гостре стріляння з ручної зброї й зі скорострілів на терені, що лежить між місцевостями Голосько Велике, Брюховичі, Гамулець, Грибовичі Малі й Великі, Малехів, Збоїська й у замкненні шляхів, що сполучують ті місцевости. Початок і кінець стріляння проголосить сигнал військової трубки. Стійки, що їх виставлять відділи, які ведуть стріляння, будуть уповноважені обмежити рух на згаданому терені.
Малярська вистава. Відкриття ІІІ-ої Вистави Спілки Українських Образотворчих Мистців відбудеться у Львові, в неділю, 3-го січня 1943 р., в год. 12-ій вполудне у виставових залях Спілки, пл. Марійська ч. 9, І. пов. Вистава відкрита щоденно від 10-ої до 15-ої год., крім понеділків.
Хлопці на практику! Для більших городничих заведень недалеко Львова потрібні на городничу практику хлопці у віці 14—17 років та після скінчення народної школи. Передумови прийняття — це замилування до городництва і здоровий вигляд. Інформації дає Відділ шкільних справ УЦК, вул. Семінарійна ч. 18, І. п., або Комітет на місто Львів, Ринок ч. 10. 