◦ ◦ ◦ ◦

Затоплено кораблі
Берлін, 10 вересня. Над Невою в околиці Шліссельбурга німецькі фронтові частини наткнулися на декілька большевицьких морських одиниць. Артилерійським вогнем затоплено 3 канонірки, 2 торговельні кораблі і декілька озброєних суден. Тяжко пошкоджено дві канонірки.
Одеса не має води
Букарешт, 11 вересня. Румунські війська зайняли головні водопроводи Одеси, які совєтські війська були укріпили та завзято обороняли. Сьогоднішнє становище мешканців міста, позбавленого води до пиття, дуже критичне.
З Лондону до Токіо виїхав японський посол
Берлін, 11 вересня. Японський посол в Лондоні виїхав несподівано до Токіо, щоб свому урядові з'ясувати низку актуальних англійсько-японських проблем.
Німецька місія в Анкарі обговорює господарські справи
Анкара, 11 вересня. Німецька господарська місія під проводом посла доктора Кльодіюса, у супроводі послів Кролля та Єнке з німецького посольства в Туреччині, прибула сьогодні до Анкари. Складено також турецьку делегацію, на чолі якої стоятиме державний секретар міністерства торгівлі, Галід Нацні Кішмір.
СДА не спішаться з висилкою місії
Берлін, 11 вересня. Панове Черчіль і Рузвельт кількакратно обіцювали дати негайну поміч Совєтам. Проте військова американська місія, що має за ціль розглянути теперішнє стратегічне положення Совєтів, ще досі не виїхала до Москви. А тимчасом Москва з кожним днем тратить велетенські кількості воєнного матеріялу. І втратить його ще більше, не діждавшись обіцяної американської помочі.
Нищівні дії літаків над Англією
Берлін, 11 вересня. У Східній Англії німецькі боєві літаки атакували адже завзято цілий ряд місцевостей. На одному відтинку східного побережжя знищена зовсім велетенська гутна піч, в порті Карборедж знищені військові магазини і вантажні поїзди. В графстві Норфолк спричинені в багатьох місцевостях великі пожежі й експльозії.
Італійський протинаступ в Абісінії
Берлін, 11 вересня. Не зважаючи на дуже важке стратегічне положення і на винятково погані атмосферичні і теренові умовний, італійська армія в Гондарі (Абіссінія) почала продовж кількох останніх днів успішний протинаступ. В кількох місцях відкинено англійські частини, спричиняючи їм чимало втрат.
"Швеції ніхто не загрожує" — заявляє прем'єр міністрів Гавсон
Берлін, 11 вересня. На XII Конгресі Шведських Профсоюзів заявив шведський прем'єр Гавсон, що Швеції — а можна це сміливо твердити — ніхто не загрожує. Проте Швеція повинна вважати. Як ганьбу окреслив прем'єр Гавсон факт, що останніми часами розмножились випадки шпигунства, в наслідок чого багато громадян треба було потягати до карної відповідальности. В тому менті думав він про численні арешти шведських марксистів, яких покарано тюрмою за шпигунство на користь Совєтів.
Становище в Індо-Китаю не змінилось
Заперечення тенденційних закордонних вісток
Берлін, 11 вересня. Індо-китайський уряд заперечує вістки закордонної преси про те, нібито Японія позбавила французько-індокитайський уряд влади та японці розброїли в Індо-Китаю французькі війська і сконцентрували їх у таборах. За відомостями, що їх передають члени індо-китайського уряду, чисельність японських військ в Індо-Китаю є менша від тієї, про яку попередньо повідомлено. Після перших більших кількостей військ, приходили вже менші транспорти і то такі, що везли воєнний матеріял. І хоч деякі французькі військові одиниці за порозумінням переведено до північної частини краю, проте ці відділи, як теж і їхнє командування, зберегли повну незалежність. Виконує свої чинності і цивільна влада.
Японський амбасадор в Берліні
Анкара, 11 вересня. Японський амбасадор у Туреччині, Тадаші Курігара, у найближчих днях поїде до Берліна, щоб там провести наради з японським амбасадором у Берліні, генералом Ошіма.
Шліссельбург — важливий пункт військового промислу
Берлін, 11 вересня. Шліссельбург, який тому два дні попався в німецькі руки, віддалений від Ленінграду 15 кілометрів. Кількість населення Шліссельбурга понад 10 тис. людей. Положений близько Ленінграду, творив він важливий пункт совєтського військового промислу.
Австралійський міністр у Лондоні
Берлін, 11 вересня Австралія посилає до Лондону свого міністра торгівлі, щоб там заступав австралійський кабінет. Побування австралійського міністра в столиці Англії має тривати недовго. Первісно, як відомо, хотів їхати до Лондону австралійський прем'єр-міністр Мензіс. 