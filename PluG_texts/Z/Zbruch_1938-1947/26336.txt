Ціни муки і хліба у Львові. — Обмеження переїзду цивільних осіб залізницями.

Ціни муки і хліба у Львові.
На осн. опінії комісії до цін збіжевих перетворів управа м. Львова устійнила такі ціни муки і хліба: за 100 кґ. пшеничної 30 прц. муки у гуртовій продажі з мішком — 39 зол., в роздрібній продажі за 1 кґ. — 43 сот. за 100 кґ. пшеничної 35 прц. муки в гуртовій продажі — 39 зол., у роздрібній торговлі за 1 кґ. — 43 сот., за 100 кґ. пшеничної муки до 50 прц. в гуртовій продажі — 36.25 зол., у роздрібній торговлі за 1 кґ. — 39 сот., за 100 кґ. пшеничної разової муки 95 прц. у гуртовій продажі — 25.25 зол., у роздрібній торговлі за 1 кґ. — 28 сот., за 100 кґ. житньої муки до 30 прц. у гуртовій продажі — 28 зол., у роздрібній торговлі за 1 кґ. — 31 сот., за 100 кґ, житньої муки 55 прц. у гуртовій продажі — 24 зол., у роздрібній торговлі за 1 кґ. — 27 сот., за житню разову муку 95 прц. у гуртовій продажі — 20.25 зол., у роздрібній торговлі за 1 кґ. 22 сот., за 100 кґ. пшеничного ґрисіку з мішком — 44 зол., у роздрібній торговлі за 1 кґ. 50 сот., за хліб пшенично-житній у роздрібній торговлі 38 сот., за т. зв. куликівський хліб — 40 сот. Хто домагається або бере вищі ціни — того притягнуть до строгої відповідальности. Про кожне зловживання покупець повинен повідомити городське староство, чи комісаріяти поліції або міські дільницеві уряди чи теж VI. виділ маґістрату.
Комунікат городського староства про обмеження переїзду цивільних осіб залізницями.
Городське староство подає до відома:
Після оголошення мобілізації, нормальний рух поїздів відбувається до 24 год. першого дня мобілізації включно. В тій годині розвязуються поїзди, а пасажирів і баґаж висиляється до стації призначення по змозі поїздами воєнного роскладу їзди, який саме входить у життя.
З тою хвилею обмежується переїзд цивільних осіб; він є дозволений лиш у пасажирських поїздах воєнного розкладу їзди.
Їхати пасажирськими поїздами воєнного розкладу їзди мають право:
1) Подорожні розвязаних у 2. дні мобілізації поїздів на основі білєтів їзди до стації призначення, які вони мають;
2) Військові особи, покликані до військової служби, менші військові гурти, державні й залізничі службовики й урядовці — у службових справах;
3) Службовики й урядовці самоуправні і самоуправних заведеиь та інституцій — у службових справах;
4) Інші цивільні особи у службових, військових, або наглих приватних справах.
Військові та цивільні особи, вичислені під "2", переїздять на основі службових посвідок або документів їзди від їхньої зверхньої влади.
Службовики державної поліції, які їдуть у службових справах, послуговуються службовою лєґітимацією.
Особи, вичислені під "3" і "4" мусять дістати дозвіл на подорож від повітової влади загальної адміністрації, у Львові від Городського Староства.
Пасажири пасажирських поїздів воєнного розкладу їзди обовязані викупити білєти, якщо не мають права вільного або кредитованого переїзду.
Ці обмеження у переїзді цивільних осіб обовязують аж до відклику. Вони не торкаються підміських поїздів, у яких переїзд осіб відбувається без обмеження і без окремих дозволів.
Право на переїзд поїздами воєнного розкладу їзди підпадає під контролю покликаних до того орґанів.
Контрольні органи усуватимуть з поїздів особи, вичислені під "2", "3" і "4" та робитимуть проти них карно-адміністративне або службове повідомлення.
Адміністративна влада видаватиме посвідки для осіб, вичислених під "3" і "4", засадничо на одноразовий переїзд, у виняткових випадках на більше переїздів та на довший час, але не довший як на 1 місяць.
У звязку з цими приписами Городське Староство видає в нормальних урядових годинах у кімнаті ч. 203. посвідки на переїзд для цивільних осіб, вичислених у точках "3" і "4", якщо вони докажуть, що виїзд необхідний для них.
Поліційні комісаріяти уповажнено стверджувати писемно коротким шляхом деякі обставини, наведені у проханнях посвідки на переїзд.
Треба перестерігти публику, щоб без потреби не подорожувала, зокрема в початковій добі. Прохання дозволу на переїзд необхідно обмежити до найбільш необхідних випадків.
При закупні білєту їзди треба показати посвідку адміністраційної влади (староства).
Зорґанізовано точну контролю для подорожних, яких потягатимуть до відповідальности за переїзд залізницею без відповідного дозволу. 