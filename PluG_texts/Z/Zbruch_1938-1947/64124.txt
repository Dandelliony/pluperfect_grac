Має щастя

Малий фейлетон
Стою собі у черзі та покірно чекаю... на цигарки. Аж тут... нагле паде з даху величенька брила снігу і, чесне слово, була б бабевхнула по голові сусіда, що стояв переді мною. Ще міліметр неставало!
— Злощастя! — махнув рукою,
— Чому? — питаю.
— Нема про що говорити!.. Смерть не чіпається мене. Був я на війні, грім ударив у мене, перейшов я тиф, у залізничій катастрофі був, дружина вщіплює мені кожної днини якусь біду і... якось нічого...
— І нічого?
— Ба! Я вже декілька разів намагався покінчити самогубством!
— Що? — дивувався я.
— Карболь, йодина, верональ, оцтова есенція!.. Нічого не помогло... За кожним разом відрятували.
— Було спробувати ще мотузка!
— Думаєте, що не пробував? Та що ж? Висів я півгодини, та добрі сусіди виламали двері і зняли з гака. Лікар ствердив, що життя стануло мені кісткою в горлі і мотузом тільки за цю кістку зачепився.
— Чому ж ви газу не вжили?
— Який ви наївний! Та і цього пробував. Тільки що я відчинив крани, аж тут прийшов службовик із газівні і зачинив газовий годинник зприводу незаплаченого рахунку.
— Дійсно, це злощастя!.. — засміявся я.
— Увага! Вже йде наша черга.
Ледве крикнув я, аж тут нагло мій сусід хватився за голову при вході до крамниці. Якась цегла з гзимсу відірвалася, і спадаючи, зачепила лисину мого співбесідника.
— Бачите! І та мені нічого не зробила!...
— Маєте щастя! — усміхнувся я.
— Та чи до всього? — покрутив головою і ввійшов до крамниці по пачку "Пріма".
С. Каролин. 