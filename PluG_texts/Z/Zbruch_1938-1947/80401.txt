◦ ◦ ◦ ◦

Акція німецької протилетунської оборони   У звязку зі зголошеним уже знищенням 10-тисяч літаків противників Німеччини, що його доконала протилетунська артилерія німецьких повітряних сил від початку війни, агенція "Телепрес" довідується, що таким чином знищено стільки ворожих літаків, скільки мали їх британські, французькі та бельгійські повітряні сили разом на фронті в другій і третій лінії, як також скільки мали вони шкільних літаків з початку війни 1939 року. Ці успіхи треба завдячити передусім значному поліпшенню збройової техніки в порівнанні до світової війни, техніки, яка дозволяє сьогодні вживання навіть найважчих, гармат для поборювання літаків. Дуже успішною виявилася м. і. також нова 2 см. почвірна зенітна гармата. В неменшій мірі причинилося також удосконалення вимірних апаратів. Крім того керівництво протилетунської оборони зуміло завжди відповідно зустрічати змінливу офензивну тактику ворога.   Затоплено оба совєтські прибережні транспортні кораблі   Як подано у воєнному звідомленні з 21-го травня ц. р., легкі німецькі морські сили, що постійно проводять акції проти большевицького постачального руху біля Кавказьких берегів Чорного моря, знову завдали большевикам дошкульних втрат. Вони затопили два большевицькі прибережні транспортні кораблі з вантажем негайно потрібного матеріялу. Повторювані атаки з'єднань большевицьких бомбардувальників на німецькі човни відбито і збито при цьому три большевицькі літаки. Слід підкреслити і в цьому випадку тісне співдіяння летунства, яке охороняло в акції німецькі морські сили та забезпечувало німецьким човнам свобідний в'їзд до баз.   Жертви наслідком атаки на водні гаті   Як подало звідомлення Найвищого Командування Німецьких Збройних Сил із 17-го травня ц. р., підчас атаки на водні гаті (в північній Німеччині) наглий прорив води спричинив деяку шкоду. Як довідується німецьке інформаційне бюро, наслідком цього прориву згинуло 370 німецьких громадян і 341 воєнно-полонених різних національностей. Також шкоди, спричинені цим проривом води, не досягнули таких розмірів, яких можна було побоюватися. Після того, як принято відповідні заходи, шкоди вирівняно.   Аліянтські втрати на північно-африканському фронті   З урядового боку подано до відома про втрати, які потерпіли аліянти на північно-африканському фронті, тобто в Лівії, Єгипті й Тунісі від часу приступлення Італії до війни, а саме від 10-го червня 1940 р. до 13-го травня 1943 р.   І. Втрати ворога в людях і воєнному матеріялі: 68.904 полонених, 5.833 танки (здобуто або знищено), 1.524 гармати та велика кількість вантажних возів всякого роду (здобуто або знищено), 5.739 літаків, які знищило летунство держав осі на землі або зістрілила протилетунська артилерія, і морські з'єднання, 2.000 правдоподібно знищених літаків.   II. Втрати ворога у воєнних чи торговельних кораблях: 33 кружляки, 3 допоміжні кружляки, 40 протиторпедних човнів, 88 підводних човнів, 4 допоміжні кораблі, 7 інших кораблів, пароплавів, на 1.137 рбт., 2 трансатлянтійські пароплави, на 40.000 рбт., 16 кораблів-цистерн, на 150.500 рбт., та 16 моторових кораблів всякого роду. До цього треба додати ще дані про втрати, заподіяні ворогові у співпраці з німецьким летунством. Врешті треба згадати ще про кружляк, затоплений спільно італійським летунством та німецькими повітряними та морськими силами.   Віднова Володимирського Собору   Одну з найстарших церков України, Володимирський Собор у Києві, після віднови віддано знову для користування населення. Большевики замінили були Собор в антирелігійний музей, згодом у книгарський магазин. а вкінці у шпихлір.   Скільки населення в Італії   Урядовий Вісник Законів повідомляє, що все населення королівства Італії, не враховуючи обширів, прилучених до Італії в часі війни, 30-го квітня ц. р. досягнуло цифри 45.757,000. В квітні місяці заключено 20.652 подружжя. Цифра новонароджених у квітні сягає 76.400, кількість смертних випадків становить 49.208.   Словацько-еспанські господарські переговори   До Мадриду прибула словацька торговельна делєґація, щоб обговорити закінчення рамової торговельної умови та уреґулювання товарового і платіжного обороту між обидвома країнами на 1944 рік. Сподіються, що теперішні розмови створять сильну основу для поширення господарських взаємин між обидвома державами.   Внаслідок великої повені в стейтах Іліноіс та Індіяна около 100.000 людей залишилося без даху над головою.   Підчас північно-африканських воєнних дій австралійці втратили близько 20.000 людей.   В Болгарії жиди зобовязані носити свою відзнаку (звізду).   В Америці назвали перший раз воєнний корабель ім'ям негра Гармана, що згинув у бою коло Гвадальканару.   Папа Пій XII. прийняв на прощальній авдієнції німецького амбасадора Дієґо фон Берґена разом з родиною.   Рідна земля   