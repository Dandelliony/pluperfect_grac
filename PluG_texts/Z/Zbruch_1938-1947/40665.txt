◦ ◦ ◦ ◦ ◦ ◦ ◦

Бомбардування Брюсселя
БЕРЛІН, 20. (ТАРС). "Кельніше цайтунг" повідомляє подробиці бомбардування Брюсселя в ніч на 18 серпня.
Англійські літаки скинули над центром міста кілька бомб. Зруйновано кілька будинків. В деяких кварталах в будинках вибиті всі шибки. Багато вбитих і поранених серед населення. Потерпілі є також серед селян навколишніх сіл, які приїхали в місто на базар.
На місце бомбардування виїхала спеціальна рятувальна команда. Були виявлені 7 убитих і 20 тяжко поранених.
Вербування американських льотчиків для Англії
НЬЮ-ЙОРК, 20. (ТАРС). За повідомленням "Нью-Йорк Геральд Трібюн", щотижня з США в Канаду відправляється коло 25 американських льотчиків, які вступають на службу в англійську військову авіацію або ж інструкторами в канадську авіацію. Крім того, щотижня від 20 до 25 американських льотчиків перекидають на англійські воєнні бази американські літаки, зібрані на англійських уводах. Американські льотчики одержують 150 доларів на тиждень.
Німецька блокада Англії
БЕРЛІН, 20. (ТАРС). Бюлетень "Дінст аус Дейчланд" пише, що німецький уряд в ноті ряду країн, пароплави яких заходять в англійські порти, повідомляє про початок тотальної морської війни і блокади Англії. Кожне судно, яке зайде в блоковану зону, буде знищене. Німецький уряд знімає з себе за це всяку відповідальність.
Німеччина, пише далі бюлетень, не тільки ухвалила рішення про тостальну блокаду, вона також спроможна зробити цю блокаду ефективною. Весь морський простір навколо Англії мінований. Тотальна блокада здійснюватиметься не тільки з допомогою мінних полів. Головну роль відіграють німецькі підводні човни і авіація.
Зголошення тотальної морської війни є наслідком того, що Англія після поразки Франції відхилила мирні пропозиції Німеччини. Тотальна блокада не є єдиною відповіддю Німеччини на відхилення мирних пропозицій. Блокада є лише одним з засобів боротьби проти Англії.
Німецький бюлетень вказує далі, що Англія віднині є блокованою кріпостю в той час, як Німеччина розширює свої торгові зв'язки з східною і південно-східною Європою, а також з Азією. Крім того, німецьке господарство використовує величезну кількість сировини, яку одержує з зайнятих Німеччиною областей.
Далі бюлетень пише, що метою німецької блокади є повна ізоляція Англії. Ірландія, хоча і знаходиться в зоні німецької блокади, але на неї блокада не поширюється.
Рузвельт прийняв відставку Уоллеса
НЬЮ-ЙОРК, 20. (ТАРС). Як передає агентство Юнайтед Пресс з Гайд-Парка (літня резиденція Рузвельта), Рузвельт прийняв відставку міністра землеробства США Уоллеса, який уходить з свого поста 5 вересня. Як уже повідомлялось, Уоллес іде у відставку для того, щоб взяти активну участь у виборчій кампанії. Уоллес висунутий на пост віце-президента від демократичної партії.
Становище у Франції і Бельгії
НЬЮ-ЙОРК, 20. (ТАРС). Агентство Юнайтед Пресс повідомляє, що на бельгійській і французській територіях покищо не провадяться великі роботи по реконструкції. Населення багатьох сіл повернулось на колишні місця. Відчувається нестача в робочій силі для збирання урожаю.
Зведення німецького командування
БЕРЛІН, 20. (ТАРС). Верховне командування німецької армії повідомляє: два німецьких підводних човни потопили озброєний англійський торговий пароплав "Емплфорт" в 4.576 тонн, а також кілька ворожих торгових суден загальним тоннажем в 6.680 тонн. Підводний човен під командуванням лейтенанта Кохаус за останні рейди потопив ряд ворожих торгових суден тоннажем в 41 тис. тонн. Під час розвідувальних польотів над Англією німецькі літаки скинули бомби на воєнні заводи, товарні склади, залізничні лінії, порти, аеродроми і скупчення військ.
В ніч на 20 серпня ворожі літаки скинули бомби в різних місцях Німеччини. Убито і поранено кілька чоловік серед населення, багато будинків зруйновано. 5 ворожих літаків збито. 2 німецьких літаки не повернулись.
Війна в повітрі
БЕРЛІН, 20. (ТАРС). Як повідомляють газети, в ніч на 17 серпня англійські бомбардувальники скинули бомби на різні райони Тюрінгії. Особливо потерпіло головне місто Тюрінгії Веймар. Зруйновано багато будинків. Все частіше стають спроби англійських літаків наблизитись до Берліна. Минулої ночі в Берліні знову була оголошена повітряна тривога. Населення півтори години провело в сховищах. Вказують, що два англійських літаки наблизились до оборонної зони Берліна з західної сторони. Зустрінуті вогнем німецької зенітної артилерії англійські літаки були змушені змінити свій курс. Один літак повернув назад. Другий літак взяв курс на північ і досяг Тегеля (північне передмістя Берліна). Німецька зенітна артилерія відкрила по літаку сильний вогонь. Літак скинув освітлювальну ракету. Можливо, що англійським льотчикам удалось зазняти околиці Берліна, над якими була скинута ракета".
Боротьба за Ла-Манш
БЕРЛІН, 20. (ТАРС). "Дейче Альгемейне Цейтунг" вмістила статтю контр-адмірала Гадова під заголовком: "Вирішальна боротьба за Ла-Манш".
За заявою військового співробітника агентства Рейтер, пише Гадов, дії німецької авіації мають на меті завоювання панування в повітрі в районі Ла-Манша, знищення винищувальної авіації противника і зруйнування його аеродромів. В дійсності мова йде про більше, а саме, про панування в районі Ла-Манша. Про каравани конвойованих суден тепер майже нічого не чути, бо німецькі торпедні катери атакують всі судна, пропущені підводними човнами коло західного входу в Ла-Манш. Щодня провадиться мінування вод коло гаваней. Про західні гавані відомо, що Пемброк зруйнований. Разом з ним зруйнований порт Мілфорд-Хейвен. Кардіфф, Суенсі і Брістоль сильно пошкоджені, а блокада районів Беркенхеда і Ліверпуля настільки сильна, що, згідно з американськими повідомленнями, товари, які йдуть з боку Північного каналу і Ірландського моря, вивантажуються прямо на березі з допомогою всякого роду допоміжних засобів. Наприкінці автор заявляє, що наближається кінець боротьби за Ла-Манш.
Італьянські втрати в Африці
БЕРЛІН, 20. (ТАРС). "Націонал Цейтунг" довідомляє, що італьянські втрати в Північній Африці до 31 липня становили 150 чол. убитими і 360 пораненими. 188 солдатів пропали без вісті, в Східній Африці до кінця липня вбиті 61 італьянський солдат і 245 тубільців, 444 солдати поранені, 90 тубільних солдатів пропали без вісті. Італьянці спростовують твердження лондонського радіо про те, що з початку війни англійці збили 126 італьянських літаків. До 8 серпня Італія втратила 42 літаки. Італьянський повітряний флот збив у повітряних боях 127 англійських літаків. 123 літаки противника були знищені на землі. 