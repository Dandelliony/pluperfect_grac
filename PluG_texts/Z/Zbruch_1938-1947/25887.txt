30 польських журналістів, 200 осіб публики і... 26 поліщуків на Поліському Ярмарку.

Вчора відкрили у Пінську на Поліссі 4-ий "Поліський Ярмарок", імпрезу орґанізовану від кількох років комунально-державними чинниками під гаслом популяризації Полісся і господарсько-культурного наближення тої землі до інших земель у державі.
Вже минулими роками підкреслювала і то навіть проурядова польська преса, що "Поліський Ярмарок" не виконує якслід своєї ролі тому, що стягаючи навіть туристів з ріжних сторін краю — не дбає цілком про місцевий елємент, не репрезентує справжнього Полісся, що гірше — справжні поліщуки і то з підпінських сіл взагалі нічогісінько не знають про істнування такої імпрези, не кажучи вже про якусь користь, що могли би з неї мати...
Вчорашнє відкриття 4-го з черги Ярмарку показало, що такий стан триває далі, з то й гіршає. Прибуло на це свято 30 польських журналістів з Варшави. Група місцевих достойників на чолі з воєв. Костеком-Бернацьким, коло 200 осіб мішаної міщансько-жидівської публики і ледви... 26 ориґінальних поліщуків-селян, що демонстрували перед владою хоровід-інсценізацію своєї річної праці.
Як видно, поліський ярмарок і надалі залишився імпрезою, яка дає дохід виключно Пінськові, приносить почести орґанізаторам, але нічого не дає селянським поліським масам.
КТВ. 