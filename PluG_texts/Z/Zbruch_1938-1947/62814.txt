◦ ◦ ◦ ◦ ◦

Хліборобська Палата у Львові — реферат Пасічництва улаштовує курси для знавців хворіб бджіл. Перший курс відбудеться у Львові від 24-го до 27-го березня ц. р. Такі курси будуть згодом улаштовані в усіх містах Галичини.
Збори ремісників. В неділю, 1-го березня 1942 р., в год. 10-ій ранку відбудуться в залі кінотеатру "Космос" у Львові, Шіценпляц (Стрілецька площа) ч. 17 (будівля бувшої Ремісничої Палати) загальні збори арійських ремісників м. Львова. Приявність усіх ремісників конечна. Просять явитися точно з уваги на те, що в год. 10-ій заля буде вже закрита.
Стінний календар. На мурах міста появився стінний календар п. н. "Календар першого року визволення". Цей календар багато ілюстрований образками життя німецьких селян.
Пробний алярм. Завтра, в суботу, 28-го лютого, в 10-ій год. ранку буде переведений пробний алярм, при застосуванні фабричних сирен і мегафонів. Підчас алярму публичний і господарський рух буде продовжуватись і населення не потребує придержуватися приписів про протилетунську оборону.
Переглянути пошкодження. Всі власники домів чи домоуправителі повинні з приходом відлиги замкнути головний кран допливу води та переглянути водопроводи, чи вони не пошкоджені через морози. Кран можна відкрити щойно тоді, коли стверджено, що нема та не загрожують пошкодження водопроводів. 