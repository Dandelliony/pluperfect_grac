Новий розпорядок щодо святкових днів

КРАКІВ. Державний Секретар д-р Бюлєр розіслав з кінцем березня цього року єпископам греко-католицької і православної Церков у Генеральній Губернії повідомлення про визнання українських святкових днів у Генеральній Губернії. Там Державний Секретар вказує, що остаточне врятування Европи від большевицької небезпеки вимагає також від українського населення Генеральної Губернії зосередження в цьому напрямі всіх сил. Перед цими вимогами, які стосуються в першій мірі забезпечення прохарчування і збільшення продукції, мусять поступитися в теперішній стадії війни всі інші міркування. Тим то встановлення святкових днів у розпорядку з 5. квітня 1941 року не може вдержатися надальше в таких широких розмірах, як досі. Подібно, як цю справу унормовано в Німеччині, де новий розпорядок про святкові дні обов'язує вже довший час, кількість святкових днів, у яких українське населення матиме право на відпочинок, буде у майбутньому обмежена. "З задоволенням я міг ствердити, — сказав Державний Секретар д-р Бюлер — що греко-католицька і православна Церкви також у цьому питанні розуміють вимоги, спричинені війною і в основному погоджуються на обмеження числа церковних свят. Ще раз з натиском підкреслюю, що ці заходи прийняті лише на час війни, ніяк не вмішуються в права церковних свят, вони лише обмежують право населення на відпочинок у цих днях, саме з уваги на необхідність виконання праці".
Оце нове встановлення святкових днів подає ось що: Вільними від праці днями для членів греко-католицької і православної Церков являються ось такі дні: 1.—7. січня, 2.—8. січня, 4. Великодній понеділок, 5. Понеділок Зелених Свят. Само собою розуміється, що неділя Зелених Свят і Великдень автоматично стають вільними від праці, бо припадають на неділю. Тільки особливі державно важні підстави, щодо яких має право рішати керівник установи, або підприємства, можуть в окремих випадках довести до інакшого унормування цієї справи. Так само можна обмежити припинення праці на деякі години.
В наведених вище святкових днях заклади чи підприємства, яких власниками є греко-католики або православні, можуть бути закриті, наскільки окружний староста, в окремих випадках не накаже закладу чи підприємство відкрити. Але й це може статися тільки на випадок пекучих потреб.
Зате в усіх інших, святкових днях греко-католики і православні в Генеральній Губернії мають виконувати нормальну працю. Тільки в особливих випадках також і тут керівник установи, чи підприємства, може допускати винятки, на основі обоснованого в особливий спосіб внеску. Крамниці і підприємства всіх родів не можуть бути закриті. Зате членів греко-католицької і православної Церков не спинюється перед відвідуванням церковних урочистостей, які не припадають на час праці. Дозволено також відправляти Богослуження для шкільної молоді перед початком навчання. Сільське населення повинно виконувати важливі праці, особливо при весняній сівбі, а також і в тих святкових днях, які новою постановою визнані за святкові. Але вказаним було б церковні святкування на селі в час весняної сівби та в час жнив пересувати на ранкові години, або пізні вечірні години, щоб таким чином не перешкоджати в найнеобхідніших сільсько-господарських працях. Так само треба мати на увазі вимоги лісової господарки. 