◦ ◦ ◦ ◦

Коминарські поради. Львів, 28 листопада. Коли хочемо вставити до кімнати залізну піч, треба обов’язково звернутися за допомогою до сажотруса, бо лиш він умів знайти в стіні місце, куди найкраще впустити залізну руру. Не вільно залучувати печі до вентеляційного каналу, бо в ньому часто є дерев'яна конструкція, часто він закінчується вже на горищі й тому легко може повстати пожежа. Треба вважати, щоб при дверцятах проводу комину, ані в пивниці, ані на горищі не було легкозапальних матеріялів. Уставляючи залізну піч, треба пам'ятати, що ставиться її у відстані 60 цм. від стіни, а в разі, коли в конструкції стіни є дерево, тоді треба конечно вжити, як забезпеку, азбестову плиту. Перед і під печею треба покласти бляху. Нераз бувало таке, що жевріючий вуглик випав і спричинив пожежу. При паленню вугіллям треба вживати його ощадно, отже треба палити й порохом, але перед тим треба полити його водою, щоб не було вибуху. Його треба покласти по боках, щоб не затикати щілин рушту. Ощадність не є випалювання сажі горючою шматою, напоєною нафтою чи бензиною тому, що в той спосіб найлегше може повстати вогонь у комині. Краще буде, коли сажотрус усуне сажу з комина. Краще теж порадитися його, в якому місці впустити в стіну руру від печі. Якщо зробить це нефахівець, може долучити піч до такого проводу, що обслугує вже інші печі, а наслідок може бути такий, що піч не буде добре "тягнути". У всіх випадках треба слухати поради сажотруса. 