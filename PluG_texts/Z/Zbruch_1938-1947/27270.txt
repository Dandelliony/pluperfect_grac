◦ ◦ ◦ ◦ ◦ ◦ ◦ ◦ 

Становище у Варшаві
ПАРИЖ. Агенство Гавас передає по радіо таке повідомлення: "Польське радіо передало вчора о 22 годині 05 хвилин з Варшави, що німецькі війська штурмують варшавські передмістя Прага і Боля. Шум бою доноситься до студії, звідкіль передаються ці повідомлення".
Як повідомляють з Амстердаму (Голандія), більшість населення Варшави повстало проти військового керівництва. На вулицях міста між окремими групами жителів відбуваються сутички, які переходять в справжні бої. Налічується багато вбитих і поранених.
Інтерновання Мосціцького, Бека і Рідз-Смігли.
Американське агенство Ассошіейтед пресс. посилаючись на авторитетні повідомлення, передає, що румунський уряд вирішив інтернувати Мосціцького і Бека, а також оголосив про інтернування на час війни Рідз-Смігли.
Німецькі газети повідомляють, що в той час, коли польські війська ще продовжували чинити опір, головнокомандуючий польської армії маршал Рідз-Смігли вже втік в Румунію.
Повідомлення штабу німецької армії
Штаб німецької армії повідомляє: "Бої біля Томашова закінчились повним розгромом польських частин. Бої біля Варшави продовжуються.
На західному фронті, за виключенням окремих операцій, ніяких серйозних сутичок не відбулось".
З Бухаресту повідомляють, що за останні дні в боях вбито два польських генерали — Скотніцький і Монд.
Німецьке інформаційне бюро повідомляє, що з Віленського воєводства перейшли в Литву загони польської поліції на 200 грузовиках. В районі Сувалки (Білостоцьке воєводство) очікують переходу ще більш значних частин.
Німецькі війська досягли угорського кордону
За повідомленням бухарестського кореспондента агенства Рейтер, німецькі війська, які оперують у Польщі, досягли угорського кордону між пунктами Лавочне (Станіславське воєводство) і Боловець (Краківське воєводство).
Перекидання німецьких військ на західний фронт.
Як повідомляють з Берліна, Німеччина перекидає війська з Польщі на західний фронт. Про посилену підготовку Німеччини на західному фронті повідомляють і з других джерел.
Припинення руху з Латвії в Польщу.
ЛОНДОН. Копенгагенський кореспондент агенства Рейтер, посилаючись на повідомлення з Риги повідомляє, що всякий рух з Латвії в Польщу припинений.
Повстання японських солдат.
13 вересня японський загін, численністю коло 300 чоловік, який розташований на заході від Кантону, повстав. Це повстання було подавлене. Кілька повсталих розстріляно. 11 солдат покінчили життя самогубством. 