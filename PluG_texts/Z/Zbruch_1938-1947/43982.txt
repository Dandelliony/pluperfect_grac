◦ ◦ ◦ ◦ ◦ ◦ ◦

Торфодобування в 1941 році. Львівська міжобласна торфбудконтора провела дослідницькі роботи по виявленню докладів торфу в західних областях УРСР. Вже обстежено 40 тисяч гектарів болот, на яких виявлено 240 міліонів кубічних метрів промислового торфу. Роботи по торфодобуванню в 1941 році збільшаться майже втроє.
Іноземні словники. Інститут мовознавства Академії наук УРСР готує до друку два іноземних словники: англо-українського словника, об'ємом в 150 друкованих аркушів і німецько-українського, об'ємом коло 70 друкованих аркушів. Обидва словники в основному вже закінчені і знаходяться в процесі остаточного редагування. Перші їх частини здані до друку.
Заслужений вирок. В газеті "Вільна Україна" за 24 жовтня ц. р. була вміщена замітка про антипедагогічні вчинки, що мали місце в окремих школах. Викладач історії Ново-Яричівської середньої школи Олещук бив на уроці учнів. Учитель Цеперівської початкової школи Шведицький систематично знущався над дітьми, наносячи їм фізичні пошкодження, після чого учнів відвозили до лікарні.
Нещодавно справу про дії цих учителів розглядав у відкритому засіданні нарсуд Ново-Яричівського району. Учителя Шведицького засуджено на 5 років позбавлення волі з відбуттям кари в далеких таборах Радянського Союзу. Учителя Олещука — на 1 рік позбавлення волі умовно.
Літературу для сільських бібліотек розіслав Любачівський райвідділ народної освіти. Всього надіслано політичних і художніх книг на суму понад п'ять тисяч карбованців.
Великі художні плакати на оборонні і фізкультурні теми прикрашують сквер в м. Глиняни. За останній час в районі значно пожвавилась оборонна робота. Організація Тсоавіахіму вже налічує біля 600 членів.
Новий локомобіль. Інженер херсонського заводу сільськогосподарського машинобудування ім. Петровського тов. Гаркуша сконструював локомобіль високого тиснення (до 80 атмосфер) з прямоточним котлом. Новий локомобіль вигідно відрізняється від усіх існуючих — своєю компактністю, зручністю в транспортуванні і тим, що працює на всіх видах місцевого палива. 