Споживання електроенергії у Львові. — Зустріч спортсменів Києва і Львова

Споживання електроенергії у Львові
Споживання електричної енергії як в дзеркалі показує рівень господарського і культурно-побутового життя міста. Радянський Львів за 4 місяці 1940 року спожив 17 міліонів 435 тисяч кіловат-годин. Якщо порівняти з цим же часом 1939 року, то ріст становить на 35 процентів. Електрика привела в рух десятки підприємств, які за панської Польщі стояли. Багато заводів тепер працює на дві-три зміни.
Набагато також збільшилось споживання електрики і серед населення. За цей короткий час на околиці міста проведено 15 кілометрів воздушної та 1300 метрів кабельної сітки, освітлено 54 житлових будинки і 7 кілометрів околишніх вулиць, які раніш потопали в темряві. Тільки на розширення електромережі витрачено понад 160 тисяч карбованців. Електрифікаційні роботи ведуться посиленим темпом і далі. Зустріч спортсменів Києва і Львова
На стадіоні "Динамо" проходили товариські зустрічі між спортсменами Київського будинку Червоної Армії та Львівським спортивним товариством "Динамо" з футболу, баскетболу, легкої атлетики та тенісу.
Гості показали цілковиту перевагу по легкій атлетиці та баскетболу. В бігу на 1000 метрів першим фінішував Крюковський (Київ). Дистансію 800 метрів першим закінчив Ліхачев (Київ). Рекордсмен України Погребняк виграв біг на 300 метрів. Заслужений майстер спорту Канакі штовхнув ядро на 14,86 метра. Тільки в стрибку в височінь першість взяв львов'янин Чехут.
В матчах з футболу та тенісу першість взяли львівські динамівці. Так футболісти вийшли переможцями в обох матчах. Великий інтерес являла гра тенісістів. Динамівець Гебда виграв у києвлянина Гольдінова. Жінки: Горіна (Київ) виграла у Ковчевої (Львів), а Туртельтауб (Львів) у Савіцької (Київ).
Загальний рахунок зустрічі 2:2. 