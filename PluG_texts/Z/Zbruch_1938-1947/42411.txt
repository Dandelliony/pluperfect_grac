◦ ◦ ◦ ◦ ◦ ◦ ◦

Бомби, вибухи і пожежі в Анґлії
БЕРЛІН, 7. 10. 1940. Начальна команда німецької армії подає, що без огляду на погану погоду німецьке летунство продовжало відплатні налети на Анґлію, себто на важні військові обєкти. Боєві літаки атакували два зброєневі заведення у Кавентрі та біля Честер. Знищено монтажеві уладження. Дальше літаки бомбардували різні летунські майдани в околиці Льондону. Зокрема успішно бомбардували військові табори в Скеґнес, де запалено військові касарні. На північ від Льондону поодинокі літаки заатакували залізничі транспорти та розгромили поодинокі кольони війська.
Кілька анґлійських літаків налітали на береги Норвеґіії, але теж не заподіяли шкоди.
Вчера втратив ворог три літаки. Чотири німецькі літаки не вернулися до своїх баз.
Дня 5. ц. м. німецькі літаки бомбардували Льондон, спричиняючи великі пожежі. Дальше атакували летунські майдани, пристані та важкі військові обєкти в полудневій і середущій Анґлії. На летунському майдані в Пернгофі в Каналі Юрія знищено багато ворожих літаків.
Німецькі гармати обстрілювали ворожий конвой, примушуючи його до відвороту. Ворожі налети на Німеччину були незамітні. В тому дні ворог втратив 30 літаків.
Бомбардування таборів в Судані
РИМ, 7. 10. 1940. Начальна команда італійської армії подає, що італійські летунські формації бомбардували в анґлійсько—єгипетському Судані військові касарні у смузі Родейри. Одночасно бомбардували важні військові обєкти в околиці Ґалябату.
Ворожі літаки намагалися бомбардувати Берберу, Афмаду, Ель-Уак і залізниці двірці в Афордаті. Одначе всі ці спроби внеможливлено.
У часі налету на остров Мальту дійшло між італійськими та ворожими літаками до повітряного бою. Зістрілено один ворожий літак, а другий важко ушкоджено. Один італійський літак не вернувся.
У північній Африці італійські змоторизовані кольони примусили до втечі ворожі панцирники та повзи. Ворожі літаки бомбардували Бардію і Тобрук, не спричиняючи більшої шкоди. У часі налету на Бенґасі згинуло 3 вояки, а 26 ранено. Зістрілено 3 ворожі літаки.
У східній Африці відбито ворожий наступ біля Ваїр! Зістрілено один ворожий літак, а один італійський не вернувся.
Зустріч у Бреннері та Еспанія
МАДРИД, 7. 10. Еспанська преса багато розписується про останню зустріч канц. Гітлєра з Мусолінієм у Бреннері, підкреслюючи, що після кожної такої зустрічі слідували вирішні політичні події. Шоста зустріч обох вождів примусила цілий світ до політичного напняття і сторожкої уваги, що буде? Часопис "Альказар" впевняє, що небаром послідують многоважні діла, як висновок розмов у Бреннері. Адже ж те, що при зустрічі був приявний ґенерал фельдмаршал Кайтель — має свою питому вимову.
Урядовий часопис "Аріба" пише, що в часі зустрічі заторкнено такі проблєми: 1) Повна співпраця держав осі у теперішній війні; 2) Вести війну до повної перемоги; 3) Забезпека приязні між обома державами і після війни.
Слід відмітити, що підчас зустрічі у Бреннері мін. Сунер був ще у Римі.
Японські війська на острові Ляйтшу. Китайський спротив проломаний
ТОКІО, 7. 10. Японська ескадра в полудневому Китаю при допомозі маринарки причалила на остров Ляйтшу з полудневого побережжа.
Аґенція Домеї подає, що висадження війська на острові Ляйтшу переведено пляново та ненадійно. Нагальний опір китайців проломано. Знищено військові уладження, звідкіля висилано воєнне приладдя до Китаю.
Через Ляйтшу приходили досі всі воєнні постачання для Чункіну. Таким чином японці добули важний стратеґічний осередок.
Договір трьох не загрожує Совітам. Заява совітського аташе у Токіо
ТОКІО, 7. 10. Військовий аташе при совітській амбасаді в Токіо полк. Ґученко, вибираючись до Москви, заявив представникові часопису "Гочі Шімбун", що договір трьох держав осі не містить ніякої загрози для Совітів. Це порозуміння матиме корисні наслідки і для японсько-совітських взаємин.
Швеція протестує
ШТОКГОЛЬМ, 7. 10. Шведське міністерство закордоних справ повідомляє, що шведський посол у Льондоні дістав дорученя скласти анґлійському урядові енерґійний протест з приводу бомбардуваня Мальме й околиці.
Водночас посол Швеції домагається, щоб анґлійський уряд дав відповідні зарядження, що того рода інциденти більше не повторяться. Крім того Анґлія має винагородити всі шкоди, заподіяні бомбардуванням.
Еспанія по боці Німеччини та Італії
МАДРИД, 6. 10. Еспанська преса з вдовіллям розписується про щире прийняття мін. Сунера в Італії і Німеччині. Часописи підкреслюють, що римські розмови мін. Сунера були доповненням розмови в Берліні. Німеччина та Італія признали, що участь Еспанії у вирішних розгривках в Європі є необхідна. У Римі підкреслено, що Середземне Море мусить належати до середземноморських народів.
Між Еспанією, Німеччиною та Італією істнує повне порозуміння зараз і в майбутньому. Політика Еспанії від 1936 р. в нічому не змінилася вся і не зміниться у відношенні до Німеччини та Італії. Еспанія стоятиме дальше по стороні Німеччини та Італії. 