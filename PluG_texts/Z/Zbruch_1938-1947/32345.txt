◦ ◦ ◦ ◦ ◦ ◦ ◦

Виступ Чемберлена
ЛОНДОН, 1 лютого (ТАРС). Вчора в Лондоні на засіданні палати громад, в присутності ряду іноземних дипломатів, виступив прем'єр англійського уряду Чемберлен.
"Необхідно, — сказав Чемберлен, — час від часу інформувати публіку про те, що діється. Це вкрай необхідно тому, що при відсутності зворушливих широких воєнних операцій необхідно виникає невдоволення і висловлюються скарги з приводу існуючих обмежень воєнного часу".
Чемберлен зазначив в своїй промові, що тепер в Англії, Франції, Індії і інших країнах також як і на важливіших імперських комуніканціях, перебуває під рушницею 1,265 тисяч чоловік. На авіаційних заводах Англії зайнято тепер в 7 раз більше робітників, ніж в 1935 — 36 рр., а зараз уже перекритий максимальний розмір випуску літаків, який був досягнутий в минулій війні.
Англійський військово-морський флот, — заявив Чемберлен, — ретельно охороняє всі шляхи — від Північної Шотландії до Гренландського узбережжя, — по яким німецькі військові кораблі можуть пройти в Атлантичний океан, або німецькі торгові судна можуть намагатися провести вантажі до себе на батьківщину.
Перерахувавши ряд заходів по забезпеченню постачання армії, Чемберлен підкреслив, що належне розв'язання завдання постачання армії вимагає корінної перебудови промисловості і всього економічного життя країни.
В зовнішньо-політичній частині своєї промови Чемберлен заявив, що незручності, які завдаються нейтральним країнам, неминучі. Чемберлен висловив також надію, що по закінченню війни англо-американські торгові відносини будуть, як і раніш, основані на принципі найбільшого сприяння. Торкаючись недавнього інциденту з японським пароплавом, Чемберлен заявив, що в даному випадку не мало місце навмисне використання Англією прав воюючої сторони.
ЛОНДОН, 1 лютого (ТАРС). Відповідаючи на запити в палаті громад, Чемберлен заявив, що з 1 лютого морське міністерство буде нести відповідальність за торгове суднобудування і ремонт торгових суден. Обов'язки, покладені на міністерство, подібні тим, які воно несло в кінці минулої війни.
Викриття англо-французських планів
СОФІЯ, 2 лютого (ТАРС). У грудневому номері економічного журналу "Степанські проблеми", що вийшов цими днями, опублікована велика стаття, яка розкриває діяльність англо-французських паліїв війни у Північній Європі. Журнал вказує, що СРСР не веде війни проти Фінляндії, а лише, виконуючи договір про взаємодопомогу з Народним Урядом Фінляндії, бореться проти білогвардійського уряду Хельсінки. "Розширення фронту війни, — говориться в статті, — бажане для деяких держав, зацікавлених у тому, щоб війна продовжувалась якнайдовше, щоб можна було втягнути в неї інші держави і утворити новий Північний скандинавський фронт".
Далі журнал підкреслює, що на Швецію і Норвегію створюється зараз великий натиск, щоб заставити їх пропустити через свою територію зброю, призначену для білофінів. 