Вечір фортепіянного трія

Савицький—Криштальський—Пшеничка
Львів, 23 листопада.
Фортепіянне тріо Савицький-Криштальський-Пшеничка — це один із цих наших концертних асів, що вже від ряду років тішаться заслуженою повагою та симпатією нашого музикального загалу. Маючи за собою трохи не десятку років існування (перший його виступ відбувся 1933 під фірмою "Союзу Українських Професійних Музик") воно своїми виступами вкрашає програми наших концертних імпрез, держучи високо й непохитно прапор молодого ще українського інструменталізму та познайомлюючи нашу суспільність із кращими творами цього ресорту камерної музики, як української (Барвінський, Н. Нижанківський), так і світових клясиків. В біжучому концертному сезоні виступивши вже пару разів у кількох мішаних концертах (м. ін. з творів Н. Нижанківського), в неділю, 22 ц. м. виступило воно вперше самостійно в залі Українського Літературно-Мистецького Клюбу. Програму складено з двох частин: старої клясичної (Гайдн, Моцарт і Бетовен) та української (Барвінський).
На виступі привітали нас знайомі й любі звуки першого Гайднового трія — оцього трія ґ-дур, що в ньому після варіяційного анданте, повного дівочої простоти й навіяного чаром сільського літнього вечора ададжія е-дур, у фіналі чарують нас звуки нашого рідного українського танку, дарма, що композитор назвав його помилково мадярським. Твір граний уже стільки разів між іншим якраз нашою камерною дружиною — але невжеж квітка, невжеж гарний краєвид, гарний образ утратять що зі своєї принади, як ми щоденно їх оглядаємо? Від знаного мало-що не на пам'ять Гайднового трія до менше знаного Моцартового сьомого трія в тій же тонації — як узагалі Мо цартові трія, головно в нас дуже рідко чується. З цього трія заграно лише варяційне анданте (ц-дур %) і фінал-рондо (ґ-дур % в ритмі "січіліяно"). Яка чудова контрапунктика в варіяціях, яке майстерньо-ніжне "концертанте" всіх трьох інструментів у погідному, розщебетаному ронді! Після дурових настроїв соняшного літа, опроміненого безтурботною юністю — величня поезія боротьби й життєвої бурі. Це Бетовенівське тріо ц-моль, один з оцих юнацьких творів композитора, що в них він, наче молодий Геракль, подає сміливо руку богині чесноти, облюбивши борню й страждання. Яка ж близька нам, українцям оця життєва фільософія тонів! А доказом цього чарівно численні відгуки Бетовенівських настроїв у нашій наймолодшій літературі (М. Куліш, Ю. Косач), як і — це глибоке замилування й відчуття святости завдання, що висловлювалися проречисто в грі наших трьох мистців-любимців!
Накінець Барвінський — оце його звісне тріо а-моль з повним завзяття аллєґром, розмріяним ададжіом і мерехтячим, мов від гри вишивкових красок, коломийковим фіналом. Вже тільки разів і ще той раз цей твір, і ще не раз, а безліч тисяч разів загомонить він з наших естрад і мікрофонів. Він — це в тони приодіте слово: Щонебудь прийшлося би ще переживати. Українська Нація живе, живе й житиме! І крізь гущавину тих різних переживань — побідоносний ритм коломийки, як символ здорової, незнищимої української раси. Той знову перелицьований Декарт: Граю й співаю, отже істную! Можемо вкінці сказати, що та сама віра в Націю втілюється теж у цілій діяльности нашої камерної дружини. Оці три постаті опромінив уже ореол одної з кращих станиць творчого українства. І повне зрозуміння й відчуття цеї їхньої поваги приявні слухачі висловлювали сердешними оплесками перед і після кожної точки й на кінці концерту.
Д-р Борис Кудрик. 