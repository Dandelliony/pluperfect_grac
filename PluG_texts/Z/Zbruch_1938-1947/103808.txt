Клініки львівського медінституту.

Широка медична допомога для трудящого населення Львова і області стала можливою лише з приходом радянської влади в Західну Україну в 1939 р. Тоді ж за постановою радянського уряду єдиний у Львові учбовий медичний заклад — медичний факультет університету був перетворений в державний медичний інститут. Значно збільшилася кількість клінік при інституті, в яких кількість штатних ліжок зросла до 1840, тобто, майже в три рази, порівнюючи з тією кількістю, що була у Львові за панської Польщі. Поповнився також і професорсько-викладовський та обслуговуючий персонал. Обладнання клінік і постачання їх медикаментами було поставлено на потрібну висоту. Клініки мали велику кількість медичної апаратури, інструментарію, необхідне медичне устаткування. При кожній клініці були багаті рентгенкабінети і лабораторії.   Німецькі фашисти, загарбавши в 1941 році Львівщину, перервали плодотворну роботу клінік Львівського медичного інституту. В перші дні свого «господарювання» у Львові німці зруйнували клініки. З 1840 ліжок вони залишили лише 460. Введена була велика плата за стаціонарне лікування. Кваліфіковані професори, відомі вчені були арештовані фашистами і по-варварварському знищені. Прекрасне обладнання, що мали клініки до окупації, фашисти частково знищили, а частково вивезли до Німеччини. За далеко неповним підрахунком німецько-фашистські загарбники завдали збитків клінікам Львівського медичного інституту на суму 8.240.470 крб.   Після звільнення міста від німецько-фашистських окупантів, знову трудящі Львівщини одержали широку можливість користуватися лікувальними установами. В перші дні визволення клініки були відремонтовані і кількість ліжок була доведена до 1300.   Зараз в клініках чисто, привітно. Приміщення добре відремонтовані. Під керівництвом висококваліфікованих професорів і доцентів в клініках надається всебічна медична допомога населенню. За минулий рік тут лікувалось 15.871 стаціонарних хворих, які провели в клініках 345.563 ліжкоднів.   Крім того, при клініках медичного інституту працює поліклініка, в якій одержали амбулаторну допомогу 110.369 хворих. В клініках за цей же час проведено 4.451 операцію, прийнято 1.114 родів, обслужено стаціонарно 432 інвалідів Вітчизняної війни.   Клініки медінституту є не тільки лікувальною, але й учбовою установою. В них виховуються і набувають практичних знань майбутні лікарі, студенти медичного інституту.   Колектив Львівського державного медичного інституту, найбільшого лікувального закладу на території Західної України, в день 50-річчя свого існування, яке минуло в 1945 році, зобов'язався докласти ще більше сил і енергії, щоб вище піднести якість лікування трудящих, цього почесного обов'язку кожного радянського медичного працівника.   А. Мотренко, директор клінік Львівського державного медичного інституту.   Вільна Україна 