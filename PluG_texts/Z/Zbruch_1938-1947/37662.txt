Наказ №1 місцевої протиповітряної оборони м. Львова

9 червня 1940 року
м. Львів
1. 10 червня 1940 року буде проводитись навчання по протиповітряній обороні міста Львова.
2. З ранку 10 червня аж до відміни, місту вводиться учбове загрозливе становище по протиповітряній обороні.
Наказую:
3. Керівникам підприємств, установ, навчальних закладів, домоуправлінь суворо виконувати обов'язкову постанову Міськради №11 від 22 травня 1940 року про обов'язки керівників підприємств, установ і населення в умовах протиповітряної оборони і діяти в точній відповідності з встановленими правилами.
4. З наступленням темноти, 10 червня провести повне світломаскування міста. Відповідальність за світломаскування вуличного освітлення покладаю на директора електростанції і директора газового заводу.
5. Звертаю особливу увагу керівників підприємств, що мають засоби подачі сигналу повітряної тривоги на негайну подачу сигналу "ПОВІТРЯНА ТРИВОГА" по одержанні на це розпорядження і на прикорочення виробничих гудків з моменту введення загрозливого становища на всіх підприємствах міста.
6. Начальникові служби охорони безпеки і порядку — забезпечити роззосередження населення міста по сигналу "ПОВІТРЯНА ТРИВОГА" у відповідності з правилами встановленими обов'язковою постановою Міськради №11 від 22 травня 1940 року.
7. Начальникові автоінспекції міста забезпечити маскування фар і стопсигналів автотранспорту міста.
8. Контроль за виконанням цього наказу покладаю на начальника служби охорони безпеки і порядку — начальника відділу служби і бойової підготовки міліції т. Рейзмана.
Начальник МПВО міста Голова міськради Єременко.
Комісар МПВО міста Секретар Міськкому КП(б)У Колесніченко. 