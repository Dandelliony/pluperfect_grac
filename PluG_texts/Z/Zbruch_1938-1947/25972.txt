◦ ◦ ◦ ◦ ◦ ◦ ◦ ◦ ◦ ◦

Виселення пятьох українців. Тернопільське староство рішенням з дня 8. серпня ц. р. до ч. Б. 48/39 заборонило Теодозієві Козубові с. Томи в Гаях Великих пов. Тернопіль мешкати у прикордонній смузі повних три роки тому, що його засудив окружний суд у Тернополі на 3 роки вязниці за приналежність до ОУН. Староство рішило, що Т. Козуб с. Томи мусить покинути тернопільський повіт найдалі до 31. серпня ц. р. Подібне рішення тернопільського староства дістали: Сірант Теодозій та Ілько Фридрих з Березовиці Великої, Козуб Петро зі Смиковець та Майка Григорій з Гаїв Великих.
Присуд на священників. Стрийський окружний суд розглядав на виїздній сесії у Рожнітові справу 4-ох греко-католицьких священників, яким прокуратура закинула провину зі 125. статті карного кодексу. На розправі засудили оо.: І. Чикету з Княжевського, В. Слободяна з Рипного та Р. Литвина з Летівки по 6 місяців вязниці, а о. Т. Галькевича з Ценяви на 8 місяців. Усім засудженим припинено виконання кари.
Посвячення каплиці. В Молодятині к. Печеніжина коло "Родзіни Лєсьніка" збудувало каплицю коштом 4.600 зол. Комітет будови під проводом інж. Альфреда Вижиковського черпав фонди з дотації дирекції державших лісів у Львові в квоті 2.000 зол., з жертв ріжних польських товариств та ріжних імпрез. Нову каплицю вже посвятили.
Страшний вибух у копальні в Бориславі. В понеділок 21. ц. м. пополудні дійшло до вибуху збірника з оливою в копальні "Здвіслав" II. у Бориславі, що знищив зовсім вежу. Наслідки вибуху були страшні, бо згинули три робітники, а два борються у шпиталі зі смертю. Влада веде слідство. 