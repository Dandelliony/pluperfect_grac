Золочівський район готується до першої більшовицької сівби. — Грабіжники і вбивці

Золочівський район готується до першої більшовицької сівби
Розмежування колишнього Золочівського повіту на три райони у великій мірі полегшило роботу земвідділу, зблизило безпосереднє керівництво сільськими комітетами, дало можливість щоденно оперативно керувати роботою комітетів та допомагати їм у повсякденній роботі по підготовці до весняної сівби.
План посіву ярих культур по Золочівському районі — 10.793 гектарів. Потрібно насіння 16.065 цнт, засипано 13.635 цнт. Невистачає насіння віки та бобових культур, яких занадто мало сіяли у бувшому Золочівському повіті. Ці культури повністю перекриваються обмінними фондами озимих культур.
Для очистки зерна організовано 34 прокатні пункти. До 5 лютого очищено 7045 цнт посівного насіння, а 15 лютого повністю закінчено очистку посівного насіння.
Для своєчасного проведення ремонту сільськогосподарського реманенту організовано 32 кузні. З плану 22 сівалок, 2854 плугів, 4331 борін, 137 культиваторів, ще не відремонтовано 10 сівалок, 500 плугів і 800 борін.
До кожного селянського комітету доведено план вивозки місцевих добрив. З плану заготівлі гною по району — 68.964 тонни вже заготовлено 46.426 тонн.
В районі організовано 22 гуртки агротехнавчання. Навчанням охоплено 670 селян. В гуртках вже проведено 29 занять, де в основному пророблено теми, як готувати насіння до посіву, як правильно схороняти місцеві добрива. Розповідали слухачам про кращі зразки роботи передовиків радянських ланів, бригадирів, ланкових.
Євтушенко — агроном райземвідділу. Грабіжники і вбивці
У Львові довгий час орудувала бандитська зграя, що організувалась з рецидивістів-злодіїв, які влаштовували збройні грабунки і тероризували населення.
Банду організували в домі злочинці-рецидивісти Р. Желізний, М. Данилко та П. Божик.
За короткий час банда Желізного зробила ряд великих збройних пограбувань. Бандити пограбували квартиру професора Закшевського, вчителя Хрустеля, інженера Томашевського, гр. гр. Кнобліха, Чайковського, Штейна і інших. Щоб проникнути до квартир бандити одягали червоні пов'язки, видавали себе гвардійцями або працівниками НКВС.
В жовтні бандитів Р. Желізного, С. Желіного. П. Божика, Шиманського і інших органи міліції арештували. В ніч на 7 листопада бандити проломивши стіну, втекли з відділку міліції і знов продовжували грабунки. Після кількох пограбувань бандити Р. Желізний, П. Божик, С. Желізний, Т. Буряк, Шиманський та Хомінський перейшли на територію іноземної держави.
Згодом Р. Желізний і Т. Буряк нелегально повернулись у Львів, знов широко розгорнули бандитські напади.
При затриманні банди, Р. Желізний вчинив збройний опір, вбивши міліціонера Коллєра.
20 лютого над бандою убивців розпочався відкритий показовий судовий процес. На лаві підсудних 10 чоловік. В справі викликано 35 свідків. Після оголошення обвинувального висновку почали допит підсудних. Першим був допитаний організатор банди Роман Желізний. Підсудний визнав себе винним у 10 великих пограбуваннях та у вбивстві міліціонера Коллєра. В перший день процесу були допитані також підсудні Данилко, Мороз і інші. Вчора суд заслухав решту обвинувачених та 25 свідків.
Справу слухає обласний суд під головуванням тов. Д. І. Чорпіти з участю народних засідателів М. Ф. Пентакової та С. П. Грицая. Державний обвинувач — обласний прокурор С. Є. Харітонов.
Сьогодні буде заслухано решту свідків, відбудуться виступи сторін.
А. Єрмаков. 