– Наш цьогорічний Великдень у радіо. – Кружок „Сільського Господаря" в Яблоннім. – Вже й Будьонний за решіткою. – Дарунок канц. Гітлєрові. – Два пропаґандивні поїзди з Німеччини. – Працівники фірми Бата фундують літак.

– Наш цьогорічний Великдень у радіо. На цьогорічні наші Великодні Свята приготовило Львівське Радіо програму, що придасть нашому величавому в традиції празникові Воскресення ще більше святости та врочистости. Ця програма охоплює собою цілий цикль святочних авдицій і починається вже в нашу Велику Пятницю 22. ц. м., коли в год. 14.05-14.55 почуємо з радіоантен львівської радіостації Великодні Псальми – гордощі нашої церковної музики – у виконанні хору Волоської церкви у Львові під управою проф. Романа Прокоповича. Черговою після цього буде авдиція, що почнеться в год. 24 вночі з Великої Суботи на Світлу Неділю і передасть наше найвеличавіше богослуження – Воскресну Утреню, теж з Волоської церкви. У Світлий Понеділок 25. ц. м. будемо мати ще один концерт нашої церковної музики, на цей раз уже у виконанні хору „Сурми" під упр. Омеляна Плешкевича, що в год, 18.10-18.35 виконає воскресні пісні укладу наших композиторів Бортнянського, Вербицького й Людкевича. Тогож дня в год. 18.35-18.50, отже безпосередньо після концерту воскресних пісень, почуємо літературний нарис м-ра Мирослава Семчишина про творчість Мих. Коцюбинського п. н. "Поет краси душі і природи". У Світлий Вівторок, 26. ц. м. з львівської радіостації почуємо ще три авдиції. Це буде в год. 13.43-14..30 скрипковий концерт відомого музики-мистця Юрія Криха, шо відіграє низку творів українських та чужих композиторів. Потім в год 17.15-17.50 передасть Львів на всі радіостації Польші словно-музичну авдицію укладу ред. Льва Лепкого „Великдень під старою церквою", у якій візьмуть участь відомі вже з багатьох удатних виступів: жіночий квартет „Богема" під упр. Вол. Балтаровича та мужеський хор „Евгена". Авдиція відтворить нам увесь чар української гаївки і традиційних великодних забав – одного а найцінніших скарбів нашого фолькльору. Нарешті ввесь цикль святочних авдицій з нагоди Великодня закінчить тогож дня в год. 18.10-18.20 гутірка ред. Анатоля Курдидика п. н. „Совіти – пекло дитини", що дасть нам погляд на один з найлячніших злочинів сучасної червоної диктатури.
– Кружок „Сільського Господаря" в Яблоннім розвязав костопільський повітовий староста рішенням з дня 11-го ц. м. такого змісту: Starosta powiatowy kostopolski Nr. В 6/68 38. – Do Zarządu Koła Krajowego Gospodarczego Towarzystwa "Silskyi Hospodar" w Jabłonnem, gm. Berezce. – Na podstawie art. 16 i 41 prawa o stowarzyszeniach z dn. 27.11.1932 r. (Dz. U. R. P., Nr. 94 poz. 808) w ślad za decyzją moją. Nr. В 6/38 z dn. 18.III.1938 r. w sprawie zawieszenia działalności Koła Krajowego Gospodarczego Towarzystwa Silskyj Hospodar w Jabłonnem" rozwiązuje to koło z przyczyn podanych w wymienionej decyzji z dn. 10. III-1938 r., ponieważ stan istniejący w tamtym Kole nie uległ zmianom. – Od decyzji tej przysługuję prawo odwołania się za moim pośrednictwem do Urzędu Wojewódzkiego Wolyńskiego w Lucku w terminie dni 14-tu. Licząc od dnia następującego po jej doręczeniu – Starosta powiatowy.
– Вже й Будьонний за решіткою. Кореспондент «Ноє Фрає Пресе» повідомляє з Москви, що за решіткою опинився вже третій зчерги маршал, Будьонний. Ще донедавна він був одною з найпопулярніших осіб у СССР. У школах діти співали навіть пісні про Будьонного, а преса постійно поміщувала його фотографії. Тепер преса мовчить, а з вистав державних крамниць зникають портрети Будьонного. Він опинився за решіткою тому, що був найближчим приятелем арештованого марш. Єґорова.
– Дарунок канц. Гітлєрові. Бурмістр Відня інж. Нойбахер доручив опрацювати ілюстрований твір п. н. «Націонал-соціялістична революція у Відні» з описом подій від 12. березня ц. р. Цей твір передадуть канц. Гітлєрові та його співробітникам у спеціальній оправі.
– Два пропаґандивні поїзди з Німеччини обїхали в останніх 11-ох днях цілу Австрію, щоби показати останні технічні здобутки Німеччини. Оба поїзди переїхали 2.200 км., уладили 20 місцевих вистав, 28 відчитів і 66 фільмових вистав. Крім того видали 15.000 пропаґандивних друків, 97.000 реклямових оголошень і 65.000 портретів канц. Гітлєра. Виставу і фільми оглянуло 210.000 осіб.
– Працівники фірми Бата фундують літак. В п'ятницю 8. ц. м. на інформаційних сходинах фізичних і умових працівників Польської Спілки Обуви Бата в Хелмку приняли рішення уладувати для армії літак. Працівники постановили оподаткувати себе на ту ціль із тижневих заробітків і переказати свій дарунок у руки військової влади в дні народнього свята 11. Листопада. Переказ відбудеться в Хелмку. У зірковій акції крім працівників фабрики візьмуть участь теж працівники заняті в крамницях фірми БАТА. 