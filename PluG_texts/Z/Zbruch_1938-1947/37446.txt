◦ ◦ ◦ ◦ ◦ ◦ ◦

Львівське державне художньо-промислове училище оголошує набір студентів на 1-й курс. В училищі є такі факультети: 1) малярський, 2) скульптурний, 3) текстильний, 4) художньої деревообробки, 5) графічний, 6) керамічний. Приймаються особи, які закінчили 7 класів середньої школи. Прийом заяв з 1 червня до 6 липня 1940 року. Вступні іспити в обсягу семи класів середньої школи, а також по рисунку, малярству і композиції провадитимуться з 15 липня по 31 липня 1940 року.
Студенти забезпечуються стипендією. Приїжджі, крім того, — гуртожитком згідно з існуючими положеннями. Докладно про умови прийому можна довідатися в дирекції школи: Львів, Карловичівни, 1, тел. 117-21. Дирекція.
Львівська контора "Главкінопрокат" днями випускає на екрани кінотеатрів м. Львова документальний фільм: "Лінія Маннергейма" виробництво Ленінградської студії кінохроніки.
В фільмі показано, як, виконуючи волю народу, Червона армія розгромила паліїв війни, знищила лінію укріплень на Карельському перешийку, яка здавалася неприступною і гарантувала безпеку Ленінграда. Фільм знімали оператори Єшурін, Коган, Сімонов, Фомін, Блажков. Монтували фільм режисери: Вєляєв, Барламов, Комаровцев, Соловцов. 