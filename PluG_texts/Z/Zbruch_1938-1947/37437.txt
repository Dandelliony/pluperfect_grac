Літературний вечір пам'яті Івана Франка. — Відбудова Львівського вокзалу. — Закінчився мотопробіг Львів — Виборг

Літературний вечір пам'яті Івана Франка
В обласному Будинку партійної пропаганди відбувся літературний вечір, присвячений 24 роковинам з дня смерті Івана Франка. Вечір організували оргкомітет спілки письменників м. Львова, обласний Будинок партійної пропаганди та філія бібліотеки Академії наук УРСР. Було присутніх коло 500 чоловік. Тут були наукові працівники, робітники, артисти, студенти, поети. Серед них поет-орденоносець М. Бажан.
Доповідь про життя і творчість Франка зробив письменник С. Т Тудор.
Професор Сімович — декан філологічного факультету Львівського університету і поет П. Карманський виступили з своїми спогадами про Франка, як людину, учителя, старшого товариша і друга.
Поети М. Мельник, В. Слободнік прочитали свої вірші, присвячені пам'яті великого каменяра соціалістичних ідей.
Російський поет А. Островський читав свої переклади "Каменярі" та інші твори Ів. Франка. Поет орденоносець Д. Гофштейн також читав свій переклад "Каменярі" на єврейську мову. Поет Л. Пастернак читав польською мовою "Гімн" Франка. Відбудова Львівського вокзалу
До Львова прибула бригада "Києвтранспроекта" на чолі з старшим архітектором тов. Домашенком. Бригада складається з інженерів різних спеціальностей та архітекторів. Завданням її — організувати відбудову Львівського вокзалу. Провівши детальне обстеження, бригада приступила до виготовлення проекту необхідних робіт. Закінчити відбудову намічено в 1941 році.
Робота по відбудові вокзалу за своїм обсягом величезна. Вперше вокзал потерпів в 1917 році від пожежі. Під час відбудови було внесено деякі архітектурні зміни, від чого вийшла сумішка різних стилів.
Зараз, відбудовуючи вокзал вдруге, буде взята за основу первоначальна архітектура. Деякі зміни будуть зроблені лише там, де цього вимагатимуть інтереси кращого обслужування пасажирів. Так, наприклад, буде значно збільшено кубатуру залів, покращено їх освітлення. На внутрішній побудові старого вокзалу відбилася соціальна структура капіталістично-поміщицького суспільства колишньої панської Польщі: з вестибюля пасажири розходились до 3-х класних зал, з яких ішли окремі виходи на перон. У відбудованому вокзалі будуть загальні зали для чекання.
Крім того, будуть влаштовані кімнати відпочинку для транзитних пасажирів, а також кімнати матері і дитини. Закінчився мотопробіг Львів — Виборг
ВІНІУРІ (Виборг), 1. (ТАРС). Вчора закінчився мотопробіг за маршрутом Львів—Виборг. Учасники пробігу капітан Колесніков і політкерівник Анушкін були тепло зустрінуті представниками виборгського гарнізону і трудящих міста.
Сьогодні учасники пробігу виступали у військових частинах виборгського гарнізону. Вони розповідали про життя і побут частин Червоної Армії в західних областях України.
Тт. Колесніков і Анушкін повідомили кореспондента ТАРС:
— Старт пробігу Львів—Виборг було дано 25 травня. Маршрут його довжиною в 2.925 кілометрів проходив через Тарнополь, Проскурів, Бердичів, Житомир, Київ, Чернігів, Гомель, Могилів на Дніпрі, Оршу, Смоленськ, Москву і Ленінград. В середньому щодня за 10 ходових годин ми робили по 500 кілометрів. В усіх містах, через які пролягав наш шлях, трудящі влаштовували нам гостинний прийом. 