◦ ◦ ◦ ◦ ◦ ◦ ◦

Зведення німецького командування
БЕРЛІН, 18. (ТАРС). Як повідомляє агентство Трансоцеан, в зведенні верховного командування озброєних сил Німеччини вказується, що югославська армія здалась і воєнні дії припинились о 12 год. 18 квітня.
Просуваючись з півдня по побережжю Далмації, італьянські війська зайняли порт Рагузи (Дубровнік), Мостар, а також Цетіньє. На півночі Греції бої розвиваються успішно. Захоплено більше 17 тис. полонених і велику кількість зброї, в тому числі 25 важких гармат.
Німецькі торпедні катери, що оперували коло південного побережжя Англії, потопили 4 озброєні торгові пароплави противника загальним тоннажем в 13 тис. тонн. Кілька пароплавів сильно пошкоджені.
Минулої ночі німецька авіація зробила великий наліт на Портсмут. Було скинуто кілька тонн вибухових речовин і велику кількість запалювальних бомб. В результаті бомбардування є великі зруйнування в гавані і доках. Відмічені численні великі і малі пожежі, які виникли на верфях і в інших важливих у воєнному відношенні об'єктах міста.
Дії англійської авіації
ЛОНДОН, 18. (ТАРС). Міністерство авіації повідомляє, що три загони бомбардувальників типу "Бленхейм" у супроводі кількох ескадрилій винищувачів зробили вчора несподіваний для противника наліт на Шербург. Жодний німецький винищувач не вступив у бій. У районі міста була ясна погода, яка сприяла точності бомбардування.
Того ж дня були зроблені нальоти на кілька торгових пароплавів. Один з них пошкоджений і, можливо, затонув, інший — висаджений у повітря в порту.
В ніч на 18 квітня англійська авіація зробила, за повідомленням агентства Рейтер, 39-й числом наліт на Берлін. За заявою міністра внутрішніх справ і внутрішньої безпеки Герберга Моррісона, під час цього нальоту вперше застосовувалися надзвичайно потужні бомби, недавно прийняті на озброєння англійської авіації. Вони вибухнули в центрі міста. Це був найбільш інтенсивний з усіх нальотів на німецьку столицю. Виникли пожежі. Відмічені численні вибухи. Бомбардування заподіяло значну шкоду. Крім цього, були скинуті бомби на різні об'єкти в Голландії, в тому числі на Роттердам; бомбардування зазнав також Кельн і деякі інші пункти в Північно-західній Німеччині. З цих операцій не повернулося 8 англійських літаків.
Американські агентства про воєнні дії на Балканах
НЬЮ-ЙОРК, 17. (ТАРС). За повідомленням афінського кореспондента агентства Ассошіейтед Пресс, спостерігач, який повернувся з району гори Олімп, заявив, що на фронті на південь від Сервії в результаті невдалих масових атак німецької піхоти, які проводилися при підтримці танків, німці втратили приблизно дві дивізії. Але, не зважаючи не великі втрати, німці продовжують безпереривні атаки. Спостерігач вважає, що в секторі на захід від Сервії німці сконцентрували принаймні 10 дивізій.
Афінськнй кореспондент агентства Юнайтед Пресс передав, що, за твердженням англійських кол, англійські війська вдержують позиції біля гори Олімп і в інших місцях, не зважаючи на запеклі атаки німців і повітряні бомбардування. В центральному секторі, в районі Калабака, де німцям вдалося проникнути на 70 миль вглиб Греції, становище є дуже серйозним. На цій ділянці фронту є небезпека, що німці можуть з флангу обійти англійські війська, які знаходяться біля гори Олімп.
За повідомленням афінського кореспондента агентства Ассошіейтед Пресс, в авторитетних колах заявили, що англо-грецькі війська провадять запеклий бій з німецькими механізованими частинами в районі Калабака, який мабуть буде вирішальним. Повідомляють, що австралійські війська вдержують лінію в околицях Сервії на північний захід від гори Олімп, не зважаючи на сильні атаки німецьких військ. Сильний бій відбувається коло гірського проходу Сарандапорон поблизу Сервії.
Новий законопроект проти забастовок в США
НЬЮ-ЙОРК, 18. (ТАРС). За повідомленням американських газет, комісія в морських справах палати представників схвалила законопроект, за яким робітники воєнної промисловості повинні за 30 днів уперед повідомити про передбачуване оголошення забастовки. Новий законопроект намагається перешкодити дальшому об'єднанню робітників у профспілки і передбачає інші обмеження. Законопроект був підтриманий високопоставленими офіціальними особами. На розгляді конгресу знаходяться також кілька інших законопроектів, спрямованих на обмеження заготовок.
Комюніке англійського командування на Близькому Сході
ЛОНДОН, 17. (ТАРС). Агентство Рейтер передає з Каіра комюніке англійського командування на Близькому Сході, в якому повідомляється, що в Греції тиск противника посилюється по всьому фронту.
В Лівії — один англійський патруль зробив успішну вилазку за лінію оборони Тобрука, захопивши в полон 7 італьянських офіцерів і 139 солдатів. Нові атаки на оборону Тобрука були відбиті огнем артилерії; противник зазнав тяжких втрат. Всього за вчорашній день англійські війська взяли в полон 25 офіцерів і 767 рядових. Крім того, противник залишив на полі бою більше 200 убитих. В районі Соллума англійські патрулі діють винятково активно. В одній з сутичок великий загін противника застали зненацька і він зазнав тяжких втрат.
В Абіссінії — наші колони наблизилися до Дессі. Тут також взяті полонені. Загальна кількість полонених, перекинутих в Аддіс-Абебу, досягла 9.000, з яких 5.000 італьянців. 