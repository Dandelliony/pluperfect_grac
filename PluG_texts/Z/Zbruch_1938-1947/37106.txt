Нове в хімічній продукції. — Автомотопробіг Львів — Київ — Львів

Нове в хімічній продукції
Трест калійних солей у Львові приділяє велику увагу розробкам копалень калійних солей в Калуші, Стебнику і Голині. За панської Польщі хімічні фабрики, які існували на базі цих копалень майже не використовувалися. Навіть солеварні в Стебнику і Калуші, які могли давати багато високоякісної столової солі, були польськими капіталістами закриті. Тепер солеварні працюють на всю потужність, продукція хімічних фабрик з кожним днем збільшується.
Поташ, боракс, глауберська сіль тощо — це речовини необхідні в промисловості. Саме їх почали виготовляти хімічні фабрики в Стебнику і Калуші. Зовсім недавно в Калуші пущена нова хімічна фабрика чистих реактивів, тобто речовин, які можуть вступати в хімсполуку і з допомогою сполучення давати можливість пізнати якість випробуваної речовини. В продукції цієї нової хімічної фабрики дуже заінтересовані аптеки, фабрики мила та інші промислові підприємства. Автомотопробіг Львів — Київ — Львів
Автомотоспорт на західноукраїнських землях був ще так недавно забавою багатіїв-капіталістів, або тяжкою працею небагатьох спортсменів, що свої спортивні досягнення змушені були продавати фабрикантам автомашини.
Радянський автомотоспорт це добровільне об'єднання без відриву від виробництва любителів авто і мото справи. Львівський автомотоклуб провів в цьому напрямку велику роботу. Клуб організував на 70 чоловік курси мотоциклістів. Починають працювати мотогуртки, в яких навчається 615 робітників.
Великим досягненням Львівського автомотоклубу є організація агітаційного автомотопробігу по маршруту Львів—Київ через Тарнопіль, Проскурів, Вінницю, Житомир. В пробігу візьмуть участь 25 мотоциклістів, — членів добро вільних спортивних товариств "Динамо", "Спартак", "Здоров'я", "Пищевик" і "Локомотив".
На трасі 615 кілометрового пробігу учасники будуть проводити серед населення бесіди про радянську фізкультуру та про автомотоспорт, як один з найважливіших видів оборонної роботи. Зокрема вони будуть розповідати про те, чого домоглись в галузі розвитку фізкультурної роботи у Львові і в західних областях України. В Києві львівські мотоспортсмени ознайомляться з роботою та досягненнями мотоспортсменів столиці. Автомотопробіг Львів—Київ викликав серед львівських спортсменів-аматорів жваве зацікавлення. Тепер іде посилена спеціальна треніровка відібраних для участі в пробігу мотоциклістів. 