◦ ◦ ◦ ◦

ІІ. Чайний Вечір Письменників. В четвер, 6 травня ц. р., Спілка Українських Письменників при УЦК, влаштовує у залях Літературно-мистецького Клюбу, при вул. 29-го Червня ч. 10. І. пов., Чайний Вечір для своїх членів із доповіддю проф. Б. Романенчука п. н.: "Сюжет і композиція в літературному творі". Початок в год. 6-ій вечором (18-ій).
Шевченко в Совєтах. Світлиця Співробітників Відділу Культурної Праці УЦК—Літературно-мистецький Клюб у Львові, при вул. 29-го Червня ч. 10. І. п., влаштовує в понеділок, 3 травня ц. р. доповідь проф. Е. Приступи п. н.: "Шевченко в Совєтах". Початок в год. 6-ій веч. (18-ій).
Концерт творів А. Віке. В понеділок, 3-го травня, в залі Оперного Театру відбудеться композиторський вечір Альфреда Віке. Беруть участь солісти: І. Маланюк (меццосопран), Леся Деркач (скрипка), М. Роговська (фортепіян), В. Тисяк (тенор), Р. Кокотайло (баритон), вокальний квартет "Богема" у складі пп. Войтихівська, Купчинська, Михалюк, Собота. Мішаний та чоловічий хор Львівського Оперного Театру під кер. Я. Вощака. При фортепіяні І. Ліпчинська. Початок концерту в 19-ій год. Квитки продає Концертне Бюро. Ринок 9, І. пов., тел. 232-27.
Заборона виробу деяких продуктів з паперу. Львів, 29 квітня. На основі розпорядку Вісника Розпоряджень ч. 29 з дня 14. IV. 43 року забороняється продукцію виробів з целюльози, деревної маси, паперу, картону або тектури. З вичислених у залучнику виробів треба взяти під увагу, між іншим, такі, як: етикети до наклеювання, більші як 20 цм2 прикрашення картонажу, зшитки й касети, всякого роду подяки, маленькі торбинки, кратки з побажаннями, з приказками і т. п. Виріб всякого роду шкільних зшитків вимагає дозволу. Хто виступить проти згаданого розпорядження, підлягає порядковій карі "передбаченій у розпорядку про заложення Уряду Господарювання Папером і Різного Роду Товарами в Ген. Губ. з дня 23. VII 1942 року.
Українські радіопередачі. Сьогодні, у п'ятницю, 30 квітня, в часі від год. 10.30 до 11-ої ранку, Львівська Радіовисильня передає концерт народної музики у виконанні вокального октету Є. Козака, Люби Німців (сопран), Зиновія Штокалка (бандура) та Євгенії Курилович-Чапельської (фортепіянний супровід). В понеділок, 3-го травня, в тому самому час передача українських народних весняних пісень у виконанні хору Є. Козака, Софії Гаврищук (меццосопран) і Євгенії Курилович-Чапельської (фортепіянний супровід). 