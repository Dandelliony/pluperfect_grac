Новини світу

„Робітнича держава" є гробом робітників.
Нещасні випадки у совітському промислі прибрали катастрофальні розміри. Згідно 3 останніми урядовими даними в ярославській окрузі нещасні випадки осягнули аж 56% усіх робітників. Слідство виявило, що нещасні випадки між робітниками зросли катастрофально по введенні т. зв. „стаханівських метод праці", що вимагають від робітника велитенських зусиль і поспіху.
Червона армія без старшин.
До Москви наспіла вістка, що в УССР арештовано 110-ох старшин київського і харківського ґарнізону, які належали до тайної орґанізації „Вільна Україна". Вони підготовлювали змову проти наркома важкого промислу Кагановича підчас його недалекої поїздки до Донбасу. Арештовано м. ін. ген. Сидоренка.
Чого хочуть судетські німці?
Як ми вже про це писали, судетські німці відкинули дотеперішні пропозиції уряду Чехословаччини. Провідник судетських німців Генляйн узгіднив з канц. Гітлєром вимоги до Уряду Чехословаччини, між якими є, крім давніших, жадання плебісциту, та жадання ревізії дотеперішніх союзів з іншими державами та зміни чеської закордонної політики.
Як можна сподіватись, Чехословаччина займе становище проти плебісциту. Як подають деякі часописи, судетські німці витворюють такі настрої неспокою в цілому краю, щоби дати причину Гітлєрові до інтервенції. Преса француська й анґлійська накликує німців до спокою та виразно зазначує, що на випадок збройного конфлікту між чехами і німцями, французький та англійський уряди підуть Чехословаччині з допомогою. 