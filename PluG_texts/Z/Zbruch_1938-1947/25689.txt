"Українська політична думка не є ґерманофільська, лише – українофільська".

Ще один варшавський відгук протиукраїнських виступів польської преси.
Варшава, 9. серпня.
Відомі виступи львівської пресової аґенції "Нурт" із закидами ґерманофільства на адресу української преси знайшли — як ми вже інформували — відповідну оцінку у варшавських незалежних політично-пресових колах. Коли ж "Нурт" і надалі не перестав вести своєї дивної акції та виступив з черговими нападами на українську пресу, гурт варшавських польських журналістів, зацікавлених взагалі найновішими вістками з Галичини, обмінявся ще раз думками на тему акції, зверненої проти української преси і дійшов до переконання, що ціла ця акція не виглядає поважно та приносить шкоду справі пресових взаємин між обома народами.
Висловом такого становища одного відламу варти, польської преси, а саме демократичної польської преси, є велика стаття ред. Ґеро, одного з молодих кращих соціялістичних знавців української справи між поляками, що в популярному тижневику для мас "Тидзень Роботніка" з 13. серпня ц. р. обговорює актуальний стан українсько-польських взаємин і м. ін. висловлює такі думки:
"Поза голосом "Діла" варто би пригадати також інтервю українського посла Целевича у "Парі Суар", яке є поважним документом, що українська політична думка не є гітлєрофільська. Треба обєктивно ствердити, що так є на ділі, українська політична думка не є ґерманофільська, лише, як це підкреслює українська преса — українофільська".
Пригадуючи позитивне становище українських кол до обговорених потреб держави, польський журналіст пише далі:
"Тимчасом в останніх днях, з уваги на те, що все зростає напруження і більшає конечність ліквідації усіх взаємних образ, ендеція знов пішла в атаку. Знов зачала вмовляти в українську пресу, що вона вислуговується чужим аґентурам, словом — зраду держави.
Реакція української преси була д. сильна. Відозвались у цій справі всі українські часописи одним голосом протесту. Був це прекрасний момент для використання обурення, гніву, розчарування, для застосування засобів, що на тлі великого розчарування українського народу тим сильніше підкреслили б нашу державну спільноту.
Таких заходів не зроблено, навпаки — прийшло ще сильніше відштовхнення, прийшли закиди та ятрення".
Наведені слова польського журналіста ще раз вказують, що не всі польські підходи до української справи однакові, що не всі поляки нездужають, так як більшість їхніх галицьких земляків на хронічний протиукраїнський катар.
КТВ. 