◦ ◦ ◦ ◦

Робітникам до відома. Військова Управа Галичина повідомляє: Українським робітникам, що приїхали на відпустку з Райху, не вільно голоситися як добровольці до СС. Стрілецької Дивізії Галичина. Всі вони мусять по скінченні відпустки вертатися до своїх місць праці. Хто не вернеться, буде потягнений до відповідальности. Також буде переведена провірка, хто дійсно зголосився і дістав покликання.   Вислід іспитів зрілости в українських гімназіях і вчительських семінаріях Ген. Губернії такий: 688 абсольвентів гімназій та 206 абсольвентів семінарій. Гарний дорібок!   Стягнено з обігу 50 ґрошові монети зі сталі. Зате монети з чистого ніклю (видані в 1925 р.) і нікльовані (з 1939 р.) мають дальше вартість.   Кара смерти на суспільного шкідника. На основі присуду Спеціяльного Суду у Львові покарано смертю нещодавно Вацлава Гайдука з Лукова, повіт Люблин, за крадіж пакунків на пошті.   Дітвора — свому Опікунові. Дитячі Садки в Ексц. Митрополита Андрея. Вже з-перед війни введено в дитячих садках у Львові дуже гарний звичай. Кожного року влітку дітвора львівських садків відвідувала свого Великого Опікуна й Покровителя, Ексц. Митрополита Андрея. Тільки продовж двох років, підчас большевицької займанщини, не було цих традиційних відвідин. Тож, нав'язуючи до традиції, в мин. неділю, 22-го серпня, зранку напливала дітвора львівських садків на Святоюрську гору. Прегарна погода збільшувала святочний настрій. На свято прибули діти всіх садків з міста Львова та прилучених до нього громад, під проводом своїх виховниць. Крім них прибуло багато громадян Львова під проводом голови Українського Комітету на місто Львів д-ра О. Голінатого та посадника д-ра Ст. Біляка. Маленькі громадяни, яких було около тисячки, уставилися на площі перед храмом св. Юра, де при вівтарі Службу Божу для них відправив о. прал. Л. Куницький. Проповідь до дітей виголосив о. кан. О. Ґорчинський. Підчас Богослуження дітвора співала церковні пісні. По службі Божій діти перейшли до митрополичого саду. Туди винесли на фотелі Ексц. Митрополита. Його привітав голова Комітету д-р О. Голінатий, який м. ін. просив благословення для найменших членів нашої нації. Промовляла ще довголітня опікунка дітвори п. Софія Ракова. Ексц. Митрополит був незвичайно врадуваний відвідинами та розпитував дітей про життя в садках. Діти відспівали кілька пісень, після чого підходили до Митрополита і складали в Його стіп китиці квітів. Було полудне, коли діти виходили з митрополичого саду. Вдоволені, хоч перемучені, їх личка вказували на те, що вони хочуть бути вірними дітьми своєї Церкви й народу та будуть іти шляхом, який вказує їм Ексц. Митрополит Андрей. В. Б—ий.   Управильнення умовин праці. У Віснику Розпоряджень з дня 31. X. 1939 року подано до відома розпорядок про уклад умовин праці і охорону праці в Генеральній Губернії. З уваги на те, що багато підприємств не застосувалося до розпорядку, пригадується його найважніші постанови:   Умові і фізичні працівники та практиканти повинні взятися негайно за приділену їм працю, таксамо надчисельну нічну та в неділі і свята. Невільно спізнюватися до праці, або опускати її без оправдання. Розвязати умову праці можна лиш шляхом застосування відповідної устави, або розпорядку. Керівник закладу не може приймати до праці людей, які є зайняті в іншому підприємстві. Забороняється теж відмовляти робочі сили від місця їх праці, якщо вони не мають розвязання умови про працю. Не вільно переступати устійненої тарифи висоти платні за працю. Переступлення цих постанов є каране гривною і вязницею, або одною з тих кар.   Рідна земля 