Франківська конференція у Львові. — Широким показом

Франківська конференція у Львові
Вчора вечорок у клубі письменників відбулося урочисте засідання франківської конференції, влаштованої львівською організацією Спілки радянських письменників України і філіалом інституту літератури Академії наук УРСР. На конференції були присутні академік К. Й. Студинський, академік В. Г. Щурат, поет Петро Норманський, професор львівського держуніверситету ім. Івана Франка В. Сімович, письменники Станіслав Василевський, Степан Тудор і ряд інших письменників і наукових працівників інституту літератури і львівського університету.
В своєму вступному слові академік В. Г. Щурат схарактеризував діяльність вірного сина українського народу, великого Каменяра, класика української літератури Івана Франка.
Вся наша радянська громадськість шанує пам'ять Івана Франка. Його творчість стала надбанням міліонів, радянських громадян, його книги перекладені на десятки мов народів нашої батьківщини. Творчість письменника — інтернаціональна, і тому вона близька кожному трудящому, де б він не жив і на якій би мові не говорив.
З доповіддю "До питання про філософські погляди І. Франка" виступив старший науковий працівник інституту літератури В. А. Гуфельд.
Цікавою і змістовною була доповідь кандидата філологічних наук І. С. Романченко "Іван Франко і російська революційна демократична література".
І. С. Романченко наводить яскраві факти про зв'язки Івана Франка з видатними митцями російської класичної літератури. З великою увагою слухають присутні розповідь про дружне ставлення Івана Франка до великого братнього російського народу і зокрема до великих російських письменників-демократів.
Франківська конференція ще заслухає цікаві доповіді наукових працівників інституту літератури і держуніверситету ім. Івана Франка про життя і діяльність великого письменника.
В розмові з нашим кореспондентом депутат Верховної Ради СРСР академік Кирило Йосипович Студинський сказав:
— Нам, людям, які мали щастя безпосередньо зустрічатись з великим сином українського народу Іваном Франком, є про що згадати. В кожного, хто хоч раз зустрічався з ним, навіки залишився в пам'яті світлий образ цієї чарівної людини і геніального митця. Широким показом
Нещодавно Головвиставком затвердив 9 учасників від Львівської області, які будуть широко представлені на Всесоюзній сільськогосподарській виставці.
Почесне право — виставити свої експонати на стендах павільйону Української РСР здобув колгосп ім. Ворошилова, Глинянського району. З площі 160,7 гектарів в минулому році тут зібрано пересічно по 15,3 цнт. з га зернових, по 16,5 цнт. озимого рапсу на площі 20 га, по 283 цнт. цукрових буряків.
Заслужено демонструватиме свої досягнення колгосп ім. Леніна, Городокського району. Торік він зібрав в середньому по 14,5 центра зернових з гектара на площі 227 га. Від кожної фуражної корови надоєно по 1.514,6 літра молока.
В числі затверджених учасників — Юліан Іванович Пелех, бригадир колгоспу ім. Ворошилова, Іоанна Михайлівна Анклевич, ланкова з цього колгоспу, Іван Ілліч Кравець, голова артілі ім. Леніна, Андрій Кирилович Пундак — завідуючий молочно-товарною фермою цієї артілі і доярка Марія Петрівна Фігель.
З колгоспу ім. Сталіна, Городокського району, в широкому показі досягнень соціалістичного землеробства візьмуть участь доярки Софія Стахівна Ворожбит і Ганна Дмитрівна Дереш. Перша за 7 місяців від закріплених за нею 8 корів надоїла 11.603 літрів молока, друга — 9.664 літри. Обидві повністю зберегли приплід телят. 