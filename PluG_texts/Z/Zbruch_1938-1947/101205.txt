◦ ◦ ◦ ◦

По Львову і області   Новий готель у Львові. Готелі міста в цьому році обслугували 150 тисяч чоловік приїжджих до Львова. Днями буде здано в експлуатацію перші два поверхи нового готелю «Львів» на 120 ліжок. Зараз колектив готельного тресту розгорнув підготовку до зими. Готель «Київ» в цьому році переводиться на газове опалення. Відремонтовано газове опалення і в готелі «Європа».   Гідний передсвятковий подарунок. Колектив Рава Руського спиртозаводу, включившись у переджовтневе соціалістичне змагання, домігся нової виробничої перемоги. Жовтневий план був перевиконаний 23 жовтня. До кінця місяця колектив заводу зобов'язався дати понадпланову продукцію.   Родильні пункти у віддалених селах. Відділ охорони материнства і дитинства Львівського облздороввідділу готується відкрити нові родильні пункти. До 28 річниці Великої Жовтневої соціалістичної резолюції у віддалених селах області буде віккрито кілька родильних пунктів на 150 ліжок. Крім цього готуються до відкриття акушерських постів. У селах Винниківського, Городоцького, Жовківського, Сокольницького, Рава Руського та інших районів буде відкрито 5 молочних кухонь і 13 дитячих ясел на 30 ліжок кожне.   Нарада з питань шефства над госпіталями і військовими частинами. Вчора в обкомі КП(б)У відбулася нарада секретарів райкомів партії, голів райвиконкомів, політпрацівників військових частин Львівського гарнізону, представників культустанов, підприємств, вузів та профспілкових організацій міста Львова, яка обговорила питання про поліпшення взаємної шефської роботи трудящих міста і військових частин та госпіталів. З доповіддю виступив секретар обкому КП(б)У тов. Ніколаєнко. В обговоренні взяли участь вісім чоловік, які в своїх виступах розповіли про стан шефства. Відзначено, що останнім часом було послаблено шефський зв'язок окремих організацій, підприємств та установ і військових частин та госпіталів, що перебувають у місті Львові. Внесено ряд конкретних пропозицій, відносно ширшого і глибшого проведення взаємної шефської роботи на майбутне.   Вільна Україна 