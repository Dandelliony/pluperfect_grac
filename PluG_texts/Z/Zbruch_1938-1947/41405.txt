Княжий Сянік був і буде український.

Сяніччина.
Українці цілої Сяніччини мріяли ввесь час перед 1. вересня ц. р. тільки про погоду. А тимчасом цілими днями падав дощ і тільки час від часу теплі соняшні проміні продиралися зпоза навіси густих, важких хмар. Ця негода, постійний дощ дужа турбували і зганяли сон з очей кояшьому українцеві, бо в неділю 1. вересня назначено свято молоді в княжому Сяиоці., Перше в Сяноці того роду свято взагалі.
Одначе цілу суботу перед 1. вересня падав дощ. Тільки найбільші оптимісти вірили, що в неділю свято дійсно відбудеться. Але сталося мале чудо. В неділю 1. вересня дощ не падав, навіть інколи показувалося сонце. Тимчасом уже рано бачили ми в Сяноці багато українців. Це прибули наші з околиці, збираючись на станиці проти церкви, де опісля відправлено Службу Божу. По Службі Божій сформувався похід на Замковій вулиці з музикою з Боська напереді, далі бандерією, наколесниками й учасниками з поодиноких сіл. На кілька хвилин Сянік мав зовсім український вигляд. Похід перейшов через Ринок, вулицю Адольфа Гітлєра, попри домівку "Просвіти" й опісля коло міського кіна на військовий стадіон, де відбулося Свято Молоді. На почесній трибуні засіли представники УЦК. з Кракова, УДК. з Сянока, та поодиноких Делєґатур. Дефіляду відбирав провідник української молоді Я. Рак з Кракова. Згодом д-р Ванчицький, голова УДК в Сяноці, привитав усіх приявних підкреслюючи значіння Свята Молоді. Згадав, що Сянік заложили українські князі, що цей старий український город вже перед 600 роками належав до української держави і що Сянік знову мусить бути і буде український. Від УЦК у Кракові привітав приявних інж. Татомир і при кінці передали привіти заступники поодиноких Делєґатур, Лемківського Союзу Кооператив і т. д. Цим закінчилося до 1-ої год. дообідна частина програма.
Друга частина свята почалася по 3 год. пробними вправами мужчин. В 4. год. відбувся масово-пропаґандивний біг 30 мужчин на 100 м, перетягання линвою (з 7 дружин вийшла перша дружина Сянік). Гарне вражіння робили руханкові вправи з вінками 246 дівчат, що вправляли добре і рівномірно. Опісля відбувся біг з перешкодами на 3.000 м. Перші 3 місця зайняли члени КЛК в Сяноці а саме Сліпецький, Фаль, Мацілінський. Згодом відбувся масовий біг дівчат на 60 м. і штафетовий біг мужчин 3x1.000 м. Поза програмою виступили жінки з села Глудно з вправами до пісні "Боже Великий" і дівчата з Боська з танками до пісні "»Гай буде гай"... Попис випав дуже добре. Були це найкращі точки цілої програми. При кінці роздано нагороди і І. нагороду здобуло село Глудно, II. Сянік, III. село Босько.
Хоч це перше в Сяноці свято молоді мало багато орґанізаційних хиб, все ж його значіння велике. Свято Молоді додало нам знову віри у свої сили і віру в кращу майбутність. Слід зазначити, що дуже велика частина українців м. Сянока тільки приглядалася походові через місто, хоч побажаним, щоб усі українці брали участь в поході і задемонстрували те, що княжий Сянік був і знов мусить бути український.
Юрій Таркович. 