◦ ◦ ◦ ◦ ◦ ◦ ◦

Урядовий комунікат з приводу відвідин Матсуоки
МОСКВА, 26. III. — З приводу відвідин японського міністра закорд. справ Матсуоки в голови совітського уряду та комісара закорд. справ, у понеділок вечером проголосили такий урядовий комунікат:
"24. березня прийняв голова ради народніх комісарів СССР і комісар закордонних справ Молотов японського міністра закордонних справ Матсуоку, якого супроводив японський амбасадор у Москві Татекава. На прийнятті був приявний Сталін. Розмова тривала годину.
Політичні круги Токія зустріли неочікувану зустріч мін. Матсуоки з головою совітського уряду Молотовом і Сталіном з найбільшим зацікавленням. Хоч зміст тієї розмови ще невідомий, зазначують її важливість.
Великі успіхи німецьких літаків
БЕРЛІН, 27. ІІІ. — Головне Командування Німецьких Збройних Сил подає:
В морському районі біля Анґлії німецьке летунство знищило 25. III. 5.000 тон і ушкодило 15.000 тон ворожих кораблів. На схід від Клектон он Сі затоплено торг. корабель містоти 2.000 тон влучним бомбовим поцілом, а другий корабель містоти 3.000 тон у гирлі Бристольського Каналу. На кораблі містоти 8.000 тон, що плив біля Ґріт Ярмавт, спричинено пожежу. Пароплав містоти 4.000 тон ушкоджено у спадному леті на північ від Ню Кей так поважно, що він перехилився на бік. На південь від Фар Ер поцілено влучно інший торг. корабель.
Німецький боєвий літак успішно бомбардував на терені південної Анґлії обєкти ґазівні в одному з промислових міст.
В повітряних боях над анґлійським південним побережжям ворог утратив один ловецький літак типу Спитфаєр. В районі Північного моря стежне судно зістрілило один ворожий торпедний літак.
Минулої ночі ворог не налітав ні на терени Великонімеччини, ні на зайняті простори.
Знищено 117 анґлійських кораблів загальної містоти 500.000 тон.
БЕРЛІН, 27. III. — В місяці лютому, згідно з німецьким воєнним комунікатом з 1. ІІІ., важко ушкоджено 67 анґлійських торг. кораблів. У трьох тижнях березня важко ушкоджено 50 ворожих торг. кораблів. Таким чином в останніх 7 тижнях знищено 117 анґлійських торг. кораблів, загальної містоти понад 500.000 тон. До цього числа не подано втрат від морських мін. Поважне знищення анґлійських корабельних доків внаслідок повітряних атак і перетяження доків направою кораблів, ставить анґлійський уряд у безвихідне становище.
Ісляндія — німецький операційний простір
БЕРЛІН, 27. ІІІ. — Урядово подають: Внаслідок безправного зайняття данського острова Ісляндії анґлійськими військами, використують Ісляндію при ломанні бльокадних приписів як анґлійську базу. Цей факт примушує Німеччину влучити Ісляндію в операційний район довкола Анґлії.
Повідомлення про тотальну німецьку бльокаду довкола Анґлії, видане 17. серпня 1940 р., подало до відома нейтральній мореплавбі осторогу, що кожний корабель, який появиться на водах німецького операційного простору довкруги Анґлії, наражується на небезпеку знищення, причому німецький уряд не бере ніякої відповідальности за шкоди, що з цього приводу можуть повстати для невтральної плавби. Ця заява торкається поширеного операційного простору.
Матсуока не прийняв Кріпса.
МОСКВА, 27. ІІІ. — Всупереч інформаціям з інших джерел треба зазначити, що анґлійський амбасадор у Москві, Кріпс, не склав візити японському міністрові закордонних справ.
Розмова Матсуоки зі Сталіном
МОСКВА, 27. ІІІ. — Хоч зміст розмови Матсуоки зі Сталіном досі невідомий, все ж таки тутешні політичні круги приписують цій несподіваній зустрічі японського міністра закордонних справ зі Сталіном велике значіння. Ця зустріч, як підкреслюють, має тимбільше значіння, якщо візьметься під увагу, що й Японія і Совіти роблять від деякого часу зусилля, щоб поширити взаємини. Це другий випадок в історії обох країн, що Сталін зустрінувся з високою японською особою.
Що зробить Туреччина?
БІЛГОРОД, 27. ІІІ. — Совітський звітовик щоденника "Време" повідомляє: В болгарських кругах говорять, що Туреччина, подібно як і балканські держави приступить до співпраці з Німеччиною, та що в найближчому часі треба сподіватися вияснення її становища.
Криваві бої у Східній Африці.
РИМ, 27. III. — Головне Командування Італійської Армії подає:
На грецькому фронті звичайна артилєрійська діяльність.
Летунські ескадри бомбардували знов ворожі бази, маґазини й табори на правому березі ріки Деволі.
На терені північної Африки італійські й німецькі літаки обкидали бомбами та обстрілювали скорострілами ворожі відділи змоторизованих військ.
Вночі з 24. на 25. ц. м. ворог довершив налет на Триполіс.
Італійські ловецькі літаки обстріляли зі скорострілів летунську базу в Іракліоні на Креті. Згорів один ворожий літак на землі.
Ворожі літаки заатакували кілька італійських баз на Еґейському морі. Ранено кілька осіб.
У Східній Африці йде далі завзятий бій під Кереном. По обох боках велитенські втрати. Ворожі зусилля в районі Ґалля-Сідамо, щоб добути переходи на ріці Дабус, знов відперто. В повітряних боях над Кереном зістрілено один літак типу Гюрикен.
Ескадри італійського летунства збомбардували ворожу летунську базу та поцілили багато літаків на землі. 