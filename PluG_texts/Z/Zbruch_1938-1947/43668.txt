◦ ◦ ◦ ◦ ◦ ◦ ◦

Комюніке про поїздку голови Раднаркому СРСР і Народного Комісара закордонних справ В. М. Молотова в Берлін. За запрошенням німецького уряду і у відповідь на торішні поїздки німецького міністра закордонних справ фон-Ріббентропа в Москву Голова Ради Народних Комісарів СРСР і Народний Комісар закордонних справ Молотов в найближчий час відвідає Берлін, щоб в рамках дружніх відносин, які існують між обома країнами, шляхом відновлення особистого контакту продовжити і поглибити поточний обмін думками.
Новий Яричів. Зранку на залитих сонячним промінням вулицях міста з прапорами і лозунгами почали збиратися колони трудящих. Відкривається мітинг, присвячений XXIII річниці Великої Жовтневої соціалістичної революції. Коли промовці говорять про героїчну Червону Армію, яка навіки визволила трудящих Західної України і Західної Білорусії з панського ярма, про організатора перемог соціалізму товариша Сталіна, з уст сотень радянських громадян лунають слова палкого привіту більшовицькій партії і великому Сталіну. Старі й молоді — всі, хто прийшов на мітинг — поляки, українці, євреї — демонстрували в цей день свою любов до рідної батьківщини, свою готовність впершу-ліпшу хвилину стати на її захист.
Ляшки. В день ХХІІІ роковин Великої Жовтневої соціалістичної революції у прикордонному райцентрі Ляшки на Зеленій площі до 13 годин вишикувались колони трудящих. Щасливі і сповнені хвилюючої радості трудящі прикордонного району демонстрували свою безмежну відданість і любов великій партії Леніна—Сталіна. З великим піднесенням пройшли збори і мітинги трудящих по всіх селах району.
Щирець. Понад 4 тисячі трудящих м. Щирець взяли участь у мітингу, присвяченому ХХІІІ роковинам Жовтневої соціалістичної революції. Після кожної привітальної промови радісна овація в честь більшовицької партії і великого вождя трудящих товариша Сталіна перекочується з колони в колону. Довго не вщухають вигуки "Хай живе товариш Сталін!". "Хай живе непереможна Червона Армія — вірний захисник соціалістичної батьківщини!" Коло двох годин тривав мітинг. Вечером у міському кінотеатрі демонструвалась кінокартина "Лінія Маннергейма". 