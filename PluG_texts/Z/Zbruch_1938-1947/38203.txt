◦ ◦ ◦ ◦ ◦ ◦ ◦

Князь Віндсор в Еспанії.
У четвер 20. ц. м. пополудні переїхав францусько-еспанський кордон князь Віндсор і прибув до Барсельони. Журналістам заявив, що не хоче давати будьяких вияснень. Князь Віндсор виїзджає до Мадриду.
Утікачі зі золотом. 
Колишній бельґійський премієр Ван Зелянд прибув до Еспанії і привіз зі собою 670.000 бель. франків, 200.000 франкських, 172.000 долярів і 40.000 фунтів штерлінґів, усе в золоті. Як видно, утікачі привозять гарну готівку так, що біда їм не грозить.
Анґлійці знову сконфіскували
817 фунтів американської пошти з літака "Єнкі-Кліпер". Літак мусів осісти з уваги на протилежній вітер на острові Бермуді і там анґлійці сконфіскували Пошту.
Задержали
еспанський корабель "Кюдер Де Севілля" очевидно анґлійці, що вертався з Полудневої Америки. Корабель відвезено до Ґібральтару і там переведено контролю.
Бомбардування Марсею і Бізерти
Рим, 23. 6. Начальна команда італійської армії подає: На Середземному Морі посилена акція італійської повітряної та морської фльоти. Затоплено три ворожі кораблі, в тому два озброєні. На схід від Балєарів збомбардовано один ворожий кругляк. У суботу 22. ц. м. бомбардовано військові бази в Марсею і в Бізерті. Шкоди з того приводу великі.
У північній Африці збомбардовано в Марса-Матру осідок вищого анґлійського командування. Крім того поцілено великі ворожі транспорти та військові відділи. — Ворожі літаки бомбардували в Тоґруці шпиталь вбиваючи кількох лікарів. Один ворожий літак зістрілила протилетунська артилєрія.
У східній Африці переведено низку акцій на ворожі військові обєкти, зокрема в Судані. Ворожі літаки кружляли над горішною Італією і над Сицилією, але не заподіяли шкоди за винятком Kipi, (Турині) і Ліворно, де теж не було жертв. Міністерство фльоти рішуче заперечує вістку, що її поширює анґлійська пропаґанда, будьтоби італійці затопили неозброєний ворожий торговельний корабель.
Національна партія у Румунії
Букарешт, 23. 6. У Румунії проголошено закон на основі якого проурядову організацію "фронт національного відродження" замінено на "Національну партію". Це єдина партія, що істнуватиме тепер у Румунії і буде під проводом самого короля. Завданням цієї партії є зміцнити румунську націю і державу морально і матеріяльно. Покищо ще не назначено партійного проводу.
Югославія невтральна
Білгород, 23. 6. Югославянський премієр Цветковіч завив представникові Німецького Інформаційного Бюра у Білгороді, що Югославія вдержує приязні взаємини з усіми сусідами. На Балкані побажана конструктивна співпраця. Тому теж із вибухом війни уряд Югославії зясував своє становище, а саме що вона буде невтральна. Що ж торкається взаємин з Німеччиною, то треба підкреслити, що взаїмна співпраця ще більше поглибилися в останньому часі.
Криваві сутички в Єгипті
Рим, 23. 6. Часопис "Попольо ді Рома", повідомляє, що на летунському майдані в Каїро дійшло між анґлійськими летунами й єгипетськими військовими відділами до кривавої сутички. Єгиптяни стріляли до англійців і примусили їх до втечі.
Далядіє утік до Еспанії
Ірун, 22. 6. Колишній француський премієр Далядіє подбав уже про візу на виїзд до Еспанії. В Іруні дожидають Далядіє інші француські утікачі. Слід відмітити, що в Іруні дозволено француським утікачам залишатися найдовше три дні.
Совітська комісія в Берліні
Москва, 22. 6. Члени совітської граничні комісії з провідником відділу при комісаріяті закордонних справ Олександром Александровом і полк. Леонтієвом прибули у четвер 20. ц. м. до Берліна. Вони братимуть участь у переговорах у справі німецько-совітського кордону.
"Японія ніколи не забуде"...
Токіо, 22. 6. Японський часопис "Йоміюрі Шімбун" подає коментарі приречення Франції, що не посилатиме більше через Індокитай воєнного приладдя китайському маршалові Чан-кай-шекові. Часопис підкреслює при цілому, що Японія ніколи не забуде гидкого становища Анґлії і Франції щодо китайського питання. Ці дві держави постійно гнобили Японію, щоб опанувати Азію. Одначе ті часи тепер уже безповоротно минулися. 