Львівські клініки

Важним чинником у боротьбі з недугами у Львові є клініки. Незалежно від змін, які зайшли в них через воєнні події, вони далі дають необхідну й добру лікарську допомогу мешканцям Львова і околиці.
Ця допомога засадничо не різниться від тієї, яку дають міські шпиталі та їх амбулаторії, а управильнюють її установлені в Генерал-губернаторстві норми й приписи, які відносяться до цивільних шпиталів (форма принять, оплати і т. п.).
Львівські клініки, які називалися зразу Універзітетсклінік — Лємберг сьогодні змінили свою назву на Штеатліхес Медіцінес Інститут — Лємберг (Державний Медичний Інститут). Вони приймають хворих амбулаторійно. Амбулаторія приміщується в будинку Загального Шпиталя (вул. Гловінського 7, брама II, тел. 20-263). Години прийому від 8—3; оплата за першу пораду 3 зол., за кожну другу 1 зол. Коли лікар заявить, що потрібне шпитальне лікування у відповідній клініці, тоді оплата залежить від класи: III класа 7.60 зол., II класа 12 зол., І кл. 20 зол.
До шпитального лікування віддають теж хворих, котрих привозить Швидка Медична Допомога. Вона має визначені дні, в котрих відставляє хворих до клінік і міських шпиталів.
Ось виказ клінік у Львові з їх адресами та керівниками:
Клініка дитяча внутрішніх недуг — Гловінського ч. 5 — проф. Гроер.
Клініка дитяча хірургічна — Гловінського ч. 5 — проф. Груца.
Клініка внутрішніх недуг — Пекарська ч. 69 — проф. Панчишин.
Клініка дитяча пошесних недуг — Пекарська ч. 54 — др. Барановська.
Клініка положнича — Піярів ч. 4 — др. Подолинський.
Клініка хірургічна — Піярів ч. 4 — др. Малис.
Клініка ларингологічна — Піярів ч. 6 — др. Мрнц.
Клініка стоматологічна — Розвадовського 7 — др. Коваль.
Клініка окулістична — Піярів ч. 35 — др. Мусял.
Клініка урологічна — Піярів ч. 4 — проф. Лясковницький.
Клініка рака — Гловінського ч. 7 — др. Майзельс.
Клініка недуг шкурних та венер. — Раппапорта ч. 8 — проф. Ленартович.
Львівські клініки належать від Уряду Дистрикту (Абтайлюнг Гезундгайствезен), лиш клініка шкурних та венеричних недуг є на етаті Штадтгауптманшафту. 