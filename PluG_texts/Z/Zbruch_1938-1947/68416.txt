◦ ◦ ◦ ◦

Реєстрація косметичних виробів. Закон вимагає, щоб такі косметичні засоби, як засоби до закрашування волосся, до усування волосся й до усування нагнітів, перед уведенням до торгівлі, були зареєстровані.
Виставка шкільної молоді. Жовква, 10 липня. У суботу 27 і в неділю 28 червня ц. р. діти народної школи в Жовкві поставили фантастичну картинку в 3-ох діях п. н. "Весела сопілка". Молодь вив'язалася добре зі своїх роль і здобула собі повне признання глядачів. Дохід з тої вистави призначили на шкільну бібліотеку.
Стрийський театр у Синевідську Вижнім. Сколе, 10 липня. Від 25. VI. — 30. VI. ц. р. відвідав Синевідсько Вижне Стрийський Театр під дирекцією п. Миколи Кавки. Театр дав такі вистави "Жонатий Мефістофель", "Гість зі степу", "Вечір національних танців" і "Дума про Ничая". Від довшого часу Синевідсько не мало змоги оглядати доброго театру, бо місцевий аматорський гурток не всів ще стати на висоті свойого завдання. Тому вистави Стрийського театру втішалися великою фреквенцією й повним признанням глядачів.
Гарбарня — Запоріжжя. Друга рунда змагань за футбольне першенство округи йде повним ходом. Більших несподіванок може ще досі і не було, але вони ще напевне можуть бути, тим більше, що провінційні дружини виявляють помітне покращання форми. З їх боку можна теж сподіватися найбільше несподіванок. Запоріжжя по перших неуспіхах також виявляє покращання своєї форми. Якщо вірити в запевнення, що виступить воно в новому складі, то також про несподіванку не важко. Гарбарня по низці прегарних успіхів, мала недавно низку таких неуспіхів, що вказувало б на спадок її форми. Може в цьому ще й вина дискваліфікацій деяких добрих змагунів. Але що першенства ідуть скорою ходою і на довший спадок форми ніякий клюб, що думає про перше місце, не може собі дозволити, то треба сподіватися, що Гарбарня знову виявить у цих змаганнях свою найкращу форму. Зустріч відбудеться в неділю, 12 ц. м. на грищі УЦК, в год. 11. 