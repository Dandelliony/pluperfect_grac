Офензива еспанських національних військ на Катальонію.

Національний комунікат.
Не зважаючи на непогоду, національні війська перервали в чотирьох місцях катальонський фронт та посуваються зі спорістю коло 10 км на день. Бої тривають дальше. Понад 2.000 червоних попало в полон.
Комунікат червоних.
Національні війська після артилєрійської підготови перевели наступ на Катальонію в околиці Тремп, але їх відбито з великими втратами. Між Лєрідою і Баляґером здесятковано національні частини, що намагалися сфорсувати ріку Сеґре.
У Чехії розвязали комуністичну партію.
Як подає “Праґер Таґеблят”, праський уряд рішив на вчорашньому засіданю розвязати комуністичну партію в Чехії, Моравії та на Шлеську (уряди Карпатської України та Словаччини видали таку постанову ще давніше). Розпорядок увійде в життя ще перед кінцем року.
Усувають жидів зі шкільництва.
На тому самому засіданні уряд рішив звільнити від нового року всіх жидів, що вчать у німецьких середніх і народніх школах. Професорів університету зможе міністр звільнити, коли вони дійдуть до границі віку. З огляду на ощадність зредукують державних урядничок, яких чоловіки мають достаточну забезпеку. 