Забезпечити Львів овочами

XVIII з'їзд Всесоюзної Комуністичної Партії (більшовиків) дав чітку директиву про утворення навколо великих міст картопле-овочевих і тваринницьких баз, які б забезпечили повністю постачання міст овочами, картоплею і в значній мірі, молоком і м'ясом.
Навколо Львова, як одного із великих міст Радянського Союзу, повинна бути також утворена своя картопле-овочева бава. Львів повинен бути забезпечений повністю овочами і картоплею з місцевих ресурсів. Питання овочів — питання великої вага.
Треба не тільки вирощувати овочі й картоплю, а й зберігти їх взимку, доглянути їх. Хоч в нас з першою частиною цього питання теж обстоїть справа не гаразд. Ще велика площа, що запланована, не засіяна; не в кожному районі овочам приділяють належну увагу. В таких районах, як Велико-Мостівський, Вінникський, Радехівський, Магерівський, Яворівський керівництво не знає дійсного до стану сівби цих культур. Районні земельні відділи, агрономи ще мало допомагають нашим городникам з колгоспів в організації обробітку і догляду за цими культурами. Наприклад, в грибовичській артілі ім. 17 вересня переросла розсада помідорів, бо не було певного агрономічного керівництва.
Ще гірша справа з підготовкою до заготівель і прийомки овочів і картоплі. Ні тортові організації міськторгу, ні заготовні, ще зовсім нічого не зробили для своєчасного забезпечення трудящих нашого міста овочами. Для заготовки овочів треба понад сто тисяч ящиків, понад шістдесят тисяч бочок і чимало іншої тари. Потрібно приготувати десяток овочесховищ місткістю до десяти тисяч тонн. Але ще ніхто до виготовлення їх не приступав. А часу лишилося всього-навсього один місяць. Тару треба мати не пізніше 1 липня.
У всій роботі по забезпеченню населення міста овочами, картоплею виключна відповідальність покладається на облспоживспілку, яка через свою мережу повинна закуповувати в селян овочі. Треба, щоб заздалегідь були визначені перевалочні пункти, прийомні пункти, щоб не заставляти селян возити овочі за 20—30 кілометрів.
У нас є всі можливості забезпечити Львів овочами. Треба тільки своєчасно і як слід попрацювати. Справа забезпечення міста овочами — справа всієї нашої обласної партійної організації, всіх радянських установ і організацій. Тут, перш за все, повинні взятися як слід районні Ради міста, райвиконкоми.
XV з'їзд Комуністичної Партії (більшовиків) України дав з приводу цього конкретну директиву:
"З метою безперебійного постачання міст і промислових центрів овочами, організувати правильне планування посівів ранньостиглих і пізньостиглих сортів овочів, корінним чином поліпшити зберігання, переробку і засолку овочів колгоспами, радгоспами і заготовчими організаціями". Ця директива з'їзду повинна бути реалізована будьщо. Треба, щоб і наші земельні органи попрацювали тут краще. Організація своєчасної прополки і підживлення городніх культур як мінеральними, так і місцевими добривами, своєчасна боротьба з шкідниками тощо, повинні бути в центрі уваги земельних органів. В цьому напрямку вони повинні надавати всебічну допомогу нашим колгоспам і радгоспам.
Великого значення в наших умовах набирає і сам порядок заготовок овочів. Коли в східних областях України, та і по всьому Радянському Союзу, заготовка овочів буде проходити порядком обов'язкових поставок державі, то тут зовсім інакше — порядком договореності, контрактації.
Треба всебічно з'ясувати населенню про значення радянських заготовок, які провадяться з метою безперебійного постачання міського населення необхідною городиною. Потрібна вже зараз глибока політична робота. Треба виховувати в масах свідоме ставлення до своїх обов'язків, до державних справ. А заготовка овочів — є великої ваги державна справа. 