Творча подорож львівських музейних працівників.

Цими днями в творчу подорож до Києва, Москви і Ленінграда вперше виїздить група працівників львівських музеїв: заступник директора картинної галереї т. Гютлер, завідуючий українським відділом галереї т. Дроган, старші наукові працівники тт. Свинцитська та Майєрська, заступник директора музею мистецького промислу Цесля і старший науковий працівник Вайнцер.
Групу очолює завідуючий фондами музеїв обласного управління в справах мистецтв т. Зільберберг.
Мета подорожі — детальне ознайомлення в кращих музеях і картинних галереях Радянського Союзу з будовою фондів, експозицією, методикою масової роботи, видавничою діяльністю тощо.
Працівники українського відділу картинної галереї, крім того, побувають в музеях Харкова і Полтави.
Крім загального знайомства з постановкою роботи в крупніших музеях, окремі товариші мають спеціальні завдання. Так, т. Гютлер має ознайомитись з путівниками Третьяковської й інших галерей т. Цесля — з експозицією кераміки в Ермітажі і продукцією фабрики художньої кераміки біля Москви, т. Вайнцер, що працює над великою науковою працею про тканини і килими, збере в музеях додатковий матеріал до своєї книги.
Львівські музейні працівники мають на меті також домовитися з окремими музеями про обмін експонатами.
К. Д. 