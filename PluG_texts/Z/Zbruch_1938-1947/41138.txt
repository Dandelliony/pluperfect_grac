Передчасне заспокоєння

Велико-Мостівський район не довиконав плану хлібопоставок на 15 процентів.
Не дивлячись на це, темпи хлібопоставок останніми днями різко підупали. На приймальні пункти "Заготзерно" завозиться тепер з сіл тільки по 8 тонн хліба в день: 3 с. Любеля повинно поступити 98 центнерів, а за два дні поступило лише 8 центнерів.
Погано організована хлібоздача і в інших селах, як Туринка, Реклинці, Купичволя. Тут сільради навіть не знають, як окремі селяни виконують державні зобов'язання, не ведуть будьякого обліку зданого зерна. Голова Кулявської сільради т. Зборовий взагалі цьому питанню не приділяє уваги. Не дивно, що село Кулява план хлібоздачі виконало тільки на 76 процентів.
Цією розхлябаністю і благодушністю в організації хлібопоставок користується куркульство. Майже весь незданий державі хліб, припадає на заможні господарства. Куркуль ухитряється: 5 центнерів здав, а про 20 "забув". Більш того, є випадки відвертої агітації класового ворога проти хлібопоставок. Також багато хліба утаєно. І. Гібляк з с. Реклинець, який має коло 20 гектарів землі, затаїв з них 10 гектарів. По району вже виявлено понад 200 гектарів "додаткової" земельної площі.
Все ж, в районі ліберальничають з саботажниками хлібопоставок. Райком КП(б)У і райвиконком не поставили перед сільрадами своєчасно питання про вжиття рішучих заходів проти тих, хто намагається зірвати здачу хліба. Керівники району, заспокоївшись першими успіхами, не проявили до кінця наполегливості в боротьбі за виконання в строк державних зобов'язань. Тільки самозаспокоєнням і відсутністю дійової допомоги сільрадам можна пояснити зменшення темпів хлібоздачі.
В. Кручкевич. 