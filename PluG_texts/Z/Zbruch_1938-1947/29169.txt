◦ ◦ ◦ ◦ ◦ ◦ ◦

Текстильна фабрика у Львові
Шляхетська Польща зовсім не розвивала промисловості на Західній Україні. Текстильних фабрик не існувало, хоч було багато сировини — конопель та вовни. Тут було тільки розвинуте дрібне ткацьке виробництво. Ткачі виконували різні вироби ручними варстатами.
З великою радістю зустріли робітники Львова відкриття першої текстильної фабрики у Львові. Фабрика придбала вже 30 ручних варстатів потрібну сировину і приступила до роботи. Найближчим часом для фабрики прибуде 70 станків з Радянської України. Фабрика при роботі в три зміни, вироблятиме 1500 метрів вовняних матеріалів на добу.
Заводи стали до роботи
Жовквівські заводи раніше не працювали. Капіталісти навмисне їх закривали і викидали на вулицю сотні робітників. Після встановлення радянської влада, в Жовкві стали до роботи всі фабрики і заводи. Днями пущено скляний та олійний заводи. Безробіття тут повністю ліквідовано.
В новоутвореному театрі
В жахливих умовах жили за часів шляхетської Польщі артисти театрів Західної Україна. Артисти безнадійно мандрували з міста до міста, а фонди зібрані з постановок п'єс не забезпечували навіть утримання артистів. Театральне мистецтво занепадало.
З великою радістю зустріли українські артисти утворення Першого Радянського Театру ім. Шевченка у Львові. Зараз уряд УРСР відпустив театру 60.000 карбованців на різні витрати і підготовку вистав. На лист артистів Київського Державного Театру ім. Ів. Франка, артисти театру ім. Шевченка написали:
"Ваш лист сповнив нас невимовною радістю. В новій могутній радянській батьківщині почалося для нас нове життя повне блискучих перспектив. Ми готуємо зараз п'єсу Олександра Корнійчука "Платон Кречет". Незабаром трудящі міста Львова матимуть можливість побачити на сцені нашого театру кращі радянські п'єси та познайомитись з надбанням радянського театрального мистецтва". 