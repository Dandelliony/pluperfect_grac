◦ ◦ ◦ ◦ ◦ ◦ ◦ ◦ ◦ ◦

Мова Карпатської України. Наукове Товариство ім. П. Могили повідомляє, що в середу 29 ц. м. в год. 18-тій у сали "Української Бесіди" (Народній Дім) проф. д-р В. Сімович виголосить виклад про "Мову Карпатської України".
У Парижі відбулося 24-ro ц. м. поминальне богослуження за поляглих у боротьбі за Карпатську Україну заходом Союзу Українських Еміґрантів і Союзу давніх комбатантів у Франції. Панахиду відправив у паризькій православній церкві о. протоєрей Бриндзан. Церква була виповнена по береги українцями та французами. Українські комбатанти з’явилися зі своїми прапорами. Співав прегарний хор.
Заборона заложити кружки "Сільського Господаря" у Надвірнянщині. Надвірнянське староство не дало дозволу заложити кружки "Сільського Господаря" в таких місцевостях надвірнянського повіту: в Ямній, Яблониці й Микуличині. У всіх трьох випадках мотивами заборони була "загроза публичної безпеки". Основники внесли відклик до воєвідського уряду, опрокидуючи всі закиди, подані у відмовах. Також основники кружка "Сільського Господаря" в Пискоровичах, пов. Ярослав дістали заборону оснувати кружок С. Г. з тієї причини, що остнування кружка може загрожувати публичній безпеці.
За зловживання в поштовім уряді. Львів 13 почалась у вівторок 28 ц. м. розправа перед трибуналом окружного суду у Львові проти уряднички Марії Жуковецької, яка присвоїла собі 4.800 зол. Підсудна призналася до провини, мотивуючи тим, що змусили її до цього важкі матеріяльні умовини і недуга дитини.
Окупаційний страйк у Лодзі. Кількасот робітників фабрики "Теодор Фінстер" окупували фабрику тому, що дирекція фабрики задумувала обнизити заробітки частини робітників. 