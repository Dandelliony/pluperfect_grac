◦ ◦ ◦ ◦ ◦ ◦ ◦

Комунікат українського консуму у Кракові. Всі приділові продукти за місяць січень 1941 р. на додаткові харчеві карти т. зв. "Лєбенсміттельцузацкарте ІІ" видаватимемо нашим членам від середи, 15. січня ц. р. в наших крамницях. Ще тільки в тому місяці треба буде купувати товарі на нормальні харчеві картки в районових крамницях, зате від 1. лютня 1941 р. наші члени отримуватимуть усі товарі на нормальні й додаткові харчеві картки у крамницях Українського Консуму у Кракові. Управа.
Пожежа в Ярославі. В навечеря Різдва залишила обслуга Українського Консуму в Ярославі вогонь у залізній печі підчас обідової перęрви. Внаслідок гарячі займалися деревляні скрині й вибухла пожежа. Заалярмована пожежна сторожа і скоро вогонь загасила так, що обійшлося без більших втрат.
Вже появилися в бібліотеці "Дорога": "Лещетарський виряд" — вказівки для виробу й купівлі всіх частин лещетарського виряду. Ціна 50 сот. — і "Правильник лещетарських змагань" — технічні й суддейські правила та вказівки до уладжування лещетарських змагань в плоских бігах, скоках, зїздовому бігу й крутобігу. Ціна 2 зол.
Карти праці. Ґенеральний Ґубернатор д-р Франк видав розпорядок про введення з днем 15. січня 1941 р. карт праці. Кожний працівник зможе дістати працю тільки на підставі карт праці, що їх виставляв Уряд Праці ("Арбайтсамт"). Аж до відмикання не мають обовязку мати карту праці працівники адміністрації й прилюдних заведень, рільної і лісної господарки, огородництва, годівлі тварин, риболовлі та домашні працівники. Особи, що обовязані мати карту праці, внесуть подання до дотичного Уряду Праці. 