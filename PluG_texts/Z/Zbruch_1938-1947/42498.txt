◦ ◦ ◦ ◦ ◦ ◦ ◦

Знаменне заперечення СССР. Совіти не мають претенсії до території б. Польщі.
МОСКВА, 11. 10. Урядова совітська аґенція "Tacc" оголосила у четвер незвичайно гостру заяву у звязку з неправдивими поголосками, що їх закордонні часописи провокаційно поширюють. Заява "Tacca" така:
"Закордонні часописи, зокрема анґлійський часопис "Дейлі Телєґраф", Аґенція "Юнайтед Пресс" і грецький часопис "Уpąдіні" поширювали час-до-часу вістки, мовляв, совітський уряд звернувся до німецького уряду з домаганням звернути Совітам землі б. Польщі, що тепер є в посіданні Німеччини. Ці ж часописи впевняли, що в тій справі ведуться між совітським і німецьким урядами переговори.
"Tacc" уповажнений заявити, що всі ті інформації неправдиві, зовсім видумані, та належать до низки цих алярмістичних вісток, що їх поширюють для провокаційних цілей.
Оця заява "Тасса" вповні покривається з численними заявами Ґен. Ґубернатора д-ра Франка, що їх він склав при різних нагодах, зокрема в Німецькому Перемишлі та в Люблині. Тепер же сама Москва заперечує брехливу пропаґанду Льондону про непорозуміння між Совітами й Німечичною.
Льондон 24 години під обстрілом великі знищення у доках Темзи й у центрі міста. — знищені летунські майдани в полудневій і середущій Анґлії.
БЕРЛІН, 11. 10. Начальна команда німецької армії подає, що німецькі важкі бомбові літаки бомбардували військові обєкти над Темзою і в Льондоні від ранку в середу до пізної ночі. В ночі продовжувано налети на Льондон, що тривали до раня 10 ц. м. Найбільше шкоди заподіяно в доках Темзи, крім того бомби знищили залізничі двірці і рейки в центрі міста. В ночі видно було великі пожежі.
Поодинокі боєві літаки заатакували в полудневій Анґлії військові табори, уладження пристаней, залізничі обєкти, то що.
У пристані Джердіфу бомби заподіяли величезні шкоди, пожежі, то що. Ворожий торговельний корабель 4.000 тон містоти зайнявся полумям.
Одне підводне німецьке судно затопило два ворожі озброєні кораблі 7.000 тон містоти.
Шкоди, що їх заподіяли ворожі літаки в західній Німеччині та в окупованих теренах, незамітні, ворог втратив 10 літаків, німці 4 літаки.
Як виявилось із останніх вісток, в четвер ворог втратив ще 7 літаків.
БЕРЛІН, 10.10. Начальна команда німецької армії подає, що один допомічний кружляк на водах Океану затопив 52.000 ворожого торговельного тонажу.
У второк і в ночі на середу продовжувало німецьке летунство відплатні налети на Льондон й інші важкі місцевості в Анґлії. Зокрема бомбардовано промислові заведення, залізничі двірці й шляхи та летунські майдани в полудневій Анґлії. Збомбардовано 7 летунських майданів, знищено ганґари і схови та багато літаків. Дальше бомбардовано військові табори, промислові осередки, спричинюючи всюди пожежі.
Поблизу берегів Шкотії один німецький літак обкинув бомбами ворожий торговельний корабель так, що він спалахнув полумям і затонув.
У північно-західньому напрямі від Ірляндії боєвий літак заатакував транспорт 5-ох кораблів з військовим постачанням, обкинув їх бомбами й у висліді один корабель нерухомий залишився на місці.
Ворожі літаки знищили в Німеччині багато мешкальних домів, вбиваючи при тому 4 цивільні особи. Військових і промислових обєктів ворожі літаки не могли заатакувати.
Вчора втратив ворог 16 літаків, а німці 3літаки.
Бомбардування Адену
РИМ, 11.10. Начальна команда італійської армії подає, що на території північної Африки ворожі літаки обкинули бомбами місцевість Тобрук, вбиваючи 6 осіб, а 6 ранено. Зістрілено один ворожий літак.
У східній Африці в Кенії італійські відділи розгромили ворожі війська. Літаки бомбардували ворожі військові табори. Інша ескадра літаків бомбардувала уладження пристані й склади в Адені, а також кораблі.
Ворожі літаки обкинули бомбами місцевість Нерон, Буну й Суру, не спричинюючи більшої шкоди. Вбито двох італійців і кількох ранено.
Американського журналіста усунули з Італії. Італійський уряд усунув американського журналіста Герберта Меттевса за те, що він писав, немов би держави осі мали намір втручуватися до внутрішних справ Злучених Держав.
Довги Анґлії перевищили суму 10 міліярдів фунтів стерлінґів. В першому році війни довги Анґлії сягали 1 міліярда.
Черчіля вибрали головою консервативної партії після уступлення Чемберлєна.
Димісія французького амбасадора. З ватиканських кругів повідомляють, що дотеперішний французький амбасадор ґраф д'Ормессон вніс прохання про димісію. Його наслідником має бути сенатор Лев Беррар.
Злучені Держави Півн. Америки здержали доставу літаків для Сіяму.
Нова китайська валюта уряду Чан-Кай-Шека спиратиметься не на анґлійському фунті стерл., тільки на американському долярові.
Становище у французькому Індо-Китаї
ЧУНЦІН, 12. (ТАРС). За останніми даними, в Хайфоні висадилось уже 36 тис. японських солдат. Висадка японських військ продовжується. Частина японських військ переправлена до Ханоя. Поблизу від Ханоя знаходиться 600 японських солдат для охорони аеродромів. Це число передбачене франко-японським договором. Загальне число японських військ, які будуть висаджені у французькому Індо-Китаї, невідоме. Однак, за достовірними відомостями, франко-японський договір дозволяє висадити у французькому Індо-Китаї таке число японських військ, яке не перевищувало б половини загального числа місцевих французьких військ Індо-Китая. Оскільки чисельність військ франкського Індо-Китая становить 100 тис., то японці мають право висадити у французькому Індо-Китаї не більше 50 тис.
Крім 36 тис. солдат, які висадилися в Хайфоні, кілька тисяч японських солдат перейшло кордон в непередбаченому договором пункті Лансонь (на кордоні китайської провінції Гуансі і французького Індо-Китая). В цьому пункті всього було зосереджено коло одної дивізії японських військ. Яка частина з них перейшла кордон, не установлено. Японці добилися додатково надання їм ще двох аеродромів у французькому Індо-Китаї. За договором їм дозволялось користуватися аеродромами в трьох пунктах французького Індо-Китая, в тому числі в Ханої і Лансоні. Зараз японці одержали додатково один аеродром Е Лаокані Оя на кордоні французького Індо-Китая і провінції Юньнань і один — в неустановленому пункті поблизу кордону з Бірмою. 