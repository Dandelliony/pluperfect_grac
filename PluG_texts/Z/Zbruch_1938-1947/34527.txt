◦ ◦ ◦ ◦ ◦ ◦ ◦

Німеччина
БЕРЛІН, 30 березня. (ТАРС). Німецьке інформаційне бюро повідомляє, що німецька преса вміщує докладний виклад доповіді тов. Молотова. Газета "Берлінер Берзенцейтунг" пише, що "доповідь Молотова дає відповідь паліям війни. Доповідь Народного Комісара Закордоннях Справ СРСР, — пише газета, — показує, що СРСР проводить тверду і незалежну політику. Нікому не вдасться перешкодити СРСР іти своїм шляхом. Одночасно доповідь свідчить про те, що СРСР прекрасно знає про інтриги західних держав на Близькому Сході і не дозволить зачепити його нейтралітет і порушити мир і безпеку на його кордонах". Далі газета підкреслює заяву тов. Молотова відносно радянсько-німецьких дружніх відносин.
Газета "Фелькішер Беобахтер" вміщує докладне повідомлення про відкриття Сесії Верховної Ради СРСР і доповідь тов. Молотова. Своє повідомлення про доповідь газета вміщує під заголовком: "Успішний розвиток радянсько-німецької дружби".
Газета "Дейче Альгемейне Цейтунг" також докладно описує відкриття Сесії Верховної Ради, відмічаючи бурхливу овацію, якою зустріли депутати появу в залі вождів партії і уряду. Повідомлення про доповідь тов. Молотова газета закінчує словами: "Доповідь Молотова була одностайно схвалена депутатами Верховної Ради СРСР".
Докладно повідомлення про доповідь тов. Молотова вміщує також "Цвельфурблат" і інші газети.
Нота міністерства закордонних справ китайської республіки
ЧУНЦІН, 30 березня. (ТАРС). Агентство Юнайтед Пресс передає ноту міністерства закордонних справ китайської республіки, вручену іноземним посольствам і місіям в Китаї, а також передану через китайських послів відповідним урядам. В ноті говориться.
"В наслідок майже трьохрічного опору Китая японські мілітаристи, відчаївшись зламати цей опір, вирішили створити в Нанкіні організацію, яка за їхнім задумом повинна бути "національним урядом китайської республіки". Однак цей "уряд" є ні що інше, як маріонеточна організація контрольована японськими мілітаристами і утворена ними для узурпування суверенних прав Китая, знищення його незалежності і адміністративної і територіальної суцільності.
Китайський уряд бажає скористатися цією можливістю для того, щоб повторити у найбільш енергічній формі декларацію, яка вже об'являлась у ряді випадків, про те, що любий акт, здійснений подібною незаконною організацією, на зразок щойно утвореної в Нанкіні, і першою ліпшою маріонеточною організацією, яка може існувати денебудь в Китаї, є позбавленим будьякої сили і ніколи не буде визнаний китайським урядом і китайським народом. Китайський уряд впевнений, що всі держави, які поважають себе, будуть додержуватися закону і справедливості в міжнародних відносинах і ніколи не визнають де-юре або де-факто японську маріонеточну організацію в Китаї.
Щоб Японія не спробувала робити, китайський уряд і народ повні рішучості, як завжди, продовжувати свій опір до того часу, доки загарбники не будуть повністю вигнані з китайської території і доки право не восторжествує над силою".
Утворення Ванцзінвеївського "уряду"
ШАНХАЙ, 30 березня. (ТАРС). Сьогодні ранком у Нанкіні відбулось проголошення утвореного під керівництвом японських властей так званого "центрального уряду" Китая на чолі з Ван Цзін-веєм. "Уряд" складається з 11 міністрів і 3 комісарів.
Китайське населення Шанхая проти Ван Цзін-вея
ШАНХАЙ, 30 березня. (ТАРС). В знак протесту проти організації ванцзінвеївського уряду в Нанкіні, учні і викладачі середніх і вищих шкіл сьогодні об'явили забастовку.
У відозві, яка випущена від імені різних громадських організацій Шанхая, говориться: "Ми — проти Ван Цзін-вея і сподіваємося, що всі громадяни Китая приєднаються до нашого руху проти нахабного зрадника". 