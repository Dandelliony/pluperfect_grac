Мітинг залізничників

Палац "Рокс" переповнений. Сюди прийшли 600 молодих працівників Львівського залізничного вузла на мітинг присвячений приєднанню Західної України до великого Радянського Союзу. Мітинг відкрив заступник начальника політвідділу залізниці тов. Костаков. Коли він назвав ім'я товариша Сталіна, зал здрігнувся від бурхливих оплесків і овацій на честь вождя всіх трудящих.
З інформацією про рішення Позачергової П'ятої Сесії Верховної Ради СРСР виступив секретар оргбюро ЦК ЛКСМУ по львівській області тов. Олексієнко.
— Вже як страшний спомин минулого згадують трудящі Західної України прокляті часи, коли кайданами були закуті їх руки, — заявив він.
Кров'ю було залито українську землю, панське насильство, голод і смерть панували і тоді по містах і селах.
Західно-український народ був позбавлений змоги вчитися рідною мовою. Закривали українські школи, забороняли українське слово. Потай український народ співав своїх сумних пісень про гірку долю.
Після встановлення радянської влади на Західній Україні життя трудящих різко змінилося. Сталінська Конституція принесла волю, щастя і радість. Щоб здійснити прагнення народних мас, вирішити дальшу долю визволених народів Західної України в Москві столиці Радянського Союзу зібралася Позачергова П'ята Сесія Верховної Ради СРСР.
Скликання її з великим нетерпінням чекали всі трудящі робітники, селяни, інтелігенція.
Довгожданний день прийшов. Радіо повідомило, що Позачергова П'ята Сесія Верховної Ради СРСР включила Західну Україну до складу Союзу Радянських Соціалістичних Республік з включенням її до складу УРСР. Над Західною Україною від нині зійшла ясна зоря щасливого і радісного життя.
Один за другим на трибуну виходили молоді залізничники і виявляли думку і волю народу:
— Ніде в світі, ні в одній країні немає такої конституції — заявив телеграфіст Скляревський. — Така конституція є тільки в Радянському Союзі. Слава творцеві конституції — великому Сталіну.
Ніколи в своєму житті я не переживав таких радісних днів. Тепер я став громадянином Радянського Союзу. Це слово звучить для мене гордо і велично.
На мітингу виступило понад 20 працівників. Всі вони заявляють, що тільки під прапором Сталінської Конституції будуть жити і працювати на користь своїй батьківщині і народу.
З великим піднесеням залізничники прийняли лист Сталінському Наркомові тов. Л. М. Кагановичу. Вони пишуть: "Вчення Леніна і Сталіна запалило нас мужністю і впевненістю у перемозі. Обіцяємо, Вам Лазарю Моїсеєвичу, працювати так, як працюють кращі залізничники Радянського Союзу". 