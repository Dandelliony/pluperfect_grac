Відповідь міністра внутрішніх справ на інтерпеляцію посла Степана Барана у справі заборони продажі українських часописів на Волині.

Міністр Внутрішніх Справ. Н. ПН. 10/27/2. Варшава, дня 11. січня 1939. р. Інтерпеляція посла С. Барана у справі заборони продажі українських часописів на Волині.
До Пана Маршала Сойму. У звязку з письмом Пана Маршала з дня 6. XII. 1938. п. ч. п. і V. 11/Р, маю шану переслати таку відповідь на інтерпеляцію посла д-ра Степана Барана у справі "заборони виданої деякими староствами на Волині продавати у книгарнях і кіосках українські часописи, що виходять у Львові", приняту на 3 засіданні Сойму дня 3. грудня 1938. р.
Кольпортажа періодичних видавництв за посередництвом книгарень і кіосків є реґульоівн на терені волинського воєвідства з одного боку загальнообовязуючими правними приписами, з другого боку порядковими розпорядками Волинського Воєводи з дня 30. серпня 1935. п. ч. БПП. 13/35 про продажу часописів (Волинський Воєвідський Денник ч. 25 з дня 28. IX 1935. р. поз. 164/, виданими на підставі ст. 108, точка 2, розпорядку Президента Р. П. з дня 19. І. 1928. р. про орґанізацію і засяг ділання влади загальної адміністрації за згодою Воєвідського Виділу.
На підставі повищого порядкового розпорядку кольпортажа часописів без огляду на їх мову дозволена тільки на підставі рішення відповідної повітової адміністраційної влади.
Щодо конкретних випадків, які подав інтерпелят, вияснюю:
Повітовий староста у Луцьку рішенням з дня 9. XI. 1938. р. відмовив Сакалеві Осипові, заступникові фірми "Книгарня Наукового Товариства ім. Шевченка" дозволу на продажу часописів взагалі, а не, як інтерпелянт твердить, лише українських, з уваги на те, що названий від довшого часу продавав часописи без попереднього дозволу адміністраційної влади згідно з цитованим вище порядковим розпорядком Волинського Воєводи і за це його покарали. При видачі рішення староста мав на увазі також і ту обставину, що Сакаль Осип нераз спроваджував видавництва, які з огляду на зміст були конфісковані; ту конфіскату затвердив суд.
Повітовий староста в Кремянці рішенням з дня 22. XI. 1938 р. заборонив філії "Книгарні ім. Шевченка" у Кремянці продажу всяких, а не лише українських часописів, тому, що ця книгарня, як це стверджено, від довшого часу продавала часописи, не маючи конечного дозволу адміністраційної влади.
Отже у світлі цих вияснень заміти інтерпелянта про заборону видану адміністраційною владою на Волині у справі продажі українських часописів, не находять потвердження.
(—) Славой-Складковскі міністр.
*
Поміщуючи буквальний текст цієї відповіли п. міністра зазначуємо, що вона торкається тільки справи кольпортажі газет і їх продажі у книгарнях чи кіосках. Окрему ділянку творить взагалі допущення української преси з Галичини на Волинь поіменним передплатникам за готівковою почтовою оплатою. Ця справа буде предметом окремої соймової інтерпеляції. 