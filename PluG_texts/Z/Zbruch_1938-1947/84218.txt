◦ ◦ ◦ ◦

  Устійнені назви місцевостей. Згідно з обіжником Головного Відділу Внутрішніх Справ у Правлінні Генеральної Губернії з дня 15. VIII. 1941 р., устійнюється для нижче вичислених місцевостей Области Галичина такі назви: Замість Львів — Лємберґ Замість Станиславів — Станіслау Замість Коломия — Кольомеа Замість Самбір — Самбор Замість Тернопіль — Тарнополь Усі уряди та торговельні підприємства і приватні особи, які надсилають публичні оголошення до урядового Вісника для Генеральної Губернії, повинні звернути на те увагу при редагуванні тексту оголошень. Так у німецьких, як і в українських чи польських текстах оголошення треба стосувати назви місцевостей лиш у новому звучанні.   Цеї осені цвитуть по деяких околицях другий раз вишні, каштани, акації та інші дерева. У Миколаєві над Дністром зацвила вишня, коло Радома бузок, та в Любельщині малини і суниці не тільки зацвили, але й дали овочі. Ці овочі більші та кращі ніж овочі, що зародили у звичайному часі.   Покупці помагають щадити. Багато деталічних крамниць сьогодні не всилі своїм покупцям опакувати товари. Покупець мусить, або принести зі собою матеріял до опакування, або нести домів незапакований товар. Більшість консументів вже знає про це. Все ж таки далі трапляються немилі інциденти, що вимагають багато часу на пояснення речей, що їх покупець до слідуючого разу знову забуває. В одній окрузі Райху деталічні купці одержали від відповідних повітових груп Господарської Групи деталічної торгівлі малий плякат, на якому, побіч зображення пакетів та торбинок, є такий текст: "Купити можеш всячину, брак одначе паперу; торбами, сітками заступіть папір. Покупець нам помагає, коли товар сам завиває". Такий заклик треба вивісити при касі або склеповій ляді. Він звертатиме на себе увагу покупців і більше зробить, як довгі пояснення. Радимо фірмам, такі і їм подібні заклики ставити у свої виставові вікна. Також деталічні купці в Генеральній Губернії повинні, для улекшення своєї праці, скористати з цієї ідеї, якщо мають під цим оглядом труднощі з покупцями.   Затемнювати вікна! У воєнний час обовязує затемнювання вікон так, щоб назовні не пробивалося світло з освітлених приміщень. Затемнювати дбайливо й своєчасно вікна лежить у власному інтересі мешканців міста. Та приходиться ствердити, що не всі стосуються до того розпорядку влади й легковажать собі його. Коли настане сутінок і прийде година, в якій обов’язує затемнення, у багатьох вікнах видно ярке світло, яке луною б'є на вулицю. В інших випадках, хоч вікна затемнені, то нещільно, або при помочі такого матеріялу, який пропускає світло. Буває й таке, що від вулиці вікна затемнені, а від подвір'я зовсім ні. Тимчасом розпорядок виразно постановляє, що мають бути щільно закриті всі отвори, крізь які проходить світло. Про щільне та своєчасно затемнювання вікон повинні дбати у своєму інтересі передусім самі громадяни. Далі допильнувати затемнення вікон у кам'яниці повинен керівник протилетунської оборони. Всі, хто легковажить собі розпорядок про обов'язкове затемнення вікон, мусять бути приготовані на те, що скорше, чи пізніше приловлять їх на тому й вони мусітимуть за те відповісти.   Рідна земля   