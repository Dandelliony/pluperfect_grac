◦ ◦ ◦ ◦

Інавґураційна Служба Божа. Об'єднання Праці Українських Студентів при УЦК подає до відома, що в неділю, 15 листопада 1942 р., в год. 11.45 відправить Високопреосвященний Кир Йосиф в церкві Преображення Господнього при вул. Краківській Архієрейську Службу Божу з нагоди нового 1942/43 академічного року. ОПУС запрошує на цю врочистість українське студентство краю та українських громадян — приятелів студентської молоді.
Доклад для учителів. В неділю, 15 листопада, в год. 11-ій, в домівці Українського Комітету на Львів—місто, Ринок ч. 10, II. пов., відбудеться для учителів УУОП друга частина докладу проф. Івана Сітницького на тему: "Українська математична термінологія".
Вечір Миколи Куліша. Світлиця Співробітників Культурної Праці УЦК — Літературно-мистецький Клюб — улаштовує завтра, 14-го листопада, в год. 17-ій (п'ятій) у власній залі при вул 28-го Червня ч. 10 — літературний вечір, присвячений українському драматургові Миколі Кулішеві. В програму входять: реферат Д-ра Гр. Лужницького: "Місце М. Куліша в українській драматургії" та "Особисті спогади" реж. Й. Гірняка. Уривки з п'єс читатиме артист Дубровський.
До композиторів і музиків. Хто має у себе українські музичні твори на дуті, смичкові чи мандолінові (перцеві) оркестри або на саму мандоліну, гітару чи цитру, в першу чергу обрібки українських народних пісень, нехай пришле їх для евентуального використання до Кабінету Музичного Мистецтва Інституту Народної Творчости, Відділу Культурної Праці УЦК, Львів, Францішканська ч. 7.
Годівля расового коня. Три державні стаднини. ЛЬВІВ, 12 листопада, Крім приватної годівлі расового коня зорганізовано три державні стаднини, а саме: в Ст. Селі, в Чагрові й в Луці.
Старе Село має знамениті умовини для тих завдань, зогляду на відповідну кількість лук і пасовиськ та гарні, зразкові стайні. Господарство має около 350 га; стаднину веде керівник господарства, а обслугує її фахова спеціяльно вишколена служба. Решта лук і пасовиськ, що сьогдні стоять безпожиточно, будуть у найближчій майбутності змеліоровані для вжитку годівлі стаднини. Завданням державної стаднини в Ст. Селі є годівля коня повної англійської й чистої арабської крови.
Маєток Чагрів призначений до заложення стада годівлі півкрови англійських коней. Ціле стадо зорганізовано в більшості з місцевого матеріялу. Прекрасний маєток, що лежить недалечко Дністра, має около 200 га й має чудові муровані забудування та всякі умовини створити зразкову годівлю у ширшому розмірі.
Лука — це господарство, положене безпосередньо над Дністром; завдяки своїм умовинам є спецільно пристосоване до годівлі зогляду на велику кількість лук і пасовиськ над Дністром. Маєток займає около 500 га, при чому більшість, це луки й пасовиська. Знищене війною господарство тепер відбудовано. У Луці проєктовано заложення ліппіканського стада. Характеристичне й цікаве для стаднини в Луці є заложення т. зв. раси коника, яка має вже 8 кобил і одного огира. Це неначе поворот до первісної раси примітивного коника, дуже вартісного зогляду на видержливість, відпорність на недуги, силу й інші прикмети. Тип Коника почав останніми часами вигибати у зв'язку з розвитком годівельної культури. 