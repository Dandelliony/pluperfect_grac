◦ ◦ ◦ ◦

Невдачі аліянтів у Нормандії. — Відбито большевицькі атаки біля Нарви   Верховне Командування Німецьких Збройних Сил повідомляє, 13-го червня:   У Нормандії намагався ворог учора при дуже сильному та безупинному вкладі летунства поширити на численних місцях свій мостовий причілок на південь та на південний захід. Особливо завзяті були притім бої у смузі на захід від Каєн та на південь від Бає. Підчас успішної оборони перед ворожими атаками зістрілено численні танки. Ворог зазнав важких кривавих втрат.   Бойові літаки поцілили підчас поборювання ворожої висадної фльоти бомбами два більші вантажні кораблі. Над інвазійним фронтом та над зайнятими західними областями стручено на землю 76 ворожих літаків.   Командуючий генерал одного армійського корпусу, генерал артилерії Маркс, хоробрий оборонець півострова Шербурґ, найшов у важких боях у найпередовішій лінії геройську смерть.   Прибережна артилерія армії та воєнної фльоти билася визначно підчас поборювання ворожого висаду. Особливо визначилися відділи 1254, 1255 і 1261 прибережної артилерії армії та прибережної батерії морської фльоти Маркуф, Ля Парнель і Льонґ.   На італійському фронті наступав ворог учора зосередженими сильними піхотними і танковими силами від побережжя Тиренського моря до Тибру. У час, коли на захід від озера Бальзена зміг він осягнути декілька, між тим відгороджених, вломів, на схід від того озера розбито п'ять разів повторювані атаки у запеклому змаганні. У центральних Апенінах та в Абруццах слідує ворог за нашими відв'язувальними рухами також дальше тільки повільно.   На Сході заломилася на північний захід від Яс та на передпіллю Карпат більша кількість випадів большевиків. У важких наступальних, та оборонних боях останніх днів у смузі Яс особливо визначилася гесько-нассавська 79-та піхотна дизізія під командою генерал-майора Вайнкнехта.   На південний захід від Нарви атакували большевики одночасно на більше місцях. Їх відкинено всюди при високих кривавих втратах для них.   Британські з'єднання бомбардувальників скинули минулої ночі бомби на більшу кількість місцевостей у райнсько-вестфальській області. Особливо в Реклінґгавзені та в Ессені повстали пошкодження у будинках та в людях. Нічні винищувачі зістрілили 21 ворожий літак.   Німецькі бойові літаки налетіли останньої ночі на поодинокі цілі в південно-східній Англії.   Над Румунією збито 47 американських літаків.   БЕРЛІН, 14 червня. Німецькі й румунські ловецькі летуни відбили перед полуднем 10-го червня атаку північно-американських літаків далекої дії, поведеної на обшир Букарешту. Аліянтські повітряні сили зазнали важких втрат. Із сотні американських літаків, що брали участь в атаці, збито у важких повітряних боях 47 машин. Румунські ловецькі летуни домоглися в цих боях неабиякого успіху, збиваючи 28 машин. Згадане американське бомбардувальне з'єднання надлетіло з італійського обширу, понад Адрійське море зразу до Білгороду і звідтіля пробралося аж над обшир Букарешту на румунські нафтові поля. Німецько-румунські боронні з'єднання почали оборонні дії ще перед тим, заки американські літаки приступили до своїх атак.   Бомби на совєтські постачальні осередки.   БЕРЛІН, 14 червня. Велика кількість важких німецьких бойових літаків знову обкидали сотнями розривних бомб і тисячам запальних бомб важні залізничі вузли Хвастів, Козятин і Київ-Дарниця. Ще підчас атаки спостережено велетенський вибух амуніції недалеко Хвастова. Всюди по залізничих стаціях, в першу чергу серед відставлених поїздів повстали пожежі, які збільшувалися підчас відльоту німецьких бойових формацій. В Козятині викликано великі пожежі, що їх можна було бачити навіть з великої віддалі. Численні пожежі сильно поширилися на більші обшири. В цій акції пропали 4 німецькі літаки. Міжнародне інформаційне бюро додатково довідується, що це були досі найбільші зосереджені атаки з німецького боку проти тилових сполук большевиків. Треба припускати, що таким чином знищено великі кількости постачального матеріялу і на довший час ушкоджено рейки тих трьох важних залізничих вузлів. В інших місцях східного фронту німецькі бойові летуни з успіхом поборювали тилові сполуки противника. Недалеко залізничої стації Васняка поцілено низкою бомб амуніційний поїзд, який вилетів в повітря.   Бої на Карельській вузині.   ГЕЛЬСІНКИ, 14 червня. "Кавпалетті" коментує велику большевицьку атаку на Карельській вузині. "Хоч — сказано там — розміри і мету большевицької офензиви ще годі передбачити, все ж таки ясне, що після так довгої перерви у боях також на фінському фронті може розпочатися нова фаза боротьби. Фінський нарід цього разу краще озброєний і краще приготований, ніж підчас зимової війни. Йому не залишається нічого іншого до вибору, як тільки продовжувати боротьбу. Цілий фінський нарід видержить всі труднощі цього змагання".   Рідна земля   