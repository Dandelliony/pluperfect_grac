◦ ◦ ◦ ◦ ◦ ◦ ◦

Румунсько-мадярські переговори в Будапешті. Румунський уряд іменував комісію, що має в Будапешті устійнити з представниками мадярського уряду всі спірні справи. Провідником комісії є посол Попи, членами її є: єпископ Мармарошу, представник греко-катол. Церкви та кілька фахівців.
Мадярсько-болгарська летунська умова. Між Мадярщиною та Болгарією підписано умову у справі летунської комунікації між обома краями.
Визначення фінсько-совітського кордону. Фінська й совітська делімінітаційні комісії покінчили вже праці над визначенням нового кордону. З початком листопада підпишуть протокол.
Новий совітський посол в Туреччині. Президія найвищого Совіту іменувала Віноґрадова послом СССР в Туреччині. Дотеперішнього совітського посла Теректєва завішено в урядуванні.
Анґлійці бомбардують мешкальні доми. В околицях Брісселі анґлійські літаки обкидали бомбами мешкальні доми, причому вбили 5 цивільних осіб. В Бельґії велике обурення з того приводу.
Брак летунів в Анґлії. Анґлійське міністерство летунства оповістило, що потребує нових летунських кадр. До летунської служби мають зголошуватися хлопці від 18 до 20 літ.
Анґлійці карають єгиптян. Анґлійський воєнний трибунал в Каїрі засудив тільки в одному дні 120 єгиптян за те, що не звертали уваги на анґлійські приписи про воєнний стан.
Нестерпне положення в Тунісі. "Попольо ді Рома" виступає незвичайно гостро проти нестерпних відносин у Тунісі, які там запанували під впливом парнаських еміґрантів. Архиєпископ Картаґіни настроєний ворожо до італійців. Італія має причини стежити з найбільшою увагою за подіями в Тунісі.
Втеча вязнів з Чортівських Островів. Недавно втікло 20 вязнів з француської карної кольонії на Чортівських Островах.
Вибух у фабриці пороху в Америці. В Конвілі, у стейті Ню Джерсі, вибухла фабрика динаміту й пороху. Вибух було чути у промірі 80. Вбито або ранено 50 осіб. До гашення величезної пожежі змобілізовані всі довколичні пожежні сторожі.
Ґен. Антонеску до румунського народу
Букарешт, 16. 9. Ґенерал Антонеску видав відозву до румунського народу, в якій підкреслює, що дух чесности мусить проникнути весь народ. Він переможе без посередництва партій, без ненависти й несправедливих ударів. Над цим стежитиме справедливість. Тепер кличе обовязок і праця. Вже не вільно відтягати години обєднання всіх сил. Моральне, політичне й військове скріплення народу мусить початися негайно. Положення селян, робітників і працівників мусить негайно поправитися. Право дисципліни, праці, суворого виховання, ощадности й національної солідарности творить підстави національно-лєґіонарської держави. Поворот королевої матери до краю накладає на всіх найвищі моральні обовязки. Королівська родина завдяки прикладній моралі, поміркуваній, чистоті обичаїв, громадянському й патріотичному духові стане тепер знову символом румунської родини, в чому лежить ключ до відродження й щасливої майбутности румунського народу.
Бої на морі і в повітрі
Берлін, 13. 9. Начальна команда німецької армії подає: Одно з німецьких підводних суден затопило шість озброєних ворожих торговельних кораблів містоти 37.600 тон. Анґлійські літаки, що налетіли на північну й західню Німеччину, не долетіли до своєї цілі. Нечисленні бомби, що впали на замешкалі дільниці, спричинили тільки незначні шкоди. Підчас німецького налету на полудневу Анґлію скинено бомби на фабрики в Льондоні, Бексілі, Брайтоні, Бендері та в інших місцевостях. На полудневий захід від острова Мен вдалося поважно ушкодити пароплав містоти 8.000 тон. В ночі на 13. 9. боєві літаки знов збомбардували пристань і доки в Льондоні й Ліверпулі, спричинюючи нові пожежі й вибухи. Анґлійські пристані знов заміновано. Один ворожий літак зістрілено, один німецький літак не вернувся. В ночі з 12. на 13. 9. легкі ворожі морські сили намагалися острілювати пристань в Бульоні, одначе німецька надбережна артилєрія їх прогнала.
Берлін, 14. 9. Німецьке летунство не зважаючи на погану погоду, продовжало свої відплатні налети днем і нічю на Льондон та успішно збомбардувало докові уладження, маґазини й фабричні будинки. На різних місцях вибухли нові пожежі. Крім нього обкидано успішно бомбами летовища, фабрики, пристані та залізничі уладження в полудневій Анґлії. Ворог перевів кілька коротких налетів на Голяндію, Бельґію й Францію та скинув в багатьох місцях бомби, без шкід. Внаслідок сильного захмарення було небагато повітряних боїв. Зістрілено 8 ворожих літаків, 2 німецькі літаки не вернулися до своїх летунських баз.
Берлін, 14. 9. Дня 14. 9. Анґлійський транспорт під конвоєм намагався знов виїхати з пристані Довру. Німецька надбережна артилєрія почала обстрілювати цей транспорт від хвилини, як тільки він виплив з Довру. Внаслідок мряки годі було стежити за цільністю вогню. Боєві літаки збомбардували пристань в Доврі та спричинили пожежі. Також успішно заатаковано становища протилетунської артилєрії в Доврі та примушено до мовчанки.
Берлін, 15. 9. В дні 14. 9. і в ночі з 14. на 15. 9., не зважаючи на непогоду німецькі летунські ескадри перевели відплатні атаки на важні військові обєкти в середній і полудневій Анґлії, головно в Льондоні. Влучно поцілено доки й портові уладження в Льондоні. Успішно обкидано бомбами пристань в Ліверпулі та численні летовища, залізничі уладження й пристані в полудневій Анґлії. На північ від Ірляндії затоплено бомбами торговельний пароплав містоти 8.000 тон. Над Льондоном були нечисленні повітряні бої, що покінчилися перемогою німецьких летунів. В ночі поодинокі ворожі літаки налітали на Бельґію, Голяндію та пограниччя західньої Німеччини, причому скинули бомби на менші місцевості та на одинокий військовий обєкт, військовий табор, де вбито 7 осіб, ранено 16. Матеріяльні втрати незначні. Протилетунська артилєрія зістрілила 5 ворожих літаків, німецькі ловецькі літаки зістрілили 25 ворожих літаків. Поручник Мінхеберґ осягнув свою 20. повітряну перемогу. 