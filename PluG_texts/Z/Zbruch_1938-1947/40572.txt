Зйомки кінофільму "Голос Тараса". — Новими піснями зустрічатимемо свято

Зйомки кінофільму "Голос Тараса"
До Львова прибула бригада Ленінградської ордена Леніна кіностудії "Ленфильм", яка знімає фільм "Голос Тараса". Фільм "Голос Тараса" розповідає про примусову полонізацію української школи в колишній Західній Україні перед самим приходом Червоної Армії 17 вересня 1939 року. Автор сценарія Бєляєв, ставить фільм режисер Фейнберг, знімає оператор Величко.
Всі основні роботи по зйомці фільму проведені в павільйонах "Ленфильму". У Львові буде знято тільки кілька натурних епізодів.
Головні ролі виконують заслужені артисти Петкер і Корякіна. Роль Михася Коритка виконує учень V класу м. Пушкіно (під Ленінградом) Анатолій Циганков. Мизику до фільму пише композитор Желобінський.
За планом "Ленфильму" — "Голос Тараса" має бути закінчений 23 вересня. Творчий колектив зйомочної групи, включившись в соціалістичне змагання на честь 5-річчя стахановського руху, зобов'язався закінчити фільм до 17 вересня і дати його як подарунок трудящим Західної України до першої річниці з дня їх визволення. Новими піснями зустрічатимемо свято
Тисяча триста гуртків художньої самодіяльності Львівської області готуються гідно відсвяткувати день визволення — 17 вересня. Найкращі з них складатимуть рапорт перед трудящими за рік вільної творчості, виступаючи па обласній олімпіаді художньої самодіяльності у Львові в день 17-го вересня.
В двадцяти районах з великим успіхом відбулися олімпіади, на яких виступали 175 хорів, 57 танцювальних гуртків, 42 драмгуртки, 63 оркестри, 113 солістів виконавців — співаків, декламаторів, бандуристів, скрипалів, сопілкарів та інших.
Зразково проведено олімпіади в Сокальському, Глинянському, Велико-Мостівському, Олеському і Львівському районах. На цих олімпіадах премійовані і виділені кандидатами на обласну олімпіаду гуртки-переможці; серед них хор села Спасів, жіночий танцювальний гурток села Первятичі, струнний оркестр Сокальського районного Будинку культури, чоловічий хор Глинянського районного клубу, хор села Бужин, Велико-Мостівського району, хор села Колівка, танцювальний гурток села Розваж, Олеського району. На обласній олімпіаді виступатимуть 20 хорів, 16 оркестрів, 16 танцювальних гуртків і 150 солістів. Загальна кількість учасників обласної олімпіади Львівської області — 1400 осіб. В репертуарі гуртків — пісні радянських композиторів — Ревуцького, Ковицького, Лятошинського, Покраса, Блантера та інш., народні пісні в обробках Леонтовича, Лисенка, твори світових класиків. В репертуарі драматичних гуртків переважають п'єси українських драматургів-класиків.
Підготовка олімпіади проходить на базі соціалістичного змагання між колективами і одинаками, які особливу увагу приділяють підвищенню ідейного рівня роботи, освоєнню майстерності і художньої культури виконання.
Олімпіада допоможе виявити і поширити досвід культурно-політичної роботи гуртків і одинаків, з'ясувати їх творчу мету, форми і зміст художнього обслуговування трудящих, визначити кращих виконавців по області.
Прокляте минуле лишилося позаду, як важкий кошмарний сон, сумну пісню змінила весела, мажорна, якою трудящі зустрічають цей великий день.
П. Гордійчук 