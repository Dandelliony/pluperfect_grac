◦ ◦ ◦ ◦ ◦ ◦ ◦

Вечір пам’яті Івана Франка в с. Сіракізці. В селі Сіракізці відбувся вечір, присвячений пам'яті великого українського письменника-демократа Івана Франка. Про життя і творчість Франка розказав присутнім т. Смолінський. На вечір прийшло багато людей з сусідніх сіл, як Аксманичі, Сілець, Клоковичі і Молодовичі.
Створено нові гуртки. В зв'язку з наближенням ХХІІІ роковин Робітничо-Селянської Червоної Армії значно пожвавилась фізкультурно-оборонна робота в нашій школі. Багато учнів молодших класів готується до здачі норм БГПО. Організовані також гуртки по підготовці до здачі норм на значок "Юний Ворошиловський стрілець". В школі створені два нові гуртки: топографічний і телеграфічний. Ці гуртки допомагають учням у вивченні географії і військово-оборонної справи. Особливу активність проявляють допризовники нашої школи. Під керівництвом військкерівника вони знайомляться з рядом видів воєнної справи. 23 лютого учні — допризовники організовують 14 кілометровий військовізований марш в протигазах.
Учні вивчають оборонну справу. 220 учнів школи ім. Орджонікідзе навчаються в гуртках по підготовці до здачі норм ППХО першого ступеня. Найкраще оволодівають оборонною справою учні Рубінфельд, Грінблят, Ліфшіц, Хіель, Кас і інші. На днях гуртківці здаватимуть іспити. 