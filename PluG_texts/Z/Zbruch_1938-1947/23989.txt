◦ ◦ ◦ ◦ ◦ ◦ ◦ ◦ ◦ ◦

Бомби в Льондоні.
ЛЬОНДОН. ПАТ. Вночі з суботи на неділю вибухло в Льондоні шість бомб, які поранили багато осіб, з яких 17 треба було примістити у шпиталях.
Детонація одної з тих бомб, що вибухла недалеко готелю Пікаділлі, була така сильна, що в близьких домах вилетіли всі шиби, а гук, не вважаючи на сильний вуличний рух, було чути на віддаль одного кільометра довкола.
Того, що підкинув бомбу, зловили. Після вибуху зібралася на вулиці Пікаділлі велика юрба, але сильна поліційна ескорта оборонила його перед самосудом. За участь у тому атентаті поліція арештувала ще одного мужчину й одну жінку.
Гітлєр нагло візвав Рібентропа.
БЕРЛІН, ПАТ. До канцлера Гітлєра, що перебуває тепер у своїй літнім осідку Оберзальцберг, завізвали несподівано міністра закордонних справ Німеччини фон Рібентропа.
Румунія не заключила нових політичних ані військових союзів.
БУКАРЕШТ, ПАТ. Румунська аґенція Радор заперечує всі чутки буцімто в часі подорожі міністра Ґафемку до Анкари й Атен заключено нові політичні чи військові договори. Мету і вислід відвідин мін. Ґафенку у столицях обох заприязнених держав вияснили комукікати, які дістала преса.
Сіоністичний конґрес у Ню-Йорку.
НЮ-ЙОРК, ПАТ. В суботу почався в Ню-Йорку 42-ий сіоністичний конґрес, що мав устійнити відповідь американських жидів на "Білу Книгу". В конґресі бере участь понад 1000 делєґатів із 44-ох стейтів. Президент Рузвельт надіслав предсідникові конґресу Ґольдманові письмо, в якому заявляє своє зацікавлення справою Палєстини.
Бої на монгольсько-манджурській границі.
ЛЬОНДОН, ПАТ. Райтер повідомляє з Москви, що офіційний комунікат стверджує вістку про поважні повітряні й сухопутні бої, які вже від місяця тривають на монгольсько-манджурській границі. В часі боїв у дня 22. і 24. червня струтили 56 японсько-манджурських і 14 монгольсько-совітських літаків.
Жидівська повстанська пропаґанда.
ТЕЛЬ АВІВ, ПАТ. Арештували тут 12 жидів під закидом, що вони вели повстанську пропаґанду і закликала жидів до того, щоб протиставилися політиці "Білої Книги". Жидівські помірковані кола орґанізують рух, що має на меті поборювати терор. Ці кола видали відозву, яка закликає жидівську людність, щоб не давала послуху підшептам терористів.
В понеділок третя формула договору.
ПАРИЖ, ПАТ. Аґенція Аваса повідомляє з Москви, що в тамошніх дипльоматичних колах сподіються, що представники Анґлії і Франції вже в понеділок доручать Молотову відповідь своїх урядів на останні совітські пропозиції. Таким чином совітський уряд дістане третю від початку переговорів формулу проєктованого договору. 