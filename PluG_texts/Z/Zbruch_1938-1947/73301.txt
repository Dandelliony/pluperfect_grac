◦ ◦ ◦ ◦

Українські радіопередачі. Сьогодні, у четвер, 19 листопада від 10.30 до 11-ої год. передає Львівська Радіовисильня концерт веселих народних пісень у виконанні квартету Є. Козака і Лідії Черних (меццосопран). — Завтра, у п’ятницю, 20-го листопада, у тому самому часі концерт української народної музики. У програмі: народні пісні і обробки народних пісень на фортепіян. Виконавці: Марія Роговська (фортепіян) і Дометій Йоха (баритон).
Торговельний курс. При торговельній школі в Теребовлі розпочався 2 листопада 1942 р. курс для купців. Викладається такі предмети, як книговедення, купецькі рахунки, кореспонденція, німецька мова. Курс відвідують переважно купці, що вже провадять торговельні підприємства. Викладають на курсі професори торговельної школи.
Окружна Каса Ощадности. Для розбудови господарського життя й для посилення щадничої акції в Равщині, велике значення матиме Окружна Каса Ощадности в Раві Руській, яку 31 серпня ц. р. вписано в торговельний реєстр. Обсяг діяння цієї Каси є окреслений у 28 і 29 §§ її статуту. Закладовий капітал є 50.000 зл.
Годівля безрог. Влада поробила відповідні заходи, щоб на терені Бережанщини піднести годівлю безрог, яка сильно потерпіла внаслідок большевицької господарки. При тому інші завдання мають виконати фільварки, а інші селяни. На фільварках буде провадитися годівлю расових безрог, а село займеться масовою продукцією, при чому звернеться увагу головно на місцеві акліматизовані раси. Як годівельний матеріял спроваджується більшу кількість кнурів і свиноматок гановерської раси. Незабаром завдяки тим заходам стан годівлі безрог у Бережанщині помітно піднесеться.
Закінчення м'ячевого сезону. Сезон літніх спортів золочівської "Русалки" закінчили змагання її м'ячевої дружини з брідським "Богуном". Змагання відбулися 25 жовтня в Золочеві (вислід 7:3 в користь "Русалки") та 1. листопада о Бродах (4:2 в користь "Русалки"). Гра відбувалася в швидкому темпі і на обох половинах грища, що каже про те, що "Богун", не зважаючи на програну, грав амбітно і не зражувався невдачами. "Русалка" після реорґанізації дружини копаного м'яча, поправила значно свою форму, особливо в лінії нападу. "Богун" показав також гарну форму і непогану техніку. 