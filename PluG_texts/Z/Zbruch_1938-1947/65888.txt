Інавгурація кінних перегонів у Львові

115.000 зол. — оборот тоталізатора
Львів, 11 травня. Одних заманює сама атракція перегонів подібно, як футбольні змагання, інших тоталізатор і виграні, та всі радо вітають цікаву імпрезу може й із любови до цих благородних створінь. До речі, це теж примана для зануджених міщухів вийти бодай раз у тиждень із тісних міських заулків до простору, до сонця. І які удогіднення при цьому! Спершу трамвай, опісля від трамвайної зупинки повозка за оплатою 1 зол. везе аж на місце. Та багато людей воліє таки власні ноги, як натовп у трамвайному возі. Так і тягнеться довгий, здається, безконечний похід широкою Стрийською вулицею. Перед входом на стадіон знову натовп: квитки не так легко купити. Та більшість людей приходить уже з квитками, закупленими в касі, в місті. На стадіоні людно. Зимно, що й не полишало нас ні на хвилину теж останньої неділі не дозволяє публиці стояти на місці. Та й встояти воно якось важко, коли очі жагуче дивляться, котрий із переду: чорний чи карий? Та найбільше напруження перед касами тоталізатора. Тут не лиш обдумується висоту ставки, але й вирішити треба, на котрого коня поставити. З піднесенням кулі та з дзвінком каса замикається й на старт виходять "противники". Їздці з трудом вдержують їх віжками. На знак — коні йдуть уперед і лише кольорові строї їздців інформують неозброєних біноклями видців про стан на перегонному шляху. "Найбільше коні добігають до мети. Вигукам і крикливому демпінгуванню нема кінця. Біг скінчений, і коні прохолоджуються, а видці або прислухаються музиці духової оркестри, або пють пиво в ресторані. Та найбільші завзятці вже ожидають на впровадження нових коней до наступного бігу, щоб побачивши їх певніше вирішити, на котрого поставити ставку. І знову натовп під касами, яких останньої неділі направду було замало: багато людей так і незмогло внести ставки. Ще інші, яких теж не мало, ждуть на окреслення висоти виграної, бо їм усміхнулось щастя. Над стадіоном котиться гамір; це йдуть заклади, дискутується про якість коней і приємно проводиться вільний день.
На інавгурації кінних перегонів, що відбулась у неділю, 10-го травня, на Персенківці в приявності Губернатора Галичини д-ра Вехтера, з представниками партії, армії й урядів Дистрикту, відбулось сім бігів. До першого, на 2500 м. за нагороду на загальну суму 3.850 зол. (2.500 зол. для власника коня-переможця та 250 зол. для конюшого, 625 зол. для власника другого коня та 62.50 зол. для конюшого і т. д.), стануло сім коней — англо-арабів. Першим прийшов капітан, Ара, в часі 2.9 ½ хвилини, за ним Пуля, третим Прелестна. Тоталізатор платив 16 зол. за поодинчу гру, акумулятів — 33 зол. В другому бігу на часі 2.22 хв., другим Мелюзін, третим Калеоні. Тоталізатор: поодинче — 35 зол., подвійне — 51 зол. В третьому бігу: перший Румор (2.20 хв.), другий Пікольо, третій Джірит. Платили: 32 зол. за поодинчу та 44 зол. за подвійну. В четвертому бігу першим прийшов Акре (3.15 хв. на 2400 м.) за ним у віддаленні двох довжин Астра; третій був Арас. Тоталізатор: 15 зол. і 25 зол. У п'ятому сензаційному бігу огерів за нагороду 7.000 зол. на останній лінії випередив Індигенат, за ним у віддаленні трьох довжин Рекорд; третій Запал. Платили 19 зол. і 22 зол. В шостому бігу першим прибув Калігуля, другий Гамількар, третій Маріюпіль. Головальня відступив, не вистартувавши (зворот ставок). Великі виграні приніс останній, сьомий біг, в якому переміг Мушкетер, за ним о шию Арес II.; третій Безспірна. Платили 82 зол. і 144 зол. Загальний оборот львівського тоталізатора в неділю, около 115.000 зол., варшавського менший. 