◦ ◦ ◦ ◦ ◦ ◦ ◦

Турецька і болгарська преса про зухвалу провокацію фінляндської вояччини
АНКАРА, 27 листопада. (ТАРС). Сьогодні газета "Улус" вміщує телеграму з Цюриха, в якій стверджується, що фінляндські частини відкрили вогонь під час одного артилерійського навчання. Телеграма вмішується під заголовком: "Події на фінляндсько-російському кордоні. Під час артилерійського навчання фіни відкрили вогонь по частинам Червоної Армії".
СОФІЯ, 27 листопада. (ТАРС). Всі болгарські газети публікують повідомлення про зухвалі провокаційні дії фінляндської вояччини.
Газети стверджують, що фінляндська артилерія обстріляла радянську територію. Газета "Дага" пише, що фінський народ не дозволить своєму уряду вести країну згубним шляхом. В тому ж дусі висловлюється і газета "Праднічни весті".
Евакуйоване з фінляндських міст населення повертається додому
ГЕЛЬСІНКІ, 27 листопада! (ТАРС). У пресі вже не раз повідомлялося про те, що евакуація населення з міст, вжита фінляндськими властями, не вдалася. Мешканці, що зазнали нестатків, цілими еталонами повертаються додому. Тепер навіть фінляндська преса не може приховати факту величезного незадоволення населення безглуздим кроком фінляндських властей.
Газета "Карьяла" в передовій статті повідомляла 25 листопада, що евакуйоване населення повертається до міст, „хоча офіційно на це не було дозволу".
Газета заявляє, що "населення не можна обвинувачувати будь у чому за його повернення до міст, оскільки людям набридло жити в ненормальних умовах.
Зведення верховного командування німецької армії
БЕРЛІН, 27 листопада (ТАРС). Німецьке інформаційне бюро передав слідуюче зведення верховного командування німецької армії. "На заході — незначна артилерійська діяльність". 25 листопада частини німецького повітряного флоту провели напад на англійські військово-морські сили у північній частині Північного моря. При цьому було відмічено 4 прямих попадання бомб, в тому числі одно попадання у крейсер.
25 листопада німецький повітряний флот знову зробив розвідувальні польоти над Шотландськими островами. В цей же день ворог намагався проникнути через острів Гельголанд у північно-західну Німеччину. Досягнувши узбережжя Північного моря, флот зустрінутий вогнем німецької зенітної артилерії, змушений був повернути назад. З боку німецького повітряного флоту втрат не було.
Німецький сторожевий міноносець "301" затонув біля південного виходу великого бельта. 16 чоловік із складу команди пропали без вісті.
Війна на морі
ЛОНДОН, 27 листопада. (ТАРС). В Лондоні офіційно об'явлено про потоплення англійського пасажирського пароплава "Равалпінді" водомісткістю у 16697 тонн. З 300 чоловік, що перебували на пароплаві, врятувалися тільки 17. Про долю решти нічого невідомо.
Англійське морське міністерство повідомляє, що захоплений англійським військовим кораблем німецький торговельний пароплав "Боркум" був відведений в один із англійських портів. Незабаром після цього пароплав було торпедовано підводним човном і він згорів. При цьому загинуло 4 чоловіка команди.
Другий німецький торговельний пароплав "Консул Гендрік Фіссер" захоплений англійським військовим кораблем, відведений у порт.
БЕРЛІН, 27 листопада. (ТАРС). Німецьке інформаційне бюро повідомляє, що колишній польський океанський пароплав "Пілсудський" водомісткістю у 14300 тонн, який з початку війни входив до складу англійського торговельного флоту і курсував під англійським флагом, сьогодні ранком торпедований біля північно-західного узбережжя Англії. Вся команда врятована. Пароплав "Пілсудський" був збудований в 1933 році. До війни він робив регулярні рейси між Гдинею і США. 