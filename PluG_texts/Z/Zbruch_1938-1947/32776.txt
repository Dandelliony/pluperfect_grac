◦ ◦ ◦ ◦ ◦ ◦ ◦

Колегія адвокатів. У Львові створена обласна колегія адвокатів. До складу членів колегії прийнято 164 адвокатів. З ними проведено семінар по питанням: Сталінської Конституції, положення судоустрою, основ громадянського карного права і основ громадянського та карного процесів.
Обласне Управління Народного комісаріату юстиції організувало для адвокатів систематичну консультацію, яка провадиться досвідченими радянськими юристами. Місцеві адвокати швидко засвоюють радянське законодавство. Вони успішно працюють в 28 відкритих у Львові та районних центрах юридичних консультаціях. (ОблРАТАУ).
Суд над вбивцями. Найближчим часом буде слухатися справа групи бандитів, яку очолював Залізний Р. М. Бандити вчинили понад 12 нападів і грабунків та вбили міліціонера тов. Колєра. Бандити озброювалися і одягаючи військові форми видавали себе за працівників НКВС. Обвинувачення буде підтримувати  обласний прокурор тов. Харитонов.
Повідомлення. Сьогодні, 16 лютого, о 6 год. вечора, в приміщенні театру опери та балету відбудеться Лекція для інтелігенції м. Львова на тему: "Діалектичний матеріалізм — науковий світогляд передового людства". Лекцію читає заступник начальника Управління пропаганди і агітації ЦК ВКП(б), доктор філософських наук, професор Г. Александров. Запрошення одержати в райкомах КП(б)У м. Львова. МІСЬККОМ КП(б)У
Оперзведення штабу Ленінградського Військового Округу. Протягом 15 лютого на Карельському перешийку продовжувались розвиватись успішні дії наших військ. Противник, кидаючи зброю і воєнне спорядження, зазнаючи великих втрат відходить в тил. Наші війська підішли до станції Кямяря.
15 лютого нашими військами занято 53 оборонних укріплених пункти противника, з них 21 залізо-бетонну артилерійську споруду. На решті ділянок фронту протягом 15 лютого відбувались шукання розвідників і в ряді районів сутички піхотних частин. Наша авіація мала успішні дії проти військ противника і його воєнних об'єктів. У повітряних боях, які зав'язалися, збито 6 літаків противника. 