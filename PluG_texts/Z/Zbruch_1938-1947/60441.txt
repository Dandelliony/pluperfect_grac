◦ ◦ ◦ ◦ ◦

Урочиста панахида. У понеділок, 22 грудня ц. р., відбулася у храмі св. Юра врочиста панахида за бл. п. Біласа та Данилишина, що згинули геройською смертю. Простора церква не могла вмістити тисячів народу, що зійшлися віддати честь героям. Панахиду відправило кількох священиків, співав чоловічий хор. В панахиді взяли зорганізовану участь відділи Української Поліції.
Львівські сажотруси включені до Вогневої Сторожі. Львівських сажотрусів включено тепер у склад Вогневої Сторожі. Вони сповняють свої обов'язки згідно з її організаційними потребами й завданнями. Завдяки цій плановій організації та співпраці. кількість пожеж зменшилася.
Чистота подвір'я. Завдяки зусиллям управи Заведення Чищення Міста з подвір, вуличок та закамарків міста щезнуть залишки сміття й бруду. Населення й двірники мусять дбати про чистоту подвір'я, пам'ятаючи, що це передумова здоров'я. При цій нагоді слід пригадати, що відпадки, як шкура, гума, скло, кості, ганчірки і т. п., не треба викидати на сміття, лиш складати й відставити до відповідних станиць скупу відпадків. Відпадки, що зовсім до нічого не годяться, треба спалити. Цим робом відтяжимо інституцію, що дбає про чистоту міста й збережемо себе перед недугами.
Не нищити дерев. Підміське населення Львова вирубає самовільно, а через те й нищить дерево в лісі, в парках і на цвинтарах. Це псує естетичний вигляд міста й околиці, але має теж дуже від'ємний вплив на здоровий стан населення та приносить господарські шкоди. Околиці Львова піскові й дерева хоронять ріллю перед знищенням вітрами, водою і атмосферичними опадами. Тому не слід самовільно вирубувати дерев, бо з того користь мала, а шкода велика.
Ремонт домів. Найбільшого знищення під час воєнних дій у Львові зазнала вулиця Сикстуська. Водогін направлено вже давно. Тепер ремонтують розвалені доми. Деякі з них уже відремонтовані та в них живуть уже мешканці.
Помер В. Королів Старий. Дня 12 грудня помер у Празі ненадійною смертю Василь Королів Старий, визначний український письменник. Перед смертю закінчував свої спогади, що їх задумував видати у Жовкві п. н. "Мої зустрічі зі смертю" або "Оповідання про мою смерть". 