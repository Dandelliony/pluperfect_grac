В міському торговельному відділі. — Новорічні ялинки. — Масові гуляння в Яворові.

В міському торговельному відділі
Торговельна мережа в місті щодня розширюється, відкриваються нові крамниці та магазини. Коли до 20 грудня Міськхарчоторгом було відкрито 5 державних продуктових магазинів, то зараз їх вже є 22.
Одноразово з відкриттям нових крамниць і магазинів збільшується кількість торговельних працівників. За останній час в торговельну сітку прийнято на роботу 120 чоловіків і жінок. Більшість з прийнятих були безробітними.
Крім цього в місті відкрито 2 спеціальні магазини "Рибзбуту", магазин Укрптахопрому, де продається бита птиця та яйця. На Марійській площі відкрито магазин Укркультторгу. Відкрито цілий ряд нових магазинів Книгокультторгу.
13 січня буде відкрито ряд нових магазинів для торгівлі промтоварами, готового одягу, взуття та мануфактури.
Новорічні ялинки
Немає слів, щоб передати всі ті почуття радості, з якими зустрічали новий рік трудящі Камінка-Струміловського повіту. Понад 600 гостей робітників, селян та інтелігенції зібрались в кінотеатрі ім. Сталіна на вечір присвячений зустрічі нового року. Після доповіді про досягнення Радянського Союзу, яку зробив завідуючий відділом агітації і пропаганди райкому КП(б)У тов. Конавкін, для трудящих був влаштований великий концерт. До світанку не втихали пісні і музика. Ранком 1 січня у школах були організовані для дітей новорічні ялинки.
Масові гуляння в Яворові
Урочисто і радісно зустріли новий рік трудящі Яворівського повіту. Весь день 1 січня на вулицях міста відбувались масові гуляння. З Москви, Києва радіорепродуктори розносили пісні радянського народу. До пізньої ночі веселилося місто.
Вечером по всіх селах на урочистих зборах присвячених зустрічі нового року агітатори зробили доповіді про підсумки 1939 року і завдання на 1940 рік. Після зборів відбулись виступи гуртків художньої самодіяльності. В 82 школах повіту були влаштовані новорічні ялинки. 