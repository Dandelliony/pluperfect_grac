◦ ◦ ◦ ◦ ◦ ◦ ◦

Француські летуни прилетіли до Еспанії. Вони заявили, що не думають жертвувати життя за інтереси Анґлії. Еспанська влада сконфіскувала літаки, а летунів інтернувала.
Б. цісарева Зита і князь Отто прибули з Франції до Ґруну. Обоє вони хочуть продістатися до Портуґалії. Давніше прибули до Еспанії Марія Ізаболя, Марія Антоніна фон Бурбон і княжна Люксембургу.
Америка дальше зброїться. Президент Рузвелт дозволив призначити дальших 4 міліони долярів на дозброєння, тобто на розбудову американської фльоти.
Палата представників Північної Америки рішила, що Америка не признає і не погоджується на те, що одна неамериканська держава заняла на західній земській півкулі посілість іншої держави. Америка має на думці Голяндські Індії, які заняла Анґлія.
Бельґійський посол мусить покинути Ватикан, бо він репрезентує уряд, що утік із Бельґії, Ватикан признає лише лєґальний уряд короля Бельґії, а не уряд, що покинув батьківщину, тому то посол дістав наказ покинути Ватикан.
Уряд Франції закликає по радіо цивільне населення не покидати батьківщини. Це ж бо неможливо перевозити тисячі мужчин і жінок із півночі на південь.
Президент француського сенату Жанней утік із Франції до Еспанії. Взагалі впродовж останніх днів із Франції утікають тисячі населення.
Париський банкир міліонер — жид Ротшильд утік теж до Еспанїї.
Катедра в Руан неушкоджена. Катедрі грозила руїна в наслідок пожежі та німецькі вояки під командуванням ґенерала Клюґса врятували цю архитектурну цінність перед знищенням.
Француські військові відділи втікли до Швайцарії і там їх розброєно. Туди утікають ті француські відділи, що в наслідок швидкого наступу німецьких військ не мають змоги найти сполуку зі своєю армією.
У Латвії ще немає уряду. В середу, 19. ц. м. почалися в Ризі переговори між заступником предсідника ради народніх комісарів Вишинським і латвійським президентом Ульманісом щодо створення нового латвійського уряду. Та і досі ті переговори не мали успіху, хоча треба надіятись, що новий латвійський уряд буде небаром створений. Населення — облягає банки, щоб повідбирати свої ощадности, вклади, то що.
Сутички в Латвії. Москва, 21. 6. Московське радіо оголосило таку вістку про сутички в Латвії: "З Риґи повідомляють, що підчас дальшого маршу совітського війська в Латвії дійшло до сутички між населенням і поліцією так, що в поодиноких містах совітські війська були примушені активно виступати".
Москва про зустріч у Мінхені. Московський часопис "Правда" помістив у сенсаційній формі вістку про зустріч канц. Гітлєра з Мусолінієм у Мінхені. — Урядовий комунікат подає вістку, на чільному місці, а Москва уважно слідкує за ходом історичних подій на заході. Також совітська публична опінія з великим зацікавленням слідкує за воєнними діями на Середземному Морі та у Франції.
Ворожі виступи французів проти Анґлії. Женева, 21. 6. У Франції ширяться неприхильні і навіть ворожі настрої проти Анґлії. Минулого понеділка 17 ц. м. дійшло у пристані Брест до бійки між анґлійцями, які сідали на кораблі і француськими вояками. Анґлійці спровокували французів образливими і грубими заввагами.
Збомбардували Брістоль і Бордо. Берлін, 21. 6. Надзвичайний комунікат подає, що німецьке летунство бомбардувало в ночі зі середи на четвер 20. ц. м. анґлійські міста: Брістоль і Савтгемптон, а француські Льорієн, Ля Рошель, Бордо і Сен Назер. Бомби викликали пожежі та вибухи. Пожежа вможливила німецькому летунству бомбардувати кораблі, шо находилися близько берегів Франції. 