◦ ◦ ◦ ◦ ◦ ◦ ◦

Совіти протестують у Льондоні
"Tacc" знову заперечує.
ШТОКГОЛЬМ, 20, 10. З Льондону наспіли вістки, про доручення совітським амбасадором у Льондоні, Майським, анґлійському міністрові закордонних справ Галіфаксові гострої протестаційної ноти з приводу балтійських кораблів. Йде про кораблі Латвії, Естонії, що як відомо належать тепер до Совітів. Льорд Галіфакс відповів, що ця справа ще остаточно не поладнана.
Часопис "Даґенс Нігетр" пише, що після замороження Анґлією резерв золота балтійських держав в сумі 4 міліонів фунтів штерлінґів, а тепер сконфіскування балтійських кораблів, анґлійсько-совітські взаємини дуже напружені.
Одночасно совітська аґенція "Tacc" проголосила гостре заперечення вісток анґлійської аґенцій Райтера, що мовляв совітська армія ввійшла до Румунії, що совітський кружляк затопив румунський корабель, що на совітсько-румунському кордоні дійшло до сутички та ін. "Tacc" заявляє: Анґлійські часописи "Дейлі Геральд", "Ню Кронікл", "Дейлі Нюз" і "Дейлі Експрес" подали за аґенцією Райтера; що совітська армія ввійшла до Румунії та що на Чорному Морі совітський кружляк затопив румунський корабель. Турецькі часописи подали за льондонським джерелом, що між совітським і німецьким військом на совітсько-румунському кордоні дійшло до сутички. "Таcc" урядово стверджує, що ці анґлійські вістки неправдиві.
Осяги німецьких суден. Затоплено 327.100 ворожого тонажу.
БЕРЛІН, 20. 10. Начальна команда німецької армії подає, що німецькі підводні судна затопили впродовж останніх днів 31 ворожих торговельних кораблів 173.650 тон загальної містоти, з того 26 кораблів сторпедовано.
Летунство без огляду на погані атмосферичні умовини продовжувало свої відплатні налети на Льондон. В полудневій та середущій Анґлії знищено багато військових обєктів й одну фабрику зброї.
Німецька воєнна морська фльота закладала міни на анґлійських прибережних водах. Німецька артилєрія обстрілювала ворожі прибережні батерії та пристань Довр. Ворожі літаки не заподіяли в Німеччині ніякої шкоди.
Дальше німецькі підводні судна в ночі на неділю добули великі успіхи, бо затоплено 17 ворожих торговельних кораблів 110.000 тон загальної містоти. Так отже впродовж останніх двох днів затопили німецькі підводні судна 327.000 ворожого тонажу.
Пожежі в Адені
РИМ, 20. 10. Начальна команда італійської армії подає, що їхній літак збомбардував ворожий кружляк "Ліверпуль". У північній Африці ескадри італійських літаків бомбардували летунські майдани в Ель Дабі, в Марса Матрук і Александрії. Одночасно бомбардовано ворожі вантажні авта.
Всі італійські літаки вернулися ціло на свої місця. У Сх. Африці італійські літаки бомбардували пристань гидроплянів і морську пристань в Адені. В обох тих пристанях спалахнули великі пожежі. Ворожі літаки бомбардували мешканеву дільницю в Негеллі, не заподіявши великої шкоди.
Шлях до Бірми збомбардований
Відповідь Японії на анґлійську провокацію.
ТОКІО, 20. 10. У відповідь на відчинення шляху до Бірми, японські літаки збомбардували відтинок того шляху, що йде через провінцію Єнан. Водночас літаки заатакували військові обєкти в місті Єнан. Бомбардування — це перша відповідь Японії на анґлійську провокацію, тобто на те, що Анґлія хоче дальше тим шляхом постачати воєнне приладдя для Чан-Кай-Шека.
Японські літаки знищили всі мости на бірманському шляху й великий міст близько кордону. Водночас обкинено бомбами магазини воєнних матеріялів, що приміщені при шляху й гуту цини. Летуни повідомили, що нігде не натрапили на спротив. В часі налету на Єнан знищено там фабрику муніції та інші військові обєкти.
Японська преса підкреслює, що Японія готова реаґувати на будьяке рішення Анґлії. Заповідь Анґлії знову відчинити вірменський шлях — це встрявання в японські справи, словом — це провокація. Тому Японія готова користуватись збройною силою, якщо Анґлія задумує постачати воєнне приладдя для Чан-Кай-Шека.
Переможний бій у брістольському каналі
БЕРЛІН, 20. 10. Начальна команда німецької армії подає, що в брістольському каналі дійшло до великого морського бою з анґлійською ескадрою кружляків і контрторпедовців. Німецькі контрторпедовці так заатакували ворога, що він мусів припинити бій. Німецькі контрторпедовці вернулися ціло на свої місця.
Минулої ночі німецькі стежні судна затопили біля полуднево-східних берегів Анґлії два анґлійські кораблі 33.000 трн. містоти.
Одне підводне судно під командою капітана Бляйхродта затопило 42.000 ворожого тонажу.
Легкі ескадри літаків знову атакували Льондон в день і ночі військові обєкти в полудневій Анґлії, заподіявши ворогові багато шкоди.
Замітне, що ворожі літаки не налітали вчора на Німеччину. Ворог втратив 17 літаків, 7 німецьких пропало. 