◦ ◦ ◦ ◦

В околиці Самбо в портуґальській Західній Африці, знайдено в останньому часі, як повідомляє "Секульо" різні поклади золота.
На основі рішення болгарської ради міністрів, всі лікарі-аптекарі проходять цивільну мобілізацію.
Біля місцевості Моок, в провінції Лімбург, члени голяндської служби праці підчас землекопальних робіт натрапили на багато урн. По думці знавців, вони походять з перелому VI. і V. століття до Христа. Цю знахідку передали музеєві старовини в Ляйден.
На пропозицію головнокомандувача шведських збройних сил, шведський уряд вирішив скріпити військову готовість цієї зими і весни шляхом покликання на короткоречинцеві вправи.
Вислідом переговорів, що велися від деякого часу між німецькою та данською урядовими комісіями є продовження в дні 21. XII. ц. р. німецько-данського договору про товарообмін на 1943 р.
Британська адміраліція подає до відома втрату підводного човна "Андертон", який вже від довшого часу слід було вважати пропавшим.
Єгипетський міністер постачання повідомив, що зовсім вичерпалися державні й приватні запаси гумових опон. На майбутнє не будуть видавати вже ніяких автомобілевих опон.
В еспанськім державнім віснику подано до відома іменування Хозе Калвер цивільним губернатором Тенеріфи на місце Хавієра Залдана, якого одночасно відкликано.
Арабські радіостації в Тунісі подали до відома, що на туніських жидів наложено налог в сумі 20 міліонів французьких франків, які будуть зужиті в користь пошкодженого англо-американськими атаками арабського населення.
Часопис "Вашінгтон Пост" з 26 грудня пише у зв'язку з убивством Дарляна між іншим таке: "сподіваємося, що тепер буде вибраний Жіро. Сподіваємося також, що Рузвельт перебере знову нагляд над цивільною і політичною стороною війни, й ми радимо, щоб Айзенгавер не шукав ніяких французьких провідників.
Міністер для справ Великої Азії, Тацуо Аокі, відбув у понеділок наради в Наччінгу з японським амбасадором в Нанкінгу та з численними іншими японськими дипломатами в Китаю і в середній Монголії. Шігемітсу та інші дипломати здали звіт зі своєї діяльности. Аокі подав напрямні лінії політики нового року, головною метою якої буде скріпити співпрацю між Японією і Китаєм. Після висловів японського премієра Тоджо ця співпраця є надзвичайно важною, щоб могти довести до переможного кінця Великоазійську війну.
Внаслідок зудару одного транспортного поїзду з особовим, що стався в Альмонте (Онтаріо) в Каналі, як повідомляють з Оттави, згинуло 32 осіб, а поверх 100 осіб було поранених.
Північно-американські літаки знову нарушили портуґальську невтральність. У неділю північно-американські літаки знову перелетіли через портуґальську суверенну територію. У Вілля до Донде, в Північній Портуґалії, один двомоторовий літак був примушений осісти. Залогу інтерновано.
Автор передових статтей лондонського часопису "Стар" пише, що після смерти Дарляна треба рахуватися з правдоподібністю іменування постійного британського міністра у Північній Африці. Уважають, що Черчіль займеться цією справою. Ця вістка, що її поширює "Ройтер", не містить в собі ніяких вказівок на передбачену реакцію Вашінгтону на ці британські пляни.
Часопис "Ню-Йорк Таймс" опубліковує коментар радіовисильні Де Ґоля в Братцавіль в підрівниковій Африці, в якому про вбивство Дарляна говориться, що ще не було вбивства, яке кликало б до неба за карою, так як ось це вбивство. 