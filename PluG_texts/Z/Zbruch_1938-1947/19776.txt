Арештували п. Іванну Блажевичеву. — Загальні Збори Т-ва Охорони Льокаторів і Субльокаторів. — Нові роди папіросок. — Власник фікційних пресових агенцій.

Арештували п. Іванну Блажевичеву. Дня 4. березня ц. р. арештували в Тернополі на вулиці п. Іванну Блажкевичеву, на хвилину перед її виїздом у кооперативних справах на село і зараз таки того самого дня відставили її до судових арештів у Тернополі. П. Блажкевичеву арештували зі ст. 120 кк під замітом, що на передвиборчій нараді в Денисові мала переводити приречення, що всі виборці підуть голосувати на українську листу кандидатів. У звязку з цією справою поліція з Яструбової арештувала цілий український виборчий комітет у Денисові та переводить доходження.
Арештування п. Блажкевичевої, яка щойно перед кількома тижнями вийшла з лічниці, де лікувалась по відомих подіях у Денисові, викликало в Тернопільщині величезне вражіння.
Загальні Збори Т-ва Охорони Льокаторів і Субльокаторів у Львові. В четвер 16. ц. м. відбудуться у великій салі при вул. Бурлярда 5 загальні збори Т-ва Охорони Льокаторів і Субльокаторів із звичайним порядком нарад. Початок зборів у год. 6. вечором, на випадок недостачі відповідної кількости присутніх, збори відбудуться годину пізніше.
Нові роди папіросок. Польський тютюновий монополь випустить небавом два нові роди папіросок, а саме папіроски з туткою під назвою "дамес-фільтр", які матимуть фільтр із лініни та папіроски без тутки "балтик", які матимуть теж фільтр із спеціяльно спрепарованої вати. Нові папіроски робитимуть із кращих сорт орієнтального й балканського тютюну.
Власник фікційних пресових агенцій. Не лицювало маґістрові права Іґнацові Салямонові Салєрові братися до якоїсь важкої праці й тому він зробив себе співвласником фікційних львівських пресових аґенцій. Найгірше на його пресовому підприємстві вийшла катовицька фірма "Гаґа", яка віддала Салєрові до комісової продажі часописи, а Солєр заінкасованих грошей не віддав, тільки присвоїв собі. За спроневірення 1200 зол. обвинувачує віцепрокуратор. 