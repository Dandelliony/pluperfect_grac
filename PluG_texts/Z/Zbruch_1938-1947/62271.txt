◦ ◦ ◦ ◦ ◦

Большевицький "вивіз" — підсумки в Латвії
БЕРЛІН, 12 лютого. Латвійці підрахували свої втрати за большевиків. Понад 30.000 латвійців большевики вивезли, в тому понад 5.000 селян, 4.000 промисловців, по над 900 купців, 2.000 залізничників і моряків, 2.500 урядовців, 41 духовників, 33 адвокатів, 170 мистців і письменників і 1.100 дітей і школярів.
"Нормандія" у воді
БЕРЛІН, 12 лютого. Корабель "Нормандія", про пожежу якого ми звідомили вчора, вже зовсім потах коло Ню-Йорку у воду і зображає сумний вид. Корабель похилився на один бік і занурився у хвилях моря. Ось так втратили американці захоплену від французів "Нормандію".
Новини з фронтів
БЕРЛІН, 12 лютого. Бої відбувалися і вчора на всіх фронтах. Особливо запеклі бої кипіли на однім місці східного фронту, на його середньому відтинку, большевики вдерлися були в одну місцевість; бій тривав три години. Вкінці большевиків викинено не тільки зі здобутої ними місцевості, але і з їх становищ. — Німецька авіяція діяла на всіх фронтах, обкидувала бомбами англійські кораблі на Атлянтійському океані, а також ворожі з'єднання Північній Африці.
Японці в Китаю
ТОКІО, 12 лютого. На фронті Шантунгу японці здобули нові позиції від китайців. У боях впало 900 китайців з армії Чанкайшека.
Румуни на Кримі
БЕРЛІН, 12 лютого. Командуючий румунськими військами видав окрему похвалу, в якій видвигає подвиги румунської кавалерії на Кримі.
Сінгапур упав
ТОКІО, 11 лютого. З Головної цісарської японської кватири 11 лютого. Цісарська японська головна кватира подає: Цісарські війська, не зважаючи на сильний спротив британських військ, сьогодні в 8 год. рано за японським часом, пішли приступом на місто Сінгапур і, проломавши в різних місцях укріплення, зайняли його. Англійську залогу взяли в полон.
Дії авіяції
БЕРЛІН, 12 лютого. В днях від 21 січня до 8 лютого збила німецька авіяція 91 британських літаків і 247 совєтських літаків; італійська авіяція збила в той самий час 48 англійських літаків. Японська авіяція збила від початку воєнних дій досі 981 англійських і американських літаків. Власні втрати є такі: 73 німецькі і 153 японські літаки.
В ЗДА тайна поліція ліквідує хорватські товариства.
У Норвегії молодь обох полів від 10 до 18 років обов'язана сповняти службу в окремій організації молоді.
Головним командуючим марийського фронту японців є член найвищої воєнної ради, ген. Томоюкі Тамашіта.
До Москви рішив Рузвельт вислати як свого посла дотеперішнього міністра закордонних справ ЗДА, Корделя Геля. У Вашингтоні послом Москви є Літвінов.
Британські летуни вчаться масово по німецьки, щоб мати змогу порозумітися, коли їх зістрілять на німецьку територію.
В Еспанії виявилося, що причиною деякої кризи в ділянці харчів є англійці. Вони пачкували безроги і рибні консерви за великі гроші до Англії.
У Бангкоці відбулася величезна маніфестація таїляндців, китайців, індійців та бірменів за політикою Таї, проти Англії і ЗДА.
В Лягоре (Індія) були протибританські демонстрації індійців на суспільному тлі. Арештовано багато провідників. 