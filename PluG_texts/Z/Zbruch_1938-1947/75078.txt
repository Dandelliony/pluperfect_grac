◦ ◦ ◦ ◦

Дві нові державні позики в Данії
КОПЕНГАГЕН, 2 січня. Парлямент одобрив нові державні позики в сумі 120 міліонів корон, що їх запропонував данський уряд, і їх предложено до підпису. До підпису подано державні облігації по 60 міліонів корон на 30 років при 4% та на 5 років з 2½%. Речинець підписування було устійнсно на 15—17 грудня.
Англія купує пливучий док в Уругваю
ВІГО, 2 січня. Як повідомляють з Буенос Айрес, часопис "Мунзо" пише про те, що уругвайський уряд згодився продати Англії один пливучий док, що лежить у Монтевідео. Англійські знавці оглядають тепер технічну спроможність доку. Він призначений правдоподібно для островів Фалклянд.
Понад 100 міліярдів долярів публичного довгу в З. Д. А.
ВІГО, 2 січня. Північно-американський тижневик "Тайм" з 14-го грудня приніс вістку, що публичний довг Злучених Держав Америки дня 30-го листопада вже переступив 100 міліярдів долярів.
Стан турецького летунства
РИМ, 2 січня. Італійський військовий журнал "Ля форце армате" подає інтересні дані про стан турецького летунства. Згідно з обчисленнями того часопису, воно начислює сьогодні 450 літаків, 8.000 залоги.
Тертя в північно-американській господарці
МАДРИД, 2 січня. Незадоволення господарських кол з метод політики Рузвельта — як подають еспанські кореспонденти — зростає постійно. Викупається проти "надбюрократизації" і постійні вмішування невідповідальних людей в господарські справи і заявляється, що американська збройна продукція ніколи не зможе виконати своє завдання, доки дилєтанти матимуть команду у Вашингтоні. У звідомленнях звертається увагу на те, що тепер мститься легковажність Америки, яка у мирних часах не подбала про вишколення потрібного штабу державно- і народно-господарських спеціялістів і фахівців. В наслідок цього відповідальні становища займають спритні карієровці, що походять з приватно-господарських кол, які під патріотичними гаслами переслідують тільки персональні й вузькі промислові цілі. Так пояснюють також постійні тертя між поодинокими господарськими урядами, а передусім між цивільною і військовою владою.
Верховне Командування Німецьких Збройних Сил повідомляє:
У східному Кавказі намагалися сильні ворожі піхотні та панцирні з'єднання проломити наші лінії. Всі наступи відбито серед втрат для ворога, збито 29 танків.
Теж і в області Дону заломилися у важких боях відновлені наступи ворога. Успішні протинаступи німецьких військ відкинули ворога назад, розбили ворожу панцирну бригаду і знищили при тому 39 танків і 14 гармат.
Залога опірного пункту Великі Луки відбила у завзятім спротиві безупинно повторювані наступи большевиків. У районі Ржева в часі від 25 листопада до 31 грудня 1942 взято 8.500 полонених і знищено, здобуто або зістрілено так, що стали нездатними до руху 1.910 бронемашин, здобуто або знищено 582 гармати.
Ворожі наступи на південний схід від Ільменського озера заломилися в оборонному вогні німецьких військ. Большевики втратили при тому 12 танків.
На фронті Льодового моря штурмові та винищувальні літаки бомбардували споруди Мурманської залізниці та військові розташування на захід від заливу Кандалякша.
З'єднання німецьких швидких бойових літаків знищили у Північній Африці в несподіваних бриючих польотах численні автомашини. Супровідні винищувачі зістрілили без власної втрати 3 ворожі літаки.
У Тунісі успішні місцеві бойові дії. З'єднання німецьких літаків поцілили перед Бон важкими бомбами крейсер і 2 торговельні кораблі. Великі пошкодження спричинено теж у пристаневих спорудах Бон. Супровідна охорона зістрілила над Тунезією 7 ворожих літаків при одній власній втраті. Зенітна артилерія збила ще один літак.
Німецькі бойові літаки атакували вдень споруди на анґлійському східному побережжі.
31 грудня атакували німецькі морські збройні сили біля Ведмежих островів на північному Льодовому морі з'єднання британських воєнних кораблів, зложене з крейсерів та есмінців, що охоронювали конвойну валку. В кількагодинному бою пошкодили наші крейсери гарматнім вогнем декілька ворожих крейсерів та есмінців, як теж торговельні кораблі. Обсервація успіхів була утруднена з уваги на стан погоди. Німецький есмінець потопив ворожий есмінець, що був пошкоджений в бою. Німецьке підводне човно сторпедувало 4 пароплави з конвою, але з уваги на бойові умовини не могло заобсервувати їх потоплення. Один з наших есмінців не повернувся з сутички.
Новий транспорт еспанських добровольців відїхав на східний фронт
САН СЕБАСТІЯН, 2 січня. В понеділок рано ще один транспорт складений з 1.306 еспанських добровольців покинув батьківщину під проводом підполковника Маріано Толедо, щоб боротися на східному фронті в рядах Блакитної Дивізії проти большевизму. У Сан Себастіяні, як також в цілому прикордонному місті Іруні добровольцям зготовлено дуже сердечне пращання. 