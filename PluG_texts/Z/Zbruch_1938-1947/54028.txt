◦ ◦ ◦ ◦

Постанова в справі большевицької літератури в бібліотеках. Управа міста Львова наказує директорам і керівникам бібліотек: Вилучити з бібліотечних фондів пропагандивний та ідеологічний большевицький друкований матеріял та зберігати його в окремих шафах або кімнатах під ключем. Нічого не нищити на власну руку! Управа м. Львова.
Постанова Управи міста Львова від 17. VII. 1941 р. Міській Міліції надати право перевіряти ціни в крамницях і на базарах. Винних і спекулянтів віддавати під суд. Управа м. Львова.
Постанова Управи м. Львова з 17. VII. 1941 р. 1. На місце окремих Українських допомогових установ організувати єдину організацію допомоги українському населенню, що потерпіло від війни, під назвою: "Українська Допомогова Акція". 2. Затвердити Управу Української Допомогової Акції в такому складі: Голова: о. кан. Лициняк Василь, Заступник голови: п. Рогач Іван. Члени Управи: п. Могильницька Г., п. Максимів О., п. Ващишин І., д-р Лапічак, п. Оренчук В. 4. Зобов'язати Житловий Відділ Управи міста надати "УДА" відповідне приміщення. 5. Зобов'язати Фінансовий Відділ м. Львова надати "УДА" відповідну фінансову допомогу. 6. Зобов'язати Уряд Соціяльної Забезпеки м. Львова при вул. 3-го Мая ч. 11, вести дальше допомогову акцію для мешканців м. Львова в дотеперішніх рамках. За Управу м. Львова Д-р Юрій Полянський. 