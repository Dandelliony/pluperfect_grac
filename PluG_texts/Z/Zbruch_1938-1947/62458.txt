◦ ◦ ◦ ◦ ◦

Ленінград і Севастопіль — обстріл німецькими гарматами
БЕРЛІН, 17 лютого. — Від учора б'є німецька артилерія всіх калібрів на Ленінград, а також на Севастопіль. Гарматні стрільна спричинюють великі шкоди у військових спорудах обох міст. Большевики відповідають слабим вогнем. Гарматня підготова заповідає недалекі пожвавлені воєнні дії у районі згаданих міст.
Японці на Суматрі
ТОКІО, 17 лютого. — Японські парашутисти осіли в місцевості Палєнбаг на Суматрі і зайняли м. ін. місцевий летунський майдан.
Бомби на Мальту
БЕРЛІН, 17 лютого. — Бомбардування Мальти відбувається дальше. Ля Валєтту називають англійці тепер "найбільше нещасним містом в Европі", бо на неї впало останніми днями найбільше бомб. Мальта, про яку довідку ми подали в недільному числі, вже тепер сильно зруйнована.
Воєнна рада — Рузвельт алярмує
БЕРЛІН, 17 лютого. — Під враженням поразки у Сінгапурі, Рузвельт скликав британсько-американську Воєнну Раду.
Італійські літаки
БЕРЛІН, 17 лютого. — Італійське воєнне звідомлення повідомляє, що італійські торпедні літаки на сході Середземного моря затопили 15 лютого великий ворожий торговельний пароплав, а другий важко пошкодили. Німецькі літаки затопили три пароплави.
Залізничі катастрофи в Аргентині
БЕРЛІН, 17 лютого. — В Аргентині трапилися вчора три залізничі катастрофи. Є чимало вбитих і ранених.
Генерал-лейтенант Янагава про здобуття Сінгапуру
ТОКІО, 17 лютого. — Ген.-лейтн. Янагава, який вже в китайському поході переводив успішні десанти, висловився в розмові з представником часопису "Йоміурі Шімбун" про упадок Сінгапуру ось як: "До великих японських успіхів причинився, мабуть, факт, що бритійський верховний командант не мав уже після поразки на півострові Маляя ніякої віри в перемогу. Також в доброму вишколі японських моряків лежить тайна японського успіху в Сінгапурі. Вирішальним моментом однак в упадку Сінгапуру було здобуття горбка Букіт Тімаг, цього горбка перед Сінгапуром, який ворог не міг вже і протинаступом відобрати назад. Японія розбудує Сінгапур — так сказав вкінці Янагава, — у далеко сильнішу твердиню, як це було колись під бритійським пануванням.
Верховне Командування німецький Збройних Сил повідомляє:
На середньому відтинку фронту знищено одну з окружених ворожих груп. 800 полонених і 42 гармати впали в наші руки. Теж на інших відтинках фронту зазнав ворог нових важких втрат.
У боротьбі проти совєтської авіяції знищено вчорашнього дня при втраті 2-х власних літаків 46 ворожих літаків.
В області Каналу один есмінець у короткій боротьбі з ворожим швидкісним човном поцілив його кілька разів. Британський швидкісний човен правдоподібно затонув.
У Північній Африці проходили успішно місцеві випади німецько-італійських сил.
На Мальті з'єднання німецьких бойових літаків заподіяли поважні пошкодження у військових та вантажних спорудах порту Ля Валєтта.
Підчас повітряного налету на летунські майдани острова, знищено 3 британські літаки на землі та спалено склади пального. В повітряних боях над Мальтою та у західній Кіренайці зістрілили німецькі ловецькі літаки без ніяких власних втрат 15 британських літаків.
При вдалому проломі наших морських сил через Канал взяли визначну участь під командою морського капітана та командора Руге виловлювачі мін і стежні, а також охоронні човни.
Війна до переможного кінця
БЕРЛІН, 17 лютого. — Зі сторони Іберійського півострова надходять чутки про якесь евентуальне посередництво в справі мирових балачок. Кажуть, що нібито прем'єр Португалії поробив в цій справі кроки на Вільгельмштрассе в Берліні. Але в Берліні про те нічого не знають. Можна догадуватися, що підставою до цих чуток була недавня еспансько-португальська зустріч у Севіллі. Довкола цієї зустрічі твориться тепер різні політичні комбінації. Німецькі часописи пишуть: У Берліні підкреслюють, що яканебудь акція посередничання в справі негайного миру була б в сьогоднішній ситуації зовсім безуспішна. Не може прийти до миру швидше, як довго не буде скінчена війна проти большевизму та англосаського імперіялізму. Про якунебудь ремісову партію для потуг осі шкода й починати дискусію. Сенс цієї війни для потуг осі замикається тільки в повній перемозі цих молодих держав, бо в противному випадку є неможливе забезпечення миру на довший час і створення нового ладу в Европі. 