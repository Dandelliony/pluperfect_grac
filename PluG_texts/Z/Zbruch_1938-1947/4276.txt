Напад на українські редакції.

Комунікат Ради ТОПІЖ.
Стався шкідливий і прикрий факт. Гурт незнаних людей вдерся до редакцій наших щоденників, посуваючись у двох випадках аж до фізичного нападу на редакторів.
Українські журналісти, шо серед невимовно тяжких обставин стоять у першій лінії національних позицій, не сміють бути наражені на терор якоїнебудь групи власного громадянства — тимбільше, коли не знати, який суспільний чинник відповідає за цю групу. Такі виступи розкладають зорґанізоване життя нації та ослаблюють її відпорну силу.
Рада ТОПІЖ на свому засіданні 23-го березня 1938-го р. однодушно рішила дати вислів найглибшому обуренню з приводу цього недопускального нападу і якнайрішучіше напятнувати такого роду методи суспільної боротьби.
РАДА Т-ВА ПИСЬМЕННИКІВ І ЖУРНАЛІСТІВ ІМ. І.ФРАНКА: Роман Купчинський, Д-р Матвій Стахів, Д-р Мирон Коновалець, Іван Кедрин-Рудницький, Василь Софронів-Левицький, Д-р Евген Ю. Пеленський, Іван Дурбак. 