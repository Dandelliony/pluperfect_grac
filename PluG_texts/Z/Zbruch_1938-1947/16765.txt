Редукція чеських шкіл у Карпатській Україні.

ПАТ повідомляє: На основі розпорядку уряду о. д-ра Волошина перед новим роком зліквідують усі чеські школи в Карпатській Україні. Чеські кляси відкриють лиш там, де є що найменше 40 чеських дітей.
У цілій Карпатській Україні залишиться лиш 45 чеських учителів; тепер є їх 70.
Як ґенерал Франко накаже, бувший король Альфонс вернеться до Еспанії.
Ґраф Романонес, що боронив б. еспанського короля Альфонса перед кортезами, дав інтервю представникові Аваса. Він заявив, що тепер нема ніяких перешкод, щоб Альфонс вернувся до Еспанії. Чи він з того дозволу скористає — не відомо, але коли ґен. Франко таке постановить, напевно вернеться, бо як еспанець він піддався голові держави та слухає його. Зрештою в цій постанові нац. уряду нема ніякого політичного маневру.
Новий примас Греції.
Король Греції Юрій ІІ. повідомив телєґрафічно прем. Метаксаса, що зпоміж трьох кандидатів синоду вибрав він архиєпископом Атен і примасом Греції трапезунтського митрополита Хризантоса. Інтронізація відбудеться в неділю.
Мексиканське посольство зорґанізувало револьту лівиці в Еквадорі.
Вся еквадорська преса гостро агітує мексиканське дипльоматичне представництво за те, що воно заінспірувало революційну акцію лівих партій проти президента й уряду. Мексиканський дипльомат дав своє авто з дипльоматичними знаками, щоб посли-екстремісти втікли до касарні збунтованого полку піхоти.
Ґен. Енрікез, що його лівиця висувала як кандидата на президента, віддався до диспозиції уряду та в деклярації осудив своїх однодумців. 