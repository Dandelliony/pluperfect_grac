Сумна статистика. —  Процес "Міс Европи" з Вильна. — Демонстрації безробітних в Анґлії.

Сумна статистика. В минулому році на терені м. Стрия 180 осіб покинуло батьківський обряд, з того 55 осіб уроженців Стрия (10 жінок і мужчин). Навіть у такому свідомому осередку як Стрий, зміна обряду — на жаль — є буденним явищем і польські алярми про "курсенє сен. стану посяданя" набирають окремого посмаку.
Процес "Міс Европи" з Вильна. Виленський суд розглядав 7. ц. м. сензаційну справу, а саме скаргу голяндського громадянина Гарі Сольтена проти Віри Атаназієвої. Голяндець домагається звороту 800.000 зол. Коли Татяну Маслов вибрали "Міс Европою" вона познайомилася з молодим студентом, голяндським міліонером Сольтеном і заручилася з ним. Сольтен дав батькам своєї коханої 800.000 зол. на промислове підприємство на тектурню в Міхалішках. Та до подружжя не прийшло, Сольтен оженився з голяндкою і зажадав звороту 800.000 зол. Справа опинилася в суді, бо батьки "Міс Европи" не хотіли так легко позбутися легко придбаних грошей. Їх оборонець доказував, що Сольтен приступив до спілки і може тепер лиш домагатися розвязання спілки. Суд заповів проголошення присуду аж за два тижні.
Демонстрації безробітних в Анґлії. 7. ц. м. відбулися в Льондоні нові демонстрації безробітних, які тим разом за терен демонстрацій вибрали собі вибагливі льондонські гостинниці. Безробітні окупували готелеві голі та окликами домагалися, щоб їх приділити до відділів, що працюють над підготовою протилетунської оборони в Льондоні. 