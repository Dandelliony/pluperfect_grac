◦ ◦ ◦ ◦

Фінське воєнне звідомлення
ГЕЛЬСІНКІ, 19 вересня. — На Карельській вузині та на вузині Авнус дійшло до сутичок стеж і місцями до вогневої діяльности. У південній частині східного фронту іде дальший бій на тому місці, в якому ішов кілька останніх днів, при чому наші війська відбили спроби ворога вдертися в наші становища. Досі ворог втратив у цьому бою коло тисячу вояків вбитими. В інших частинах фронту, а теж далі на півночі відбувалася взаїмна діяльність стеж та звичайний заставний вогонь артилерії і ґранатометів. Наше летунство взяло під вогонь ворожі сторожеві човни у Фінському заливі. Наземна оборона збила у зв'язку з боями у східній частині східного фронту дві ворожі ловецькі машини.
Верховне Командування Німецьких Збройних Сил повідомляє:
Над Тереком німецькі війська проломили сильно розбудовані і підміновані польові укріплення і викинули ворога з декількох височинних становищ. Битву за Сталінград продовжувано успішно, не зважаючи на завзятий спротив. Розбився серед тяжких втрат місцевий відтяжуючий наступ сильних ворожих піхотних та панцирних з'єднань, поведений з півночі проти німецького запорного становища. Ворожі сили, що вдерлися до наших становищ, були знищені при визначній співдії з’єднань війська та летунства. Взято численних полонених і знищено 120 танків. У повітряних боях над Сталінградом втратив ворог учора 77 літаків; на долішній Волзі запалили бойові літаки 3 кораблі з нафтою і продовжували успішно нищення важливих залізничих вузлів.
Біля Воронежа відбито у запеклих боях частинно у протинаступі продовжувані наступи ворога проти мостового причілка. З'єднання німецького та італійського летунства принесли тут армійським відділам успішне відтяження.
У Північній Африці німецьке та італійське летунство хвилями атакувало бомбами і покладовою зброєю вихідні становища танків та моторизованих колон.
Підчас нічних виснажувальних налетів британських бомбовиків на прибережну область Балтійського моря зістрілено 2 ворожі літаки.
Перед анґлійським південним побережжям потопили вчора легкі німецькі бойові літаки один торговельний пароплав у 1.500 брт. і поцілом бомб пошкодили 4 дальші кораблі.
Кумаїчі Ямамото — віцеміністр закордонних справ
ТОКІО, 19 вересня. — Рада японського уряду іменувала Кумаічі Ямамото, віцеміністром закордонних справ. Кумаічі Ямамото має 63 роки. Від 1920 року він працює в міністерстві закордонних справ на різних закордонних становищах. В останньому часі він був директором східно-азійського бюра, а передтим директором торговельного відділу міністерства закордонних справ.
Румунський міністр зброєнь
БУКАРЕШТ, 19 вересня. — Генерала Ґеорґа Добро іменували міністром для вивінування армії та воєнної продукції. Новий міністер займав досі становище заступника державного секретаря для зброєнь у міністерстві оборони.
Совєтські дезертири
АНКАРА, 19 вересня. — На турецько-совєтському кордоні повторилися в останніх днях знову в різних місцях переходи совєтських дезертирів, яких відповідні турецькі військові станиці негайно інтернують.
Діти на кораблях
ЖЕНЕВА, 19 вересня. — Як повідомляє "Дейлі Скеч", Злучені Держави відсилають тепер назад до Великої Британії всіх англійських дітей, що перебували в Америці. Не зважаючи на небезпеку атлянтійського бою, дітей відсилають на озброєних транспортових кораблях, а то й транспортують їх разом з літаками, що їх ЗДА пересилають до Англії.
Італійське воєнне звідомлення
РИМ, 19 вересня. — З Головної Кватири Італійських Збройних Сил повідомляють:
На єгипетському фронті акція розвідувальних частин.
Летунство продовжувало бомбардувати бази на Мальті. Збито один британський літак.
В останніх днях 4 наші літаки не вернулися з лету на ворога. Штурмові бойові одиниці фльоти вдерлися до Ґібральтарського заливу та затопили там пароплав "Равена Поінт". У попередній акції інші штурмові бойові засоби в тому самому заливі тяжко пошкодили пароплави "Мета", "Шандс", "Емпаєр Снайп", "Барон Дугляс" та п'ятий пароплав, якого назви не стверджено.
Більшість агресорів повернулася до бази.
Евакуація Гібральтару
ЛІЗБОНА, 19. вересня. — В останньому часі прийшли з англійських інформаційних джерел вістки, що з Ґібральтару перетранспортовують всі цивільні особи до Англії. І справді, до кількох днів з пристані цього міста-твердині виплило кілька транспортових кораблів, що мали на чердаку цивільних пасажирів. За вістками з Танжеру, все це втікачі з Мальти та емігранти з Англії, яких у Ґібральтарі досі терпіли. Але ж в останньому часі ці "гості" англійської твердині підчас численних суперечок між англійськими та американськими вояками ставали завжди по боці американців. У слід за тим англійська військова влада перевела їх відтранспортування. Щодо взаємин аліянтських військ в Ґібральтарі, відомо, що суворе відокремлення їх поширено тепер і на час їхнього відпочинку. 