◦ ◦ ◦ ◦ ◦ ◦ ◦

Війна в Європі і Африці
(Щоденник воєнних дій)
На балканському фронті найбільш активні воєнні дії відбувалися в Югославії. Німецькі війська, згідно з зведенням німецького командування, вступили в Бєлград. Коло Карлаваца (на південь від Загреба) вони з'єдналися з італьянськими частинами. Італьянці, говориться в зведенні італьянського командування, пройшли Сенья на побережжі Адріатичного моря. В районі Цара італьянські війська зайняли Бенковад, острови Сеструнь, Іж, острів Вір і наступають на залізничний вузол Кнін. Італьянськими військами зайнятий також острів Улян. Як передає лондонський кореспондент агентства Ассошіейтед Пресс, на обох берегах ріки Морава, на південний схід від Бєлграда, югославські війська розпочали контратаки проти німецьких частин. В ряді інших секторів фронту югославські війська відбили атаки німців. У південній Югославії, повідомляє агентство Рейтер, німецькі війська змушені були відступити до Суха Река, в 40 милях на північний захід від Скопле. Німецькі бронетанкові частини були затримані також біля села Топола (в 20 милях від Бєлграда). За повідомленням лондонського кореспондента агентства Ассошіейтед Пресс, югослави відрізали німецькі сили в Топола.
На всіх ділянках фронту відмічалась активність авіації воюючих сторін. Особливо запеклого бомбардування німецької авіації зазнало місто Сараєво. Згідно з комюніке командування англійських військово-повітряних сил у Греції, англійська авіація продовжує робити нальоти на німецькі колони.
На грецькій ділянці фронту німецькі війська зіткнулися з грецькими і англійськими частинами перед головною грецькою оборонною лінією. Згідно з відомостями агентства ОФІ (Гавас) а Афін, англо-грецькі війська займають міцну лінію оборони від Адратичного моря до Салонікської затоки.
Головні бої між німецькими і греко-англійськими частинами провадяться між Вітолем і Флоріною (на півночі Греції). За відомостями афінського кореспондента агентства Ассошіейтед Пресс, грецькі і англійські передові загони відбили 13 квітня в північній частині Греції дві невеликі атаки німецьких військ. Агентство Рейтер, посилаючись на грецьке міністерство преси, повідомляє, що греки розбили колону німецьких танків, вагони мотоциклістів і піхоти в знаменитому монастирському міжгір'ї, на північному кордоні Греції.
Велику активність проявляла авіація. Німецькі літаки, повідомляється в зведенні німецького командування, знову зробили наліт на порт Пірея і гавань Саламіс. Бомбардований був також ряд інших грецьких пунктів.
В Албанії італьянська 11 армія, за зведенням італьянського командування, просувається в районі Корчі (недалеко від греко-албанського кордону). На північ від Скутері (північна Албанія) італьянські частини відбили атаку югославських військ. За повідомленням агентства Юнайтед Пресс, просування югославських військ в Албанії триває. За непідтвердженими відомостями, говориться в повідомленні, югославські війська в Албанії знаходяться в 20 милях від Тірани і намагаються досягти Дураццо а метою оточити тальянців в центральній Албанії.
Знову були бомбардовані аеродроми і портові споруди на острові Мальта.
На англо-німецькому фронті відмічається деяке затишшя. За минулі два дні німецькі озброєні сили діяли головним чином на морі. В зведенні німецького командування повідомляється про потоплення і пошкодження кількох англійських торгових суден і про знищення поблизу берегів Ісландії одного англійського допоміжного крейсера. Німецькі бомбардувальники зробили в ніч на 14 квітня наліт на портові споруди, розташовані на південно-східному побережжі Англії.
В ніч на 13 квітня, передає агентство Рейтер, з'єднання англійських бомбардувальників атакували воєнно-морські бази в Бресті, де укриваються німецькі лінкори. Були бомбардовані також база надводних човнів в Лоріані і аеродром в Меріньяку (поблизу Бордо) — головній базі 4-моторних бомбардувальників "Фокке-Вульф". Вдень 13 квітня англійські літаки атакували різкі німецькі судна коло голландського і німецького побережжя. В ніч на 14 квітня англійські бомбардувальники знову зробили наліт на аеродром в Меріньяку. Бомбардовані були також доки в Бордо.
Німецько-італьянські війська, що оперують в Північній Африці, оточили, згідно з зведеннях німецького командування, Тобрук і захопили порт Бардія, розташований на східному кордоні Кіренаіки. Зайнято також форт Капуццо і розташований на території Єгіпта пункт Соллум. Тепер, повідомляє кореспондент агентства Рейтер з Каїра, бої відбуваються коло Соллума і в районі Тобрука. В італьянському зведенні відмічається, що англійський гарнізон, який перебуває в Тобруку, і далі чинить опір. Англійські війська, що оперують у Лівії, твердить каїрський кореспондент "Дейлі Експресс", готуються до сильних боїв. Англійські війська концентруються в східній частині гірського району Джебель-ель-Акдар. Туди ж стягуються і німецько-італьянські сили.
Англійські літаки, говориться в комюніке командування англійських повітряних сил на Близькому Сході, зробили нальоти на позиції противника і аеродроми в Кіренаіці. Колона мотомеханізованих німецько-італьянських військ, що мала намір атакувати Тобрук, була бомбардована і розігнана.
У Східній Африці основні операції розгортаються в Абіссінії. В комюніке англійського командування зазначається, що на фронтах в Абіссінії англійські війська продовжують переслідувати відступаючі італьянські частини. Англійські війська, пише кореспондент агентства Рейтер, зайняті тепер оточенням решти частин італьянської армії, які залишилися і відступають від Аддіс-Абеби в різних напрямах. Основні італьянські сили, твердить кореспондент, зосереджуються в районі Джімма (на південний захід від Аддіс-Абеби), де, очевидно, відбудеться рішучий бій.
14 квітня (ТАРС) 