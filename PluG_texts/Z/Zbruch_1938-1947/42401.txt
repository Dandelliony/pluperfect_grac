Наукові збори фізіологів. — Виставка творів художників України

Наукові збори фізіологів
При Львівському медичному товаристві створена секція фізіологів, біохіміків та фармакологів. Ця секція одночасно є філією Українського фізіологічного товариства. Нещодавно відбулись перші наукові збори цієї секції, які були скликані з нагоди дня народження великого російського вченого-фізіолога академіка Павлова. Засідання відкрив голова секції професор Парнас.
Павлов, видатний фізіолог світа всіх часів. Його геніальні думки в області фізіології, особливо травних залоз, умовних рефлексів, є епохальними відкриттями. Рідко хто колинебудь з вчених користувався такою безмежною любов'ю в своїй країні і за кордоном, як Павлов, — сказав професор Парнас.
На цих же зборах професор Вєжуховський зробив доповідь про актуальні теми сучасної науки, про фізіологію, зокрема про фізіологію нових органів. Свою доповідь він ілюстрував картинами.
— Повстає багато нових проблем, які дають вченим поле для діяльності, створюють світлі перспективи в майбутньому, — закінчив свою доповідь професор Вєжуховський.
Молода львівська фізіологічна секція, як філія Українського фізіологічного товариства, включимся в науково-дослідницьку роботу. Її скромні праці допоможуть піднести науку про фізіологію на вищий рівень.
З. Вінер, лікар-фізіолог.  
 Виставка творів художників України
Сьогодні в М. Львові відкривається виставка творів радянських художників України, на якій експоновані роботи переважно за 1937—1939 рр. Виставка має ознайомити трудящих м. Львова з досягненнями образотворчого мистецтва Радянської України.
Молоде радянське образотворче мистецтво, що сформувалося на співзвучній своєму суспільству правдивій основі соціалістичного реалізму, є єдиним прогресивним у світі мистецтвом з неосяжним обрієм процвітання.
Соціалістичний реалізм, як творчий метод художника забезпечує розвиток великого емоціонального, правдивого мистецтва, позбавленого будьяких ознак занепаду, фальші і песимізму.
В Радянському Союзі художник-творець натхненний великими ідеями справедливості Леніна і Сталіна, живе і творить разом з народом, переборюючи всі труднощі, успішно будує соціалістичне життя, свою культуру. Тому в своїх творах радянські художники незалежно від віку, в переконливих образах відображають правду дійсності.
Тому тематика в радянському мистецтві настільки широка й багатогранна, як широке і багатогранне життя народів Радянського Союзу. Ось чому картини заслуженого діяча мистецтв, професора живопису Ф. І. Кричевського "Веселі доярки", "Дівчата", сповнені реального життя й правди, а чудовий барвистий кольор передає настрій і подих сонячної квітучої України.
Молодий художник Козодоїв в картині "Тов. Орджонікідзе в засланні" розкриває образ стійкого більшовика-комуніста, що вселяє віру в перемогу.
Заслужений діяч мистецтва Бурачек в пейзажі "Шлях до колгоспу" передає почуття простору типового сонячного краєвиду соціалістичної України з її неосяжними ланами золотої ниви.
Дипломна робота молодого талановитого художника Іванова М. "Наші прийшли" з майстерністю й душею художника розкриває психологічні переживання, замордованих в застінках білих, великої сили волі людей-більшовиків. Художник зумів із окремої події створити узагальнений правдивий образ історичної дійсності, малюючи епоху жорстоких класових сутичок.
Здібний художник Григорєв в картинах "Фізкультурники", "Комсомольська родина", в пейзажах і портретах відображає прекрасне сонячне нашої молоді.
Художник Савін взяв історичну тему з минулого, боротьби українського народу за волю. Народний герой бунтар Кармелюк стає об'єктом творчості радянського художника, створюється образ Устима Кармелюка, як ватажка свободолюбивого українського народу в боротьбі з безчинством самодержавних порядків і панського гніту.
Чудові акварелі проф. Шовкуненка — артиста цієї техніки живопису правдиво відображають будівництво і природу нашої батьківщини.
Чудовий твір скульптора Макагона, погруддя Т. Г. Шевченка. В тонких психологічних рисах художник створив монументальний образ великого народного співця, борця за волю і правду народу.
Скульптура Іванова Б. — постать великого льотчика нашого часу Чкалова, переконуюче передає почуття людини, що вкрила себе і батьківщину невмирущою славою.
Так можна навести багато прикладів, як українські радянські художники з однаковим захопленням і вмінням працюють над створенням повноцінних образів історичних подій і героїв історії, а також над різноманітними темами сучасності. Це природня ознака радянського мистецтва, бо воно є народне і позбавлене будьяких мод на теми і жанри.
Виставка є показ пройденого етапу. А в майбутньому українське образотворче мистецтво з участю нових творчих колективів — художників західних областей України прийде до славної ювілейної дати — 25-річчя Великої Жовтневої революції ще з більшими успіхами. Радянське образотворче мистецтво йде по шляху нечуваного розквіту, рухоме великими ідеями комунізму за удосконалену художню форму.
Є. Є. Васильєв. 