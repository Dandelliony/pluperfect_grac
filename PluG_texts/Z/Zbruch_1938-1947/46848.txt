◦ ◦ ◦ ◦ ◦ ◦ ◦

Совітсько-грецькі переговори розбилися
ЦАРГОРОД, 23.1. — Грецька торговельна місія вернулася до краю після безуспішних переговорів у Москві. Підчас переговорів, що тривали 40 днів, греки намагалися закупити пшеницю й вугілля. Совітські представники мали зажадати зависоку ціну на пшеницю й відмовили доставу вугля, натомість зажадали наперед видати ряд кораблів, що їх законтрактували давніше у Греції, які є тепер на анґлійській службі.
Анґлійці затаюють свої великі втрати
Крутійства анґлійського міністра
БЕРЛІН, 23.1. — Німецьке летунство затопило впродовж останньої війни 11 бритійських кружляків. Недавно затоплений воєнний корабель "Савтгемптон" це якраз одинадцятий бритійський кружляк. Всі ті втрати стверджені і про них повідомили звіти німецького головного командування. Але анґлійський міністр лорд Четфилд заявив з нагоди втрати кружляка "Савтгемптон", що "кружляк, що ми його втратили, це перша велика морська одиниця, що ми її втратили впродовж 18 місяців внаслідок летунських атак". Очевидно, що це забагато крутійства вже навіть на анґлійців, що привикли до цього. Дальше лорд Четфилд додав — як це передає анґлійська пресова аґенція Райтера, — що "наші (анґлійські) сили не володіють морями й на мою думку дальше вдержать це панування з засадничих причин". Якраз так говорить анґлійський міністр після того, як німецьке та італійське летунство так сильно поторощило до анґлійців на Середземному Морі. Також і на інших морях анґлійське мореплавство  щораз більше занепадає. Мова тих всіх подій більше проречиста, як слова лорда Четфилда, що під військовим оглядом не видержують ніякої, навіть найменшої критики.
Великий скандал в анґлійському парляменті
НЮ-ЙОРК, 23. І. — Як повідомляє "Асошієйтед Пресс" з Лондону, в палаті громад стався сензаційний скандал. Парляментарному секретареві в міністерстві прохарчування Робертові Бусбай закинено здефравдування чеських грошей і систематичне спроневірювання і перекупство. Подрібні досліди виявили, що Бусбай, якому доручено зліквідувати деякі чеські платні зобовязання й конта в Анґлії, спрямував ці грошеві суми в одні руки, що виявили "зрозуміння" для цього ролу трансакцій. Якщо ця комбінація вдалася б, обіцяли Бусбаєві за його услуги дрібницю в висоті 96.000 долярів. Відзискання назад спроневірених досі сум, що сягають соток тисяч, неможливе. У звязку з цим Бусбай зголосив своє уступлення зі становища парляментарного секретаря, та одночасно повідомив, що не має найменшого наміру зректися зі свого мандату в палаті громад. Слідча комісія палати громад зложила заяву: "Поведінка Бусбая була суперечна з законами палати громад і нарушала гідність члена парляменту".
100 бомбовиків над Грецією
РИМ, 23. І. — Понад 100 італійських боєвих літаків і бомбовиків заатакувало у вівторок досвіта бомбами важкого й середнього калібру грецькі боєві становища на південно-альбанському фронті, як також грецькі пристані в Солуні, Велосі й Превезі. Акції італійських літаків тривали цілий день аж до сумерку. На альбанському фронті обкидано успішно бомбами батерії протилетунської артилєрії, військові відділи, муніційні табори й гнізда.
Атаки на згадані грецькі пристані, в яких у тому часі відбувалися скупчення військ і де зібрано запаси воєнного матеріялу, переведено після докладної розвідки. Не зважаючи на сильний вогонь грецької протилетунської артилєрії італійським ескадрам удалося виконати наказані їм завдання та спричинити поважні шкоди в Солуні, Велосі та Превезі. Одночасно заатаковано знов остров Корфу та її воєнну пристань.
Ніппон мусить мати 100 міліонів населення
ТОКІО, 23. І. — У середу проголосили проєкт нового ніппонського закону, що його метою забезпечувати зріст ніппонського населення. У вступі до цього закону говориться, що у 1960 р. Ніппон мусить мати 100 міліонів населення. Згаданий законопроєкт передбачує такі засоби, щоби збільшити число ніппонського населення: у найближчих десятках літ пересічний вік, коли треба входити у подружі звязки означений для мужчин на 25, а для жінок на 21 літ. Кожна родина повинна мати пересічно пятеро дітей. Родини, що матимуть багато дітей, будуть користуватися податковими знижками та допомогою на виховання дітей. Податок, що його платять нежонаті й незамужні, буде збільшений. Одночасно введуть позички для подруж.
Під сучасну пору Ніппон має 76 міліонів населення. 