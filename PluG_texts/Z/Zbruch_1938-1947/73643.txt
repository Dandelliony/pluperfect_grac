◦ ◦ ◦ ◦

Біля Порто Алєозе зударилися два поїзди при чому, як повідомляє агенція Стефані, згинуло 4 особи, а 34 були важко ранені.
В провінції Мінас Гереас зливні дощі викликали велику повінь, що потягла за собою 18 людських жертв та спричинила великі матеріяльні шкоди.
Управління північно-американської пошти повідомило, що велика частина поштових посилок, наданих між 15. IX. та 3. X., як теж різдвяні дарунки для американських частин на близькому сході, затонули. Тільки з одним кораблем затонуло 5.000 поштових мішків.
Союз англійських власників моторових та вітрильних суден — за повідомленнями "Дейлі Скеч" — звернувся до англійського міністра комунікації з вимогою — зареквірувати з уваги на велику недостачу корабельного тонажу малі вітрильні кораблі, щоб таким робом вирівняти дещо цю прірву. Вітрильні човни не потребують великої залоги та можуть перевозити сотні тон товарів.
Місто Біляйз, столиця колишнього британського володіння Гондурас, яке пізніше перейшло в американські руки, як повідомляє часопис "Пікольо", що появляється як полудневе видання часопису "Джорналє — Італія", зазнало багато від сильного гурагану, що з важкими хмароломами та градом шалів над цим містом. Селами струснув землетрус, від хмароломів повстали великі повені. Гураган знищив велетенські склади дерева та багато іншого добра, як теж табуни коней та отари заводських овець і зебр. Важко пошкоджено два американські кораблі, що з вантажем шляхотного дерева стояли в заливі Гондурас. Населення Гондурасу втекло в гори. Згинуло 125 білих, 800 родин залишилося без даху над головою. Про втрати тубильчого населення нема ще ніяких відомостей. Важко потерпів теж острів Тарнев, що лежить перед Біляйз. Ураган іде в північно-західному напрямку зі скорістю 8 миль на годину.
Вночі на неділю британські літаки летіли знову над швайцарською територією. Як повідомляють урядово, між годиною 21.00 і 21.50 у північній частині Швайцарії перелетіли чужі літаки границю у східному напрямку. У північній Швайцарії був летунський сполом.
З Барцельони повідомляють, що в еспанському місті Санта Кріста де Гаро, північно-американський літак був примушений осісти. Ця місцевість лежить на віддалі чотирьох кілометрів від малої пристані Сан Фелію Квіксольс у Каталонії.
Досі війна коштує Злучені Держави 60 міліярдів долярів, тобто вдвоє стільки, що ціла світова війна 1914—18 рр., коментують так фінансово-політичні кола швецької столиці.
В перших 11 місяцях війни північно-американська фльота втратила більш, як три четвертини літаконосів і авійоматок, що їх мала вдень вибуху війни 8 грудня 1941 р. північно-американська воєнна фльота мала разом 155.000 тон корабельного тонажу. Фльота мала 8 корабельних одиниць, з яких в дотеперішніх бойових діях японські над- і підводні морські сили і бойові літаки знищили 7. Це літаконоси: "Горнет" на 20 тис. брт., "Boсп" на 14.700 брт., "Ентерпрайс" 19.900 брт., "Йорктаун" 19.900 брт., "Ляц Інгтон" на 33.000 брт., "Санатога" на 33.000 брт. та авійоматка "Льонглєге" на 11.050 брт. В мирних часах залога цих 7-ох кораблів доходила до 10.000 чоловік. Велика частина залоги цих кораблів затонула із кораблями. Ця висока втрата в літаконосах спонукала ЗДА ще більше, як досі перебудовувати океанські пароплави на допоміжні літаконоси. Три перші перебудовані океанські пароплави, що повнять службу в характері літаконосів, впали жертвою морського бою біля островів Санта Круз. 