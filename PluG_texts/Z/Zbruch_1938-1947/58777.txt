◦ ◦ ◦ ◦ ◦

Ленінград вимирає
Ню Йорк, 15 листопада. В одному часописі з середнього заходу змальовує його ж кореспондент з фінського фронту під Ленінградом свої розмови з совітськими полоненими. Про положення в Ленінграді заявили вони, що большевики є вже тепер здеморалізовані і їх мусять що два дні змінювати. Один полонений, що в цивілю був шофером у гумовій фабриці "Треугольник", оповідав, що фабрика була вже в перших днях жовтня зруйнована, після цього всіх її робітників покликали до війська та приділили до тих відділів, які мали найбільші втрати. Вже у вересні знищено підчас летунських нападів ряд збіжевих силосів, у висліді чого мусіли зменшити рацію хліба і тільки совєтські службовики дістають дуже малі його порції. Від вересня не можна теж дістати бараболь, а теж ярини і м'яса. Хоч населення вигибає з голоду, нема виглядів на бунт, бо його повільно і так вистрілюють.. Звітодавець пише, що большевики вживають розривних куль, якими послуговуються тільки ловці, що полюють на дичину.
За повну блокаду Франції
Берлін, 15 листопада. Недавно заявив англійський міністр бльокади, Дальтон, що Англія бльокуватиме французьку пристань Марсей, щоб відтягнути Францію від її довозу з Північної Африки. Дня 6. XI. англійський часопис "Дейлі Мейль" жадав повної бльокади Франції. Часопис звертається у вступній статті проти північно-американсько-французького договору, для постачання неокупованим теренам Франції харчевих продуктів. Французи перевозили на чердаках своїх кораблів контрабанду, а це мусить бути припинене. Але за контрабанду вважає англійський уряд також харчеві продукти, як банани, ананаси і т. п. "Настав час — пише ця газета — розгорнути бльокаду над Віші-Францією в інтересі нашої самооборони". Лондонський кореспондент швайцарського часопису "Сюісс" потверджує цю кампанію, як ведеться від довшого часу в Англії і якої ціллю є оправдати насильні методи супроти французького права до життя. Кореспондент пише "Можна зовсім певно сказати, що англійська фльота інтервеніюватиме в майбутньому дуже енергічно, і переведе повну блокаду Франції". Захоплення французького конвою англійськими воєнними кораблями перед південно-французьким побережжям, дня 6. XI. вказує на те, що Англія має охоту здійснити свої плани, коли тільки до цього трапиться нагода.
Безпосередньо перед Керчю
Верховне Командування Збройних Сил повідомляє: У Криму наші війська стоять безпосередньо перед Керчю. Місто і гавань є під обстрілом німецької артилерії, якого наслідки можна спостерігати.
Авіяція цільним попаданням бомб вивела в ладу набережні батерії біля Севастополя, знищила важливі військові споруди в гавані і пошкодила два великі транспортні кораблі.
Дальші налети були скеровані проти військ, які тікали з Керчі. При тому штурмові літаки затопили два транспорти, загальною водомісткістю в 5.500 рбт. Також на інших відтинках східного фронту осягнено успіхи в місцевих боях.
На водах довкола Англії штурмові літаки, встановлені для озброєної розвідки, пошкодили на схід від Ловстофт один великий торговельний корабель і бомбардували з добрим успіхом кораблебудівельні варстати та постачальні підприємства в гавані Фельмута.
У Північній Африці пікуючі літаки розбили британські позиції і панцирні гнізда біля Тобрука.
Окремі ворожі літаки скинули незначну кількість розривних бомб у східних областях Німеччини. Цивільне населення мало втрати вбитими і пораненими.
Заява Черчіля у Палаті Громад
Берлін, 15 листопада. В англійській палаті громад Черчіль заявив, що він хоче закордонним країнам показати, що в Англії допускається всяку критику, навіть у відношенні до діяльності уряду. "Для інформації тих країн я хотів би ще додати — говорив Черчіль — що тих, хто голосує проти британського уряду, не переслідують, не замикають у концентраційних таборах, ані не напастують їх жодним іншим способом".
Кожне з тих слів Черчіля — це нова брехня. Досить тільки пригадати, що прихильників сер. Освальда Мослея інтерновано цілими тисячами. Але передусім відносини в британських домініях — це один великий акт обвинувачення проти англійського терору. Як відомо, тільки 6-го жовтня відбулася в південно-африканському місті Преторії протестаційна маніфестація проти щораз частіших і ширших арештів та інтернувань бурських націоналістів. А що навіть у палаті громад Черчіль затикає рота всякій серйозній критиці, доказом цього пригода містера Шінвелла, який наївним способом прийняв Черчілеву заяву за добру монету, і мусів вислухати гостре завваження від морського міністра Александра, коли він у дискусії після Черчілевої заяви ставив невигідні для уряду питання про створення другого сухопутнього фронту для відтяження большевиків.
У Донбасі кидають нові частини
Берлін, 15 листопада. Проти успішного просування німецьких та італійських військ у промислових областях Донбасу большевики кидають наспіх зібрані нові частини. Не добившись жодного успіху, потерпіли вони великі втрати військовим матеріялом, убитими і полоненими.
Большевицькі втрати
Берлін, 15 листопада. Під час боїв у районі Калініна декілька совєтських літаків пробувало вчора атакувати заняте німецькими військами місто Калінін. Сильний огонь німецької протиповітряної оборони примусив большевиків негайно завернути. Один совєтський літак загорівся і впав недалеко від міста. Таким чином полк німецької зенітної артилерії, який стоїть у Калініні, збив у тому районі 50-ий з черги ворожий літак.
На черзі Англія
Берлін, 15 листопада. Навіть лондонський "Таймс" не вірить твердженням урядових британських кіл, які в останньому часі неодноразово повідомляли про припинення німецької офенсиви на східному фронті. А саме ця газета журливо заявляє, що немає жодних вісток про те, що німці вже відійшли на зимові квартири.
Затривоження в СССР
Берлін, 15 листопада. Жид Фінкельштайн-Літвінов, якого, як відомо, призначено совєтським амбасадором у Вашінгтоні, досі ще туди не прибув. У совєтських колах цим дуже занепокоєні; догадуються, що його постигла якась пригода: можливо, що він загинув у повітряній катастрофі, або може літак, на якому він їхав, мусів десь приземлитися.
Фрея Старк в Іраку
Берлін, 15 листопада. Англія намагається припинити повстання курдів у північному Іраку та в курдійських районах Ірану, висилаючи туди славнозвісну британську агентку Фрею Старк і другого агента, майора Егмонта. Вони мають знов приобіцяти курдам створення з’єдиненої самостійної курдійської держави. За таку самостійну державу, приобіцяну англійцями, курди боролися вже після світової війни, але своєї мети не досягли. 