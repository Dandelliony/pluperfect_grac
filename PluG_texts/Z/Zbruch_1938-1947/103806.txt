Хороший початок.

  (Львівський теа-джаз)   Слідом за відкриттям українського театру мініатюр, у Львові почав свою діяльність організований при Львівській державній естраді теа-джаз.   Четвертого березня джаз показав свою першу програму. Треба віддати належне його художньому керівнику Сергію Каштеляну, який проявив немало вигадки і справжнього смаку. Програму дивишся з великим інтересом. Репертуар різноманітний: музичний номер змінюється ліричною пісенькою, пісенька чергується з танцем, жартом, пародією. Всі ці номери супроводяться вдалим і дотепним конферансом (конферансьє — С. Каштелян). Конферанс скупий, але дохідливий. «Антракти» між окремими номерами, які заповнені конферансьє, зроблені майстерно. Каштелян не лише конферансьє, але і хороший актор, музикант. Його сценка з роялем, «Надцята рапсодія», «Справжня іспанська серенада» — це, власне кажучи, не естрадні номери, а філігранні мініатюри, в яких ретельно продумані виконавцем кожний жест, інтонація. Свіжо і задушевно виконує він пісню про радянського воїна «Жив моряк» (текст В. Диховичного). Каштелян виходить за традиційні рамки джаза, ідучи шляхом талановитішого представника цього жанру — Леоніда Утьосова.   Вокальний жанр у джазі представлений двома співанками: Людмілою Кондрашевою і Євгенією Д'ячковою. Вони з успіхом виконують ліричні лісні і пісні-жарти.   Заслужений успіх мали солісти джазу Галина Федорова і Володимир Яковенко. Танці в їх виконанні відзначаються високою технікою. Особливо вдалий номер «Караван» (музика Дюг Еллігтона), в якому Галина Федорова виявляє здібності не лише хорошої танцюристки, але і прекрасного акробата.   В усіх речах видна кропітлива робота музичного керівника джаза Ф. Кесслера. Зі смаком зроблені вальси Штрауса в обробці В. Семенова. Звичайно, цей номер не відзначається новизною, але все це виправдується хорошим виконанням.   В оркестрі є здатні солісти: I. Ляшенко (кларнет), В. Шахов (труба). Їх сольні виступи — хороше доповнення до всієї програми.   Але не все в програмі гладко. Деякі речі, як наприклад, «Блюз», не відзначаються оригінальним текстом і цілком вільно можуть бути замінені якоюсь змістовною піснею. Тим більше, що написана Ф. Кесслером музика цілком заслуговує на хороший текст. Гонитва за світовими ефектами іноді іде не на користь номеру.   Перша програма Львівського теа-джазу залишає приємне враження. Видно, що люди, яким була доручена організація його, взялись за це з любов'ю, працювали, творили. А це принесло свої плоди. Програма Львівського теа-джазу — хороший початок.   Вільна Україна 