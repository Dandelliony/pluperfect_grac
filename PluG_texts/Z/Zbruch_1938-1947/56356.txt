◦ ◦ ◦ ◦ ◦

Губернатор д-р Ляш в Ексц. Митр. А. Шептицького. Створення "Українського Допомогового Комітету". Львів, 19 вересня. Губернатор. Галицької Області Д-р Ляш відвідав 15 вересня з провідними співпрацівниками, між ними з городським старостою Куятом, з начальниками відділів: Д-ром Бауером, Д-ром Гасселіхом і Райшом, а також з начальником штабу буд. радником Тріпке, митрополита греко-католицької Церкви архиепископа гр. Шептицького. Митрополит привітав губернатора у своїй робітні і висловив сердечні слова подяки за відвідини, бо ж Він від років, прикований до крісла, не виходить з дому. Під час приязної і щирої виміни думок розглянено цілість політичного положення в Галицькій Області, а також культурні і суспільні проблеми. Губернатор подав зчерги до відома архиепископу план, щоб покликати до життя в Галицькій Області "Український Допомоговий Комітет", який зайнявсь би забезпеченням і суспільною опікою непрацюючого українського населення. Митрополит запевнив якстій свою згоду і заявив, що сам особисто готовий взяти участь в цьому Допомоговому Виділі.
За паскарські ціни — смерть. Наглий суд у Варшаві засудив Людвика Кендзєрського з Лісної Підкови, що від довшого часу займався потаємним убоєм рогатої худоби та безрог, а також продажем м'яса по паскарських цінах — на кару смерти, втрату громадових коштів.
В Мешканевому Уряді. Мешканевий Уряд міста Львова при вул. Баторого 26 має три засадничі відділи: 1) Мешканеве посередництво для військових; 2) Уряд кватир і мешканеве та готелеве посередництво для німецького населення; 3) Мешканевий відділ для українського і польського населення, що міститься на III. пов. в будинку Мешканевого Уряду. — Жиди, що згідно з наказом мусіли віддати свої дотеперішні мешкання, можуть дістати інші за посередництвом спеціяльного Мешканевого Уряду, призначеного для жидів. — Місто Львів поділено на округи: Німецьку, українську, польську і жидівську. Цей поділ переведено як в інтересі німців, так і українців та поляків. — Мешканці Львова можуть особисто поладнувати справи в Мешканевому Уряді від год. 8.30—12.30 щодня крім неділь. Прохання слід подавати писемно.
"Трійка" їде нормально. Донедавна шлях "трійки" біг від вул. св. Петра до пул. Святохресної (бічна Янівської). З днем 18. вересня всі вози "трійки" курсують нормально: Вул. св. Петра — Янівська рогачка.
Шахові вісті. Як нас інформують, на днях відновило свою діяльність Товариство Українських Шахістів (ТУШ), яке міститься при вул. Пекарській 1 б. на І поверсі. Кожного вечора, вже від 6 год. можна побачити там старих членів та нових і прихильників шахового спорту. 