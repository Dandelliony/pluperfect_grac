◦ ◦ ◦ ◦

Колядки й щедрівки. Відділ Культурної Праці УЦК видав з початком цього року для вжитку УОТ і церковних хорів вибір найкращих коляд і щедрівок у двох окремих збірках, редаговані Д-ром Людкевичем С., а саме: збірку мішаного хору (27 пісень) в ціні 20 зл. і для чоловічого хору (19 пісень) в ціні 10 зл. Ті збірки можна набути в Інституті Народної Творчости, Львів, вул. Францішканська ч. 7. Замовлення з провінції за післяплатою.   Усувати старі адреси — залізничих посилок. Проголошена недавно пересторога про необхідність усувати старі адресові наліпки з опакувань з пересилок, які гадається знову, як експресові пересилки, не є відповідно виконувана. З уваги на те, що такий стан спричинює часто мильні доручення, або опізнює видачу експресових посилок залізничими магазинами, фірми, які надають експресові посилки, повинні усувати з опакувань старі наліпки. У той спосіб можна буде уникнути непорозумінь та опізнень у доручуванні посилок.   Відкриття вистави. Спілка праці Українських Образотворчих Мистців. В неділю 5-го грудня ц. р. в залях приміщення Спілки Праці Українських Образотворчих Мистців при Марійській пл. 9. відбулося відкриття мистецької вистави. Це вже п'ята вистава, що її улаштувала Спілка. У виставі бере участь 99 мистців, яких репрезентує 400 творів з різних ділянок образотворчого мистецтва. У відкритті вистави взяли участь представники німецької влади, УЦК. та численно зібране громадянство. Відкриття довершив голова Спілки д-р Іванець, який привітав присутніх та у вступному слові схарактеризував теперішню виставу, як новий осяг у розвитку українського образотворчого мистецтва. З черги забрав слово керівник Відділу Пропаганди Вергун, який у своїй промові, особливо підкреслив осяги наших мистців у теперішньому воєнному часі. "Змаганням на фронт" — сказав промовець — і творчим зусиллям в запіллі здобувається право на життя, право на творчість і право на те, щоб бути щасливим". На закінчення промовив провідник УЦК. проф. Кубійович, який висловив надію, що мистці, які взяли участь у цій виставі своєю творчою працею дадуть синтезу українського національного мистецтва. Наприкінці повідомив, що УЦК. проголошує конкурс з нагородами по 15.000 зол. на твори мистецтва з кожної ділянки малярства, графіки та різьби. Після офіційної частини, присутні оглядали виставлені твори мистецтва. Вистава відкрита кожного дня від год. 10 до 15-ої.   Рідна земля 