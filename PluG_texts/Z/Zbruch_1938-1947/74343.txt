Хто вбив Леонтовича?

Л. Граничка помістив недавно у "Кр. Вістях" фейлетон, до обговорює Данченкову книжку про композитора Леонтовича. З тої рецензії видно, що справа смерти цього композитора досі в нас не вияснена якслід, та що большевики намагаються скинути вину за його вбивство на якогось бандита.
Я був у початку 1921 року вчителем у брацлавському повіті на Поділлі, близько містечка Тульчина, в якому пок. композитор диригував хором. Один студент, мій знайомий, що вчився в Тульчині та співав у Леонтовичевому хорі, оповідав мені тоді про його смерть таке:
Большевикам не подобався композитор підбором пісень для свого хору. Його хор недавно передтим співав навіть "Ще не вмерла". В місті мав Леонтович велику популярність, отож Чека, вичекала, аж він поїхав на село, де його батько був священиком. Туди поїхав за ним чекіст, заночував у них і вночі застрілив композитора.
Отже справа зовсім ясна. Тепер, а радше аж по війні, певно знайдуться очевидці його праці, що докладніше зясують його діяльність у тих часах та умовини трагічної смерти великого композитора.
Мирон Заклинський. 