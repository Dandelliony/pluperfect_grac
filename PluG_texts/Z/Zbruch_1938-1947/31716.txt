Сектори Інститутів Академії Наук УРСР. — При Обласному будинку народної творчості. — Ленінські дні в кінотеатрах Львова

Сектори Інститутів Академії Наук УРСР
У Львові, за постановою Президії Академії Наук УРСР вирішено організувати сектори Академії. Наукове Товариство ім. Шевченка перетворено на філію Академії Наук з 6 інститутами. Тут працюватимуть інститути: історії України, української літератури, мовознавства, археології, фольклору та економіки.
Новоутворені інститути будуть значно поширені. Вони крім будинків, що вже мають, займатимуть новий будинок на вул. Софії, який буде весною добудований. Бібліотека, що раніш належала Науковому Товариству ім. Шевченка об'єднується з бібліотекою "Народного Дому" і служитиме базою для роботи інституту української літератури. Бібліотека Оссолінеум також належатиме філії Академії Наук.
Етнографічний і Археологічний музей перетворюється в два окремих музеї.
Радянський уряд асигнує великі кошти на розгортання роботи інститутів. Тільки, цього року для інститутів відпускається 2 міліони карбованців.
Наступного року почнеться будівництво великого будинку бібліотеки. При Обласному будинку народної творчості організуються зразкові колективи художньої самодіяльності з різних галузей мистецтва, а саме: оркестри, хор, танцювальний ансамбль, драматичний гурток, гурток художнього читання та масовики-затійники. Кожен, хто бажає працювати у вищезгаданих гуртках, повинен звернутися до обласного Будинку Народної Творчості з 10 до 16 годин. Адреса: вул. Францішканська №7. 21 і 22 січня в ленінські дні в кінотеатрах міста Львова і області будуть демонструватися кінофільми: "Ленін в жовтні". "Ленін в 1918 році". "Людина з рушницею". "Великий громадянин" І і II; Серія "Юність Максима". "Повернення Максима". "Виборгська сторона". 