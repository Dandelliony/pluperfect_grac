◦ ◦ ◦ ◦

Ще у справі електричного світла. ЛЬВІВ, 22 грудня. У зв’язку з нотаткою про нову постанову у справі електр. світла вияснюємо, що під назвою 1-но, 2-, 3- і т.д. кімнатних мешкань треба розуміти мешкання, складені з одної, двох, трьох і т. д. мешкальних кімнат разом з кухнею і лазничкою. Тимсамим тих інших приміщень не вважається за мешкальні кімнати. У днях 24-го грудня ц. р. і 2-го, 7-го і 8-го січня 1943 року можна буде користуватися електр. струмом для освітлення цілий день без перерви.
На кошт громади. Молочні контролери. БЕРЕЖАНИ, 22 грудня. Згідно з розпорядком Ґубернатора, в кожній збірній громаді має бути установлений молочний контролер. Його оплачуватиме збірна громада. Рівночасно молочний контролер переймає функцію голови відділу молочної заготівлі даної збірної громади.
Відібрання господарств за невиконання контингентів. СТАНИСЛАВІВ, 22 грудня. Уряд Харчування і Сільського Господарства при Окружнім Старостві в Станиславові оголосив цими днями про відібрання господарства 20 господарям з Озерян, Братишова, Отинії, Гвозду, Вовчкова, Медухи, Добрівлян, Увіна, Підпечар, Колодіївки та Угорник станиславівської округи за невиконання зарядження про здачу збіжжя та за недостачу робітників до Німеччини. Тим господарям відібрано право користування землею включно з інвентарем та будинками із негайним виконанням цього зарядження, а рівночасно приділено це майно пильним і добровартісним господрям.
Вчинок гідний наслідування. ПП. Стефанія і Михайло Погорецькі з нагоди народження сина-крепкого козака, зложили 700 зол. з призначенням: 500 зол. на допомогу студентам; 100 зол. на допомогу полоненим українцям; 100 зол. на допомогу бідній дітворі міста Снятина. Відділ Суспільної Опіки УЦК складає за ці датки щиросердечну подяку. 