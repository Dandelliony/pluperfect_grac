◦ ◦ ◦ ◦ ◦ ◦ ◦

Військова маніфестація у Токіо
ТОКІО, 21. 10. У Токіо відбулася перед цісарем велика військова маніфестація, в якій приймало участь поверх 50.000 вояків різних формацій. Цісар прибув на площу зі своїм почотом і з представниками закордонних військових аташе. Орхестра відограла національний японський гимн, а почесна компанія перемашерувала перед цісарською трибуною. З черги цісар оглянув вправи 200 легких і важких повзів і 500 літаків. Після двогодинної паради цісар виголосив до війська промову. Цьому військовому торжеству приглядалось поверх 100.000 видців. Військові частини демонстрували перед цісарем свою боєздатність, карність і готовість.
Реєстрація інтеліґенції у Совітах
МОСКВА, 22. 10. Совітська преса подає, що уряд проголосив закон про те, що держава має право рішати всіми інжинірами, техніками, урядовцями й кваліфікованими робітниками промислових заведень. Тепер совітська влада має право примусово перекидати їх з одної фабрики до другої в різні терени краю.
Досі совітські інжиніри мали спеціяльну умову з народніми комісаріатами про те, що їх без власної згоди не вільно перенести з тої чи іншої фабрики. Совітська влада збільшила тепер працю в промисловому виробництві, тож і наложило руку на т. зв. свободу вибору місця й праці.
Б. польський міністр Бек арештований
БУКАРЕШТ, 23. 10. Румунська влада арештувала поблизу Букарешту в околиці Снаґов б. польського міністра закордонних справ Бека. Румунська влада довідалася, що Бек уже від 14-ох днів ладився до дальшої втечі. У Бека знайдено анґлійський паспорт.
Слідство виявило, що Бек одержав від анґлійського посла в Букарешті фальшивий дипльоматичний паспорт. Дальше Бек зізнає, що хоч він мав багато грошей, то анґлійський посол дав йому 2 міліони леїв, щоб виконати плян втечі.
У скрині Бека знайдено надавчо-відборчий радієвий апарат, що його дістав від анґлійців.
Бек хотів втекти з Румунії вже від трьох тижнів, але румунський уряд не дав йому змоги. Бек задумав виїхати тайком з Румунії літаком, одначе це йому не вдалося.
Пожежі в Льондоні
БЕРЛІН, 23. 10. Продовж 21. ц. м. ескадри німецьких боєвих літаків, як подає німецька начальна команда, заатакувала Льондон й інші важні обєкти в полудневій і середній Анґлії. У Льондоні спалахнули великі пожежі. Знищено галі летунських заведень на північ від Ліверпулю. Одночасно збомбардовано військові табори й летунські майдани в інших місцевостях.
Дальше бомбардовано збірні нафти й уладження пристаней.
Ніччю з 21. на 22. ц. м. продовжувано налети на Льондон й інші міста Анґлії. Ворожі літаки скинули в ночі кілька бомб на терени Німеччини, не заподіявши шкоди у військових обєктах.
Ворог втратив учора 2 літаки, німці теж два.
БЕРЛІН, 22. 10. Начальна команда німецької армії подає, що одне підводне судно затопило ворожий кружляк поверх 10.000 тон містоти. Ескадри легких літаків продовжували дальше відплатні налети на Льондон і на полудневу й середущу Анґлію. Німецькі торпедовці затопили біля берегів Анґлії 3 торговельні, добре озброєні кораблі 20.000 тон містоти.
У дні й в ночі дійшло до повітряних боїв, у якому перемогли німецькі літаки.
В ночі над Льондоном видніла заграва пожеж. Важка артилерія обстрілювала у пристані Довр два ворожі торговельні кораблі. Ворожі гармати обстрілювали французьке побереже без ніякого успіху.
Ворожі літаки скинули минулої ночі бомби на Берлін й інші міста. Поцілено лише один військовий обєкт у західній Німеччині. Крім того знищено декілька мешкальних домів, вбиваючи при тому небагацько цивільних осіб.
Ворог втратив 19 літаків, німці 4 літаків.
Японці вдруге бомбардували вірменський шлях
ТОКІО, 22. 10. Японські літаки бомбардували минулої неділі відчинений шлях до Бірми, що його Анґлія перед кількома днями відчинила, а що означає продовження війни в Китаю.
Японські літаки дістали доручення знищити мости, що вони й виконали. Бомбардування переведено з осягом. Крім того літаки заатакували валки вантажних авт, розгромили їх і знищили.
Зновуж інша екадра літаків заатакувала вдруге важні військові обєкти й фабрику муніції.
Бомбардування на Червоному Морі
РИМ, 23. 10. Начальна команда італійської армії подає, що 21. ц. м. італійські торпедовці заатакували на Червоному Морі великий ворожий транспорт, що плив під охороною літаків. У часі завзятого бою затоплено 6 кораблів й один контрторпедовець, а багато ушкоджено.
У північній Африці італійське летунство бомбардувало ворожі військові бараки, летунські бази, тощо.
У східній Африці в Кенії дійшло до сутички між італійськими й анґлійськими війками. Ворожі відділи втекли з поля бою.
Ворожі літаки бомбардували деякі місцевості, не заподіявши шкоди.
Господ. союз Німеччини з Югославією
БЕРЛІН, 22. 10. З кінцем вересня ц. р. почалися у Білгороді німецько-югославянські переговори. Минулої суботи вони закінчилися підписанням договору.
У переговорах устійнено нові контінґенти німецько-югославянського товарообміну в найближчому році. При цій нагоді виявилося, що істнує можливість збільшити цей обмін товарів, що лежить в інтересі обох держав.
Югославянський міністр закордонних справ Марковіч склав заяву з приводу писання отого господарського протоколу, підкреслюючи, що цей договір принесе Югославії великі користі. Німеччина — це важний ринок збуту для Югославії. Врешті цей договір включений у програму нового господарського ладу в Европі.
Остання ставка Анґлії
АНКАРА, 23. 10. З кругів анґлійської амбасади повідомляють, що цими днями приїздить до Анкари анґлійський міністр війни, льорд Іден. Його особистий приїзд до Анкари має велике значіння, бо він впливатиме на хід і закінчення анґлійсько-турецьких переговорів. Туреччина — це остання карта Анґлії на Балкані.
Шеф анґлійської оборони уступив
ШТОКГОЛЬМ, 23. 10. Комендант льондонських орґанізацій краєвої оборони, Сер Губерт Гуґ, уступив, бо мовляв міністерство війни ставилося невідповідно до тих орґанізацій, Сер Гуґ оснував у ґрафстві Серрей школу, що в ній вишколювано населення, як поборювати летунських спадунів. У часі світової війни він командував 5-ою анґлійською армією.
Концентраційні табори в Італії
РИМ, 21. 10. Італійський уряд проголосив закон про приміщення громадян ворожих держав у концентраційних таборах. Військова влада може вживати інтернованих до праці відповідно до фахової здібности. В тому випадку інтернований одержує заплату.
Новий шеф анґлійської фльоти
ШТОКГОЛЬМ, 20. 10. Недавно відбулася зміна на становищі шефа анґлійського летунства, а оце тепер Черчіль іменував нового шефа воєнної фльоти, віцеадмірала Джона Торея. Крім того контрадмірала Гарвуда покликано до штабу адміралів. — Торей це ревний прихильник Черчіля а в 1932-34 був командантом лінійного корабля "Родней". Здогадуються, що Торей загострить війну на морі. 