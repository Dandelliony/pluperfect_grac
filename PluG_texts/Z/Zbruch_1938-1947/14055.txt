Затонув рибальський човен. — Згинули три альпіністи. — Пожежа фабрики кавчуку. 

Затонув рибальський човен. У порті Шевенінґен затонув рибальський човен, 3-ох членів залоги втонуло, 11-ом удалося врятуватись. Тисячі видців приглядались цілогодинному змаганню нещасних з морем, заки їх вдалося вирятувати.
Згинули три альпіністи. Три відомі німецькі альпіністи: Віллі Тонд, Арнольд Тізенбах та Йосиф Бавер намагалися вийти на один із недоступних верхів у Дольомітах. Коли вилазили на стрімку скалу, впали у пропасть та згинули. Їх тіл і досі не найшли.
Пожежа фабрики кавчуку вибухла в місцевості Дро у Франції, яка в короткому часі знищила фабрику. На ніщо не здались зусилля пожежної сторожі, бо в фабриці було багато кавчуку та інших легкозапальних хемічних матеріялів. Пожежа перекинулась теж на сусідні доми і вони згоріли до тла. 