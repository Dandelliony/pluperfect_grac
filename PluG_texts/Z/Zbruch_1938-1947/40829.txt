"Українці співали в Іваничі". — Годинник, що йде пять тисяч годин

"Українці співали в Іваничі".
Під таким заголовком помістив С. Оссенбах дуже прихильну рецензійку в "Кракавер Цайтунґ" ч. 199 про виступ сяніцького "Бояна" в Іваничі. В ній читаємо: "Український хор "Боян" з Сянока під управою проф. Іваненка улаштував гостинний виступ для німецьких військ в Іваничі. В концерті подано знаменито вивчений перегляд української музики з ріжних ділянок. Хор відспівав народні та військові пісні, як також виїмки з двох українських опер. Як додатки виконали члени хору в прегарних національних одягах українські танки. Один соліст відспівав по німецьки Моцарта "Колисанку". Цю імпрезу нагороджувано рясними оплесками, бо вона дійсно стояла на мистецькому рівні. Тому, що хор виступав зовсім безінтересовно, з любови до справи, військо передало йому деяку грошеву суму на закупно нот. Одначе хор заявив негайно, що цю суму приймає з подякою, та передає її на Німецький "Червоний Хрест." Годинник, що йде пять тисяч годин і ніколи не йде зле! 
Недавно появилися в Німеччині годинники, що їх зовсім не потрібно накручувати, бо колісцятками не порушує пружина, тільки електро-магнетичні филі. Вказівка за кожним порухом посувається в цей спосіб пів секунди вперед. А тому, що не має безнастанного тиснення пружини на колісцятка, ціла машинерія зовсім не зуживається, а струї зуживається мінімум. Звичайна батерія від кишеневої ліхтарки може вистарчити так довго, як довго вона взагалі сама може існувати, то значити щонайменше один рік. Отже батерія, що для ліхтарки дає струї тільки на 7—8 годин, порушає годинникову машинерію 5000 годин і більше! Для одного "тикнення" годинника потрібна заледви одна пятьтисячна ампера, так, що годинник йде добре навіть тоді, як батерійка вже вигасає. Широкий загал побачить цей годинник перший раз на теперішніх торгах в Ляйпціґу. 