До Українського Громадянства!

Відділ Культурної Праці УЦК звертаються з гарячим закликом до всього українського громадянства, установ та шкіл складати жертви у книжках. Із зібраних книжок будуть створені мандрівці бібліотеки для бідних місцевостей.
Ми маємо тепер можливість вільно вести освітньо-виховну роботу в УОТ на терені Генерального Губернаторства. З приходом осени розпочинається сезон оживлення тієї роботи. На книжку чекають ванні села міста, вони мають право вимагати її від нас.
Коли ми не хочемо духового занепаду нашого народу, а натомість хочемо двигнути його на вищий щабель розвою, то не сміємо їм на хвилину переривати тієї роботи, хоч би які тяжкі були сучасні умовини воєнного життя.
В освітньо-виховній роботі головою зброєю є книжка, бібліотека. І саме тієї зброї нам бракує. Большевицька навала спустошила наші бувші читальняні бібліотеки і теперішні УОТ опинились на румовищах. Доводиться все починати наново.
Та найтяжче становище наших західних окраїн, як Лемківщина, а особливо Холмщина та Підляшшя. Як усім відомо за польського панування туди рідне друковане слово могло хіба чудом прокрадатися і терпіло страшні переслідування.
Правда, багатіші наші осередки з першою ж зірницею вільного життя всі кинулися купувати книжки, творити бібліотеки, але бідніші залишалися й досі безпорадними, бо не мають засобів.
З тугою чекає на рідне слово й розкидане далеко повз рідними межами наше робітництво.
Потребують його, як цілючої води, й наші брати — полонені. Всім їм ми повинні прийти з негайною допомогою: це наказ нашої національної спільноти.
Всі за одного й один за всіх — це гасло свідомого громадянства.
У кожного напевно знайдеться трохи, а бодай одна використана вже, або зайва книжка. Нехай же не лежить вона дармо на полицях в інтеліґента, не марнується в селянській хаті, нехай іде сповняти свою високу освідомну місію і прискорює нам прихід світлого майбутнього. Нехай не залишиться ні одної, ні одного з нас, хто б не прийшов із негайною допомогою в цій великій потребі!
Просимо священиків заохочувати по церквах наше громадянство до цієї почесної жертви, а шкільну владу — дати розпорядження учням взяти участь у збірці. Всі жертви будуть оголошені в часописах, а комплети мандрівних бібліотек, зложені на більші жертви, будуть носити імя жертводавця.
Книжки просимо присилати на адресу: Український Центральний Комітет, Відділ Культурної Праці, Львів, Ринок 10. 