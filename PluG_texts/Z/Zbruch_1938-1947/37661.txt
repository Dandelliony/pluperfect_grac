◦ ◦ ◦ ◦ ◦ ◦ ◦

Львівське облуправління кінофікації повідомляє, що в найближчі дні в парку Костюшка (біля Держуніверситету) відкривається новозбудований великий літній кінотеатр.
Зустріч з депутатом. Днями відбулася зустріч трудящих села Кореличі, Перемишлянського району, з депутатом Верховної Ради УРСР Михайлом Івановичем Кушніром. Селяни зустріли свого депутата дуже тепло і задали йому ряд питань. Тов. Кушнір детально розповів своїм землякам про роботу IV Сесії Верховної Ради УРСР. Радо зустріли трудящі звістку про те, що в їхньому селі цього року буде відкрито неповну середню школу.
Перший комбайн "Комунар" одержав Мацошинський радгосп, Жовквівського району. Комбайн буде працювати на збиранні врожаю цього року.
Кваліфікаційна комісія Державтоінспекції УРСМ НКВД по Львівській області приступила до обміну дозволів на управління автомототранспортом, виданих за панування польської держави, на посвідчення водіїв машин Союзу РСР. Обміну підлягають: шоферські посвідчення: зелені, червоні, посвідчення любителів, а також посвідчення на право управляти мотоциклами і трамваями. Обмін провадиться до 1 вересня 1940 року, після чого зазначені вище дозволи будуть недійсними. Облміліція.
Екскурсії для дітей. Весело проведуть канікули в цьому році учні львівських шкіл. Обласна дитяча екскурсійно-туристська станція організовує для них 11 екскурсій до найбільших міст Радянського Союзу: Москви, Києва, Харкова, Одеси і Херсона. Туристськими подорожами буде охоплено 275 дітей.
Під час екскурсій учні матимуть змогу познайомитись з великими досягненнями промисловості, сільського господарства і відвідають сільськогосподарську виставку в Москві. В Каневі діти побачать могилу великого українського поета Тараса Григоровича Шевченка. Перша група учнів в кількості 25 чоловік виїжджає 22 червня до Києва. 