◦ ◦ ◦ ◦ ◦ ◦ ◦

Німецька газета про змовницьку діяльність англо-французського блоку в Литві
БЕРЛІН, 12 лютого (ТАРС). Газета "Рейніш вестфаліше цейтунг" друкує таке повідомлення з Вільно: "Багато років західні держави прагнули використати гостру віденську проблему для того, щоб розпалити війну в Європі. В жовтні минулого року м. Вільно було повернене Литві. Це не сподобалось Англії і Франції, які схвалили ще 20 років тому захоплення цього міста Польщею. В останній час Англія і Франція направили у Вільно своїх агентів, які використали для своїх цілей польських біженців, які там знаходяться у великій кількості. Ядро заколотників складалось з студентів і викладачів польського університету у Вільно. Польські священики також робили все можливе, щоб розпалити ворожнечу. Литовська поліція своєчасно ліквідувала ці змови. Заявлений Англією і Францією з цього приводу протест, в якому вони посилаються на "погане поводження з поляками", є втручанням цих держав у внутрішні справи Литви. Навпаки, литовський уряд мав би всі підстави протестувати проти підбурювальних дій Англії і Франції. Литовський народ відхиляє рішучим чином втручання західних держав в його справи. Впевненість Литви в своїй політиці спирається на її дружні відносини з Радянським Союзом і Німеччиною.
Антианглійські демонстрації в Ірландії
СТОКГОЛЬМ, 12 лютого (ТАРС). Дублінський кореспондент газети "Дагенс нюхетер" повідомляє, що понад 10 тисяч чоловік демонстрували вчора по вулицях Дубліна, протестуючи проти страти членів "Ірландської республіканської армії" Річардса і Барнса.
В місті Бельфасті між демонстрантами і поліцією сталися сутички. Члени "Ірландської республіканської армії" напали на склад зброї і захопили 200 гвинтівок і частину легких кулеметів. Поліція і армія почали по всій країні обшуки, однак зброя не була знайдена.
Протести проти вирахування із зарплати на допомогу біло-Фінляндії
ОСЛО, 13 лютого (ТАРС). Газета "Моргенбладет" надрукувала таке повідомлення: "Правління муніципалітету міста Осло ухвалило вирахувати із місячної зарплати всіх робітників і службовців муніципалітету 6 крон 50 ере на допомогу Фінляндії". Як повідомляє газета, це рішення викликало невдоволення серед робітників і службовців, які вважають, що муніципалітет не має ніякого права провадити такі вирахування із заробітної плати.
Навіть буржуазна газета "Моргенбладет", яка щоденно вимагає збільшення допомоги біло-Фінляндії, примушена констатувати, що подібна "допомога" має примусовий характер. 