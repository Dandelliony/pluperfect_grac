Дирекція міських трамваїв. —  Карні накази на священників. —  Обмеження у прикордонній смузі. — Урядовий спис лікарів.

Дирекція міських трамваїв у Львові повідомляє, що карти вільної їзди трамваями і лєґітимації з 1938, видані установам і т. п., на основі яких можна дістати знижкові білєти, будуть важні до 15 січня ц.р.
Карні накази на священників. Скарбовий уряд у Радехові наложив на всіх отців парохів радехівського і лопатинського деканату кару від 5—15 зол. за незложення зізнань у справі доходу за 1937 рік. — Від цього карного наказу слід внести відклик до Скарбової палати у Львові, що письмом з 24. лютого 1937 р. ч. Ж. О. К. Д./І6/36 на основі податкової ординації (Д. З. ч. 14, поз. 134) постановила, що священники не мають обовязку складати зізнань про доходи по думці $. 46. виконного розпорядку до ст. 68 і 69 податкової ординації. — О. М. З.
Обмеження у прикордонній смузі. За розпорядком львівського воєводи про обмеження у прикордоннім поясі у львівськім воєвідстві, що його наші читачі вже знають, появився у станиславівськім воєвідськім деннику з 27. грудня 1938 р. розпорядок станиславівського воєводи. Не основі цього розпорядку не можна їхати на терен прикордонної смуги, означеного розпорядком станиславівського воєводи з 10. березня 1937 р., без спеціяльного дозволу староства свого постійного місця замешкання. Особи, які прибувають до прикордонної смуги, обовязані зголосити свій побут до 24-ох годин. У прикордонній смузі заборонено всякий рух за межами осель і будинків від заходу до сходу сонця, хіба місцева повітова адміністраційна влада дала спеціяльний дозвіл. Згадана постанова не торкається урядовців, старшин і підстаршин в активній службі та їх родин і учасників військових лещетарських курсів. Розпорядок станиславівського воєводи обовязує від 1. січня до 31. грудня 1939 р.
Урядовий спис лікарів, які виконують практику в Польщі, підготовляє міністерство суспільної опіки. Спис появиться вже в найкоротшому часі на основі статистичних даних лікарських палат. У спеціяльній рубриці будуть подані лікарі, які скінчили лікарські студії за кордоном і свої дипльоми нострифікували у Польщі. 