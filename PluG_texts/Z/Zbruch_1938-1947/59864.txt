◦ ◦ ◦ ◦ ◦

Відділи Хліборобської Палати. Хліборобська Палата має 9 відділів а саме: організації господарств, городництва та садівництва, годівлі тварин, адміністраційннй та відділи Хліборобської Палати у Дрогобичі, Львові, Станиславові та Тернополі. Підвідділів має Хліборобська Палата 50. Окружні підвідділи є у Дрогобичі, Самборі, Стрию, Судовій Вишні, Городку, Камінці Струмиловій, Раві Руській, Золочеві, Городенці, Калуші, Коломиї, Станиславові, Бережанах і Тернополі.
Не вільно зближатись до полонених! Згідно з розпорядком генерал-губернатора, населенню не вільно зближатись до полонених, ані переховувати їх чи помагати в утечі. За це грозить тюремна кара. Тому ще актуальнішою стає справа допомоги полоненим через Український Краєвий Комітет у формі харчових 5-кілевих пачок, що їх пересилатиметься українським полоненим до таборів.
Нові назви вулиць. Вулиця Кілінського зветься тепер Геллєштр.
Концерт "Просвіти". У зв'язку з 73-літтям, львівська "Просвіта" підготовляє на 21 грудня святочний концерт, що відбудеться у Львівському Оперному Театрі. 