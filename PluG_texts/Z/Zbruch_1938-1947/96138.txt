До наступної конференції в Сан-Франціско.

У відповідності з рішенням Кримської конференції про скликання 25 квітня 1945 р. в Сан-Франціско у Сполучених Штатах Америки Конференції Об'єднаних націй, з урядом Китая і Тимчасовим урядом Франції були проведені консультації і їм було направлено звернення взяти участь спільно з урядами Сполучених Штатів, Великобританії і Радянського Союзу в запрошенні інших країн на конференцію. В результаті консультацій, Китайський уряд погодився брати участь у розсиланні вказаних запрошень. Щодо Тимчасового уряду Франції, то він, погодившись взяти участь в Конференції в Сан-Франціско, вирішив не брати участі у розсиланні запрошень іншим країнам на вказану конференцію, оскільки він не брав участі переговорах в Думбартон-Оксі.   Нижче публікується текст Запрошення, яке Уряд Сполучених Штатів Америки від свого імені, а також від імені Урядів Радянського Союзу, Великобританії та Китая, розіслав 5 березня 1945 р. Урядам всіх країн, які запрошуються на згадану Конференцію з Сан-Франціско:   «ЗАПРОШЕННЯ   Уряд Сполучених Штатів Америки від свого імені та від імені Урядів З’єднаного Королівства Великобританії і Північної Ірландії, Союзу Радянських Соціалістичних Республік і Республіки Китая запрошує Уряд ….... направити представників на Конференцію Об'єднаних націй, яка повинна відбутися 25 квітня 1945 р. в Сан-Франціско в Сполучених Штатах Америки, для підготовки Статусу Загальної Міжнародної Організації для підтримання міжнародного миру і безпеки.   Вищеназвані Уряди пропонують, щоб Конференція розглянула як базу для такого Статуту пропозиції у заснуванні Загальної Міжнародної Організації, які були опубліковані в жовтні минулого року в результаті Конференції в Думбартон-Оксі й які були доповнені такими умовами для розділу С глави VI:   С. ГОЛОСУВАННЯ   1. Кожний член Ради Безпеки має один голос.   2. Рішення Ради Безпеки у питаннях процедури приймаються більшістю семи голосів членів.   3. Рішення Ради Безпеки, у всіх інших питаннях приймаються більшістю семи голосів членів, включаючи голоси постійних членів, які збігаються, при чому сторона, яка бере участь у суперечці, утримується від голосування при прийнятті рішень згідно розділу А глави VIII і згідно другій фразі абзацу 1-го розділу С глави VIII.   Додаткова інформація про відповідні заходи буде повідомлена далі.   У випадку, якщо Уряд ...... бажає заздалегідь до Конференції висловити думки і зауваження, що стосуються пропозицій, то Уряд Сполучених Штатів Америки буде радий передати такі думки і зауваження іншим Урядам, які беруть участь».   Вищезазначене запрошення направлено таким країнам:   Австралії Бельгії Болівії Бразілії Канаді Чілі Колумбії Коста Ріка Кубі Чехословаччині Домініканській республіці Еквадору Єгіпту Ель Сальвадору Ефіопії Франції Греції Гватемалі Гаіті Гондурасу Індії Ірану Іраку Ліберії Люксембургу Мексіці Голландії Новій Зеландії Нікарагуа Норвегії Панамі Парагваю Перу Філіппінам Саудовській Аравії Турції Південно-Африканському Союзу Уругваю Венецуелі Югославії.   Вільна Україна   