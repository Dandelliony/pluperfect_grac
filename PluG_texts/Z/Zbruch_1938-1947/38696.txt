Містечко Бібрка

Ще не так давно поміщик Урбанський міцно тримав в руках майже все населення Бібрки. Він володів млином, електростанцією, фільварком, плодоносними землями. За 12-годинну працю робітник у нього одержував 26 злотих на місяць. Сотні робітників і селян голодували.
Бібрка животіла. Місцеві старожили крізь сльози жартували. Вони говорили, що всі бідняки володіли тоді капіталом в ...20 злотих. В містечку нічого було робити. На трьох "заводах" газових вод працювало.... 9 чоловік. На цегельні в кращий сезонний час було зайнято 22 робітники.
З шести тисяч жителі в більше половини не мали до чого прикласти рук. Люди ладні були на все. Вони хапались за всякі професії. Тому то без будь-якої потреби розвелось було безліч шевців, кравців, парикмахерів, бляшанників, візників. З'явились маклери, свати і інші дивовижні "професії".
Частина жителів покидала насиджені місця та йшла у світ за очі, не знаючи, що чекає їх попереду. Люди приходили до Львова з надією одержати працю. Але тут теж були свої бібркчани, і містечкова біднота поверталась назад.
Так жила трудова частина населення Бібрки. Зате, як день від ночі, як небо від землі, різнилось життя пансько-поміщицької верхівки. Вона жила розкішно, на широку ногу. Місцевий староста, російський емігрант-білогвардієць, купці і поміщики зграями їздили до Львова, влаштовували там оргії, розтринькували тисячі злотих.
Ця зграя, що впивалась народними слізми, людським горем, ненавиділа містечко. За останні 10 років вона тут нічого не збудувала, жодного гроша не витратила на впорядкування,
Вузькі, мов щілини, вулички. На них стоять в безладді старі будиночки. В одному з них минулого року вмер від голоду каменяр Штро. Він працював у поміщика Урбанського. Сім'я звернулась до пана за допомогою на похорон робітника. Поміщик і слухати не хотів.
— Нємам п'єнєндзи, — буркнув Урбанський.
Таке недавнє минуле. Тільки радянська влада вирвала трудящих з полону голоду, холоду і спустошення. Зараз дочка колишнього злидаря Штро, Аделя працює в міському банку, сестри і брати її вчаться. Їх сім'я ніколи не буде знати злиднів. І таких людей вже є багато.
Радянська влада, більшовицька партія вселила їм віру і надію в сьогоднішній день і в своє щасливе майбутнє. В містечку господарюють нові справжні хазяї. Тепер щоранку по вулицях іде старий робітник-тесляр Михайло Бойко — він же заступник голови міської Ради. Кроки його тверді, погляд прямий.
— Наша Бібрка чепуриться! — говорить він.
Михайло Бойко любить свою рідну Бібрку. Він радіє всім тим змінам, які стались в ній. А зміни великі. Йде напружена відбудовна робота. Розбивається новий парк, місця звалок перетворені в зелені масиви, закінчується будівництво театру, житлових будинків. Нещодавно відкрито нову баню. Ремонтують мостові і шляхи, на вулицях посажено багато дерев. На впорядкування містечка в цьому році відпущено 152 тис. карбованців.
— Ми за 10 днів більше зробили, ніж польські пани за 10 років, — заявляють жителі.
Нові господарі вправі так говорити. На це у них в досить переконливі підстави. Ось вони: в містечку появились промислові підприємства. Тут відкрита взуттєва майстерня, механічний завод; незабаром відкривається другий такий завод, є велика кузня; поширено млини, є цегельний завод, електростанція тощо.
Багато уваги приділяється культурному будівництву. На народну освіту держава відпустила 1 млн. 500 тис. крб. Раніш була тільки одна польська школа. Тепер є тут 3 школи: українська, польська і єврейська. В них вчиться 1.100 дітей. Зараз приміщення шкіл ремонтуються. Обладнано стадіон на 2.000 місць, відкрито водний басейн.
Радянська преса користується тут великим авторитетом. Щодня біля кіосків "Союзпечать" стоять натовпи. Люди чекають свіжих газет з Москви, Києва і Львова. А раніше сюди надходило 20 газет. Передплатниками були ксьондз, староста, купці, поміщики. Для дрібного продажу зі Львова одержували 240 примірників. В продаж же йшло не більше 40—50 газет.
— Нам гидко було брати ці брехливі газети. Від панських листків за 10 верстов тхнуло смородом... — так пояснюють бібркчани свій бойкот шляхетсько-націоналістичної преси.
Тепер картина різко змінилась. Трудящі містечка передплачують біля 2.000 газет. Крім того кіоски "Союзпечаті" щодня розпродують 1.200—1.300 примірників "Правди", "Комуніста", "Вільної України".
Змінює своє лице містечко. Життя з кожним днем стає цікавим, довнокровним. І люди, які колись тікали з Бібрки в світ-за-очі, як з прокаженого місця, тепер стають полум'яними патріотами свого рідного містечка.
Гр. Проектор. 