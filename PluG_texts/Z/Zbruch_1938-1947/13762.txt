Вступ за Ользу обмежений.

Особовий рух між Польщею і заольз. Шлеськом покищо обмежений, вимагає перепусток. Ця постанова спричинена валютовими й адміністраційними мотивами.
Велика Британія признала Чехословаччині позичку у висоті 10 міл. фунтів
На понеділковому засіданні палати громад прем. Чемберлєн заявив, що Чехословаччина попросила Анґлію дати їй 30 міл. фунтів позички. Бритійський уряд виплатив чеському завдаток у висоті 10 міл. фунтів.
Дискусія над мінхенським порозумінням.
Понеділкова дискусія над мінхенським порозумінням у палаті громад ішла кволо. Чемберлєна заатакував Даф Купер, Іден та Етлі, але вони не виступали сильно, щоб не довести до розв’язання парляменту.
Частинна демобілізація бритійської маринарки.
Бритійський уряд рішив, щоб ще цього тижня звільнили резервістів, що їх покликано до служби підчас судетської крізи, але вони мусять бути кожночасно готові вернутись до зброї.
„Асосшієйтед Прес" підкреслює, що ця постанова не є ідентична з повною демобілізацію фльоти.
Демобілізація у Єгипті.
В понеділок відкликали в Єгипті всі мобілізацийні постанови та відкликали військ. частини, які контролювали установи публичного ужитку.
Тріюмфальний вїзд Гітлєра до Еґеру.
Гітлєр приїхав в год. 13.30 до Еґеру та появився з Генляйном перед ратушем; оба вони виголосили промови. Місто було величаво прибране, панував святочний настрій.
Німецький міністр господарки в подорожі до Югославії та Туреччини.
Німецький міністр господарки Функ заявив у Білгороді журналістам, що в найближчому майбутньому пічнуться між Німеччиною та Югославією переговори про новий торговельний договір на кілька літ.
Після 3-денного побуту в Білгороді мін. Функ виїхав до Царгороду, куди приїде в середу перед полуднем.  