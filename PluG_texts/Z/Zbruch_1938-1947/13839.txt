Понад 300 вуглекопів. — Боротьба зі звичками крамарів. — Негайна ексмісія. — Катастрофа літака від грому.

Понад 300 вуглекопів опинилося у страшному положенні в ковальні в Ярбані на Оркоїдо, де трапилася страшна катастрофа. Від вибуху газів копальня завалилася і засипала понад 300 вуглекопів. 26-ох ранених вуглекопів удалося вирятувати. З копальні видобули 26 трупів. Рятункові експедиції ведуть далі акцію.
Боротьба зі звичками крамарів. Від 1. жовтня ц. р. обовязує в Туреччині закон, що вводить постійні ціни на предмети першої потреби у трьох більших турецьких містах: Анкарі, Стамбулі та Ізмірі (Смирні). Кожний купець обовязаний виставляти постійні ціни на кожнім роді товарів і не може домагатися ні вищої ні нижчої ціни. Закон має на меті знищити т. зв. „пазарлик" (торгування), та обнижування цін, якщо покупець виторгує від крамаря нижчу ціну.
Негайна ексмісія. На днях члени націоналістичної партії у Відні контролювали камениці у віденських дільницях Деблінґ і Ґіцінґ, взиваючи жидівських льокаторів, щоб покинули помешкання до 24 годин. Жиди, зі страху перед насильним викидуванням їх з помешкань, самі покинули їх негайно ще перед означеним речинцем.
Катастрофа літака від грому. Великий анґлійський літак упав і розбився недалеко Рай у ґрафстві Сісекс. Залога літака врятувалася при помочі легкопадів. Летуни зізнали, що грім спричинив катастрофу літака. 