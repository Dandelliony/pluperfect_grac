◦ ◦ ◦ ◦

Верховне Командування Німецьких Збройних Сил повідомляє:
Над Тереком розбилося кілька ворожих наступів. У битві за Сталінград здобуто у завзятих боях дальший важливий терен. Летунські з'єднання піддержували боротьбу війська й атакували ворожий постачальний рух на залізничих двірцях і шляхах у районі устя Волги.
У районі Воронежу відновив ворог свої наступи більшими силами, його відкинено у завзятих боях серед високих втрат.
Біля Ржева в ході оборони проти відновлених ворожих наступів знищено вчорашнього дня на відтинку одного армійського корпусу 106 танків, з того 71 на відтинку одної тільки піхотної дивізії. На іншому місці переведено успішно власний місцевий наступ.
На північному відтинку фронту заломилися місцеві наступи большевиків. На південь від Ладожського озера замкнено слабші сили ворога і знищено їх. Артилерія обстрілювала ворожі вогневі позиції, бункри і бойові становища з заобсервованим добрим успіхом.
На Ладожському озері пошкоджено поцілом бомб одне совєтське сторожеве судно й один транспортний корабель. У часі від 5-го до 15-го вересня втратило совєтське летунство 1.2l5 літаків, з того у повітряних боях зістрілено 936, зенітна артилерія зістрілила 212, військові з'єднання збили 43 машини, а решту знищено на землі. В тому самому часі пропало на східному фронті 87 власних літаків.
Разом з ворожими втратами, поданими вже передше, фінські та німецькі морські та повітряні збройні сили знищили впродовж цього літа 26 совєтських підводних човнів.
Як подано вже надзвичайним звідомленням, британські війська, що в ніч на 14-го вересня при співдії повітряних і морських збройних сил висадились біля Тобрука, знищено або взято в полон по завзятому і швидкому бою при тісному спільному діланні німецьких і італійських сил. Прибережні батерії та зенітна артилерія взяли під цільний вогонь одиниці ворожої фльоти і при тому потоплено 3 есмінці, декілька корвет і численні човни до висадки. Німецькі та італійські летунські з'єднання заатакували кораблі, що після того завернули на схід, і потопили 2 крейсери, один есмінець та декілька моторових міноносців. — Дальші менші одиниці важко пошкоджено. Німецькі прочищувачі привели до пристані в Тобруку один британський швидкохідний катер з 117 полоненими. Зістрілено 9 ворожих бомбардувальників.
Загально взято в полон 580 вояків, з того 34 старшин; крім того втратив ворог велике число вбитими. Здобуто багатий воєнний матеріял. Між полоненими численні розбитки з потоплених британських воєнних кораблів. Власні втрати незначні.
На єгипетському фронті легкі німецькі бойові та пікуючі літаки атакували з великим успіхом скупчення авт. Німецькі винищувачі зістрілили у повітряних боях над Північною Африкою та Мальтою 25 британських літаків при втраті одного власного.
Над морським районом на захід від Бресту, як теж підчас налетів на зайняті західні області зістрілено 5 британських літаків.
У боротьбі проти Великобританії атакували бойові літаки останньої ночі пристань та промислове місто Бостон. Повстали численні пожежі.
У західній частині Північного моря потопили сторожеві судна в короткому морському бою 2 британські швидкохідні катери, а третій запалили.
Бої на Мадаґаскарі
ВІШІ, 16 вересня. — З Віші повідомляють, що французька збройна сила на Мадаґаскарі ставить ще спротив анґлійським напасникам, хоч англійці в останньому часі дістали визначну матеріяльну та військову допомогу.
Фінське воєнне звідомлення
ГЕЛЬСІНКІ, 16 вересня. — Фінське воєнне звідомлення з четверга має такий зміст:
На сухопутніх фронтах не було нічого надзвичайного. Вчора та останньої ночі ворог переводив розвідні полети над Фінським заливом. Одна машина звалилася при цьому в полум’ї в море. Пополудні один-одинокий літак пролетів над суходолом та спричинив у різних місцевостях летунську тривогу. Ворожий літак, що наблизився до Гельсінок і Котка, прогнала наземна оборона. Також у кількох місцевостях північної Фінляндії була летунська тривога з приводу перелету одного-одинокого літака.
Невдачні совєтські атаки над Волховом
БЕРЛІН, 16 вересня. — 19-го вересня на відтинку Волхова большевики знову даремне пробували проломити німецькі становища. Від 4-ох тижнів одна німецька піша дивізія успішно обороняє важливий відтинок. На просторі ледве в кілька кілометрів завширшки большевики раз-у-раз повторили свої атаки. Одначе німецька оборона за кожним разом концентричним вогнем усіх родів зброї відкидала їх, завдаючи їм важких втрат. При цьому знищено 76 совєтських танків. Німецькі пробойові частини часто роблять несподівані наскоки на большевиків, здобуваючи таким чином важливий матеріял та захоплюючи багато полонених. Німецька артилерія обстрілювала скупчення совєтських військ. Німецькі бойові літаки кількома хвилями бомбардували совєтські колони самоходів, що довозили на фронт вояків та воєнний матеріял.
Успішна оборона
БЕРЛІН, 16-го вересня. — Вчора легкі німецькі бойові літаки на прибережному шляху, що веде до Олександрії, декілька разів атакували британські табори шатер та скупчення самоходів. 