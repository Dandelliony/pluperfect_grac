Представник французького уряду виїхав до Бурґосу.

Як подає Авас, французький уряд вислав до Бурґосу б. міністра сенатора Берара, що має з тамошніми урядовими колами обговорити пильні питання, знизані з репатріацією катальонських утікачів та з долею політичних вязнів.
Питання офіційного представника Франції в Бурґосі полагодять опісля, коли вирішить його уряд. Сен-Берар не дав ніяких вияснень представникам преси. Як говорять, небавом виїде до Бурґосу кардинал Бодріяр, член Французької Академії.
Голоси преси.
За винятком лівих часописів, французька преса приняла виїзд Берара прихильно. Вона стверджує, що годі здержуватися від взаємин з урядом, якому підлягає 80 проц. Еспанії. Берар має поінформуватися, в яких умовинах можливо наладнати нормальні взаємини між Парижем і Бурґосом.
Німецька преса з іронією згадує про ініціятиву Парижа, яка прийшла так пізно — після повного розгрому червоних.
Деґрель у Бурґосі.
В пятницю приїхав до Бурґосу провідник бельґійської партії "Рейс" Деґрель.
12 кільометрів від Херони.
Передні сторожі еспанських нац. військ віддалені вже лише на 12 км. від Хероин. Над морем нац. війська здобули Кальдас де Мальвель та важний залізничий вузол Ілєґо Стєра.
Червоні втікають в неладі і не пробують боронитися.
Ґенерал Крейчі тратить титул начального вожда.
На основі постанови праського уряду 28. ц. м. кінчиться стан воєнного поготівля, проголошений 23. IX. 1939. Президент звільняє ґенерала Крейчія зі становища начального вожда; він залишається шефом ґенерального штабу.
При кінці лютого звільнять вояків з 1936 річника, які ще залишилися в чинній службі.
Продажа воєнного матеріялу і позичка на покриття коштів мобілізації.
Уряд уповажнив міністра оборони продати зайвий військовий матеріял; впливи з того джерела мають служити на покриття коштів мобілізації з осени минулого року.
Міністерство скарбу має емітувати 15-процентову позичку на 2 міліярди корон, щоб покрити найпильніші зобовязання держави за мобілізаційні достави.
Відповідь міністра Галіфакса на промову Гітлєра.
Мін. Галіфакс виголосив у пятницю вечором на зборах консерватистів у Галл промову, у великій частині присвячену закордонній політиці. Він станув в обороні мирової політики Чемберлєна; якби навіть — мовляв — вибухла війна, ми не мали б сумніву, що наші зусилля, щоб зберегти мир були оправдані.
Згадуючи про римську візиту, Галіфакс висловив вдовілля з поправи анґльо-італійських взаємин, але заразом і неспокій з причини загострення між Римом і Парижем, з яким Льондон тісно звязаний.
Дальше Галіфакс заперечив твердження Гітлєра, що у світовій війні Анґлія намагалася знищити Німеччину, як суперника у торговлі, та обговорив анґльо-німецьке зближення у ріжних ділянках. 