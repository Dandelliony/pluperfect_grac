Рукописи Адама Міцкевича. — Наука на курортах західних областей України

Рукописи Адама Міцкевича
В фондах Львівської філії бібліотеки Академії наук УРСР зберігаються надзвичайно цікаві документи великого польського поета і громадського діяча Адама Міцкевича. Ці документи незабаром будуть показані на спеціальній виставці, присвяченій пам'яті поета.
Серед документів найбільшу цінність являє рукопис його знаменитого твору "Пан Тадеуш". Цей рукопис довго лежав в колишній бібліотеці "Оссолінеум" без будь-якого зберігання. З першого дня приходу Червоної Армії до Львова радянські вчені зацікавилися ним і вжили всіх заходів, щоб зберегти оригінал твору на довгі роки. Для цього був зроблений дуже майстерний перепліт.
На виставці також будуть експоновані некролог Адама Міцкевича на смерть Пушкіна, який він написав французською мовою, перші видання творів Міцкевича "Кримські Сонети" (Москва 1826 р.) і "Конрад Валенрод" (Петербург 1828 р.) та його листування з видатною піаністкою Марією Шимановською.
Провідна ідея виставки є показати ту сторінку діяльності Адама Міцкевича, яку пануюча польська шляхта намагалася затушовувати. Мова йде про політичну і суспільну діяльність поета та про редагування ним 1849 року в Парижі журналу "Трібюн де пепль". Наука на курортах західних областей України
Нещодавно в Москві відбулось засідання Центральної науково-курортної ради разом з науковими працівниками центрального інституту курортології. Це засідання було спеціально присвячене налагодженню науково-дослідницької роботи на курортах західних областей України.
На засіданні заслужений діяч науки професор В. А. Александров і професор інституту курортології А. Є. Лейбензон поділилися враженнями від подорожі по курортах західних областей України.
В панській Польщі курортна наука була на задвірках. Тут про неї менш за все дбали. Славу курортам створювали не їх лікувальні цінності, а безглузда реклама власників, які конкурували між собою. Для цього робили всякі експерименти з водою всупереч науці.
На курорті в Моршині є два джерела "Боніфацій" і "Матка Боска". Вода з першого джерела має багато мінеральної солі. Вода джерела "Матка Боска" така ж звичайна, як і з водогону. Але спритні шахраї-підприємці, розбавляли цю воду з джерела "Боніфацій" і тим самим знецінювали лікувальні якості останньої.
Тепер цьому шахрайству в медицині покладено край. Зараз хворих лікують тільки водою з джерела "Боніфацій".
Так само і в Трускавці. Тут методика лікування вимагає перевірки. Приміром, з джерела "Барбара" добувається мінеральна сіль. Цю сіль розчиняють в воді в п'яти різних концентраціях. Розчини видавались хворим. При чому, кожний лікар при одній і тій же хворобі видавав різноманітну водяну "мішанину" на свій розсуд. Науково таке лікування зовсім не обгрунтовано.
Професор Александров вніс пропозицію організувати в Трускавці справжнє лікування торфяною грязз'ю, чи налагодити виготовлення штучної ілової грязі. Справа в тому, що в минулому тут вживалась під виглядом торфяної грязі проста глина, хоча в околицях курорта є поклади хорошої торфяної рідини.
В Любіні Великому є сірководородні джерела. Вони наближаються до мацестинських, їх можна використати не тільки для лікування ревматизму, як це було до цього часу, але й сердечно-сосудних захворювань.
З усього цього, професор Александров зробив висновок, що на курортах західних областей треба широко розгорнути наукову роботу. Для цього вже зроблено перші кроки. В Моршині і Трускавці відкриваються клінічні санаторії.
Велике значення має правильна постановка кліматичного лікування. Професор Лейбензон розповів, що на жодному кліматичному курорті не було метеорологічних станцій. Зараз в цьому році буде створено 12 кліматичних станцій.
Науково-курортна рада погодилась з висновками професорів Александрова і Лейбензона. Ці висновки спрямовані в основному на перевірку попередніх медичних методів і до перебудови лікувальної роботи на наукових засадах. 