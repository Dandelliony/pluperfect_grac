◦ ◦ ◦ ◦ ◦ ◦ ◦ ◦ ◦ ◦

Цїсар в нїмецькій головній кватирі.
ВІДЕНЬ (Ткб.) З приводу роковин дня уродженя нїмецького цїсаря цїсар Карло вчера вечером відїхав до нїмецької головної кватири в товаристві ґр. Цернїна.
Нова мирова акція Вільзона?
ЖЕНЕВА (Прив. тел.) "Evening World" довідуєть ся з державного департаменту:
Нова мирова акція Вільзона розпічнеть ся вже в першім тижни лютого, безпосередно по голосованю в сенатї. Буде вона що-до своїх основ і предложень більш означена і більш рішучо формулована нїж попередні.
Поголоски про уступленє Росіян з Східної Галичини.
ЦІРІХ (Прив. тел.). "Tagesanzeiger" доносить з Петрограду, що там ходять вісти про недалекий відворот Росіян з Східної Галичини. Околицю Станиславова вже почато евакуувати.
Воєнні комунїкати австро-угорського ґенерального штабу з дня 26. сїчня.
Війна на сході. На південнім крилї фронту архикн. Йосифа в долинї ріки Касіну відперто атак Ромунів.
Один з наших наступів в воздушнім бою коло Кімполюнґу 23. с. м. скинув російський самолет.
Зрештою в области ц. і к. війск нїчого нового.
Війна з Італїєю і на Балканї. Не стало ся нїчого особливого.
Воєнні комунїкати нїмецького ґенерального штабу з дня 26. сїчня.
Західний терен війни. Ґрупа війск нїмецького наступника престола: На західнім березї Мози в відтинку ґенерала піхоти Франкова випробовані полки вестфальські й части полків баденських, успішно підпомагані артилєрією, піонїрами і метавками мін, здобули приступом француські окопи на горі 304 на фронтї широкім 1600 метрів. В бою грудь о грудь неприятель понїс кріваві втрати. В наші руки дїстало ся 500 людий, в тім 12 офіцирів, і 10 машинових карабінів. В ночи Французи рушили до протинаступу, який одначе не повів ся. Побіч місця сього атаку наші виправи на горі "Мертвий Чоловік" і на північний схід від Авокур дали намірений успіх.
Східний терен війни. Фронт баварського князя: В боях над рікою А також вчерa атакуючі східно-пруські дивізії віднесли повний успіх, а саме опанували дальші російські становища по обох сторонах ріки. На східнім березї сильні протинаступи неприятеля скінчили ся нїчим. Полонено 500 жовнїрів.
Фронт архикнязя Йосифа: В горах Берецхе, в долинї ріки Касіну відперто настули кількох ромунських компаній.
Ґрупа Макензена: Нїчого нового.
Фронт Македонський: Коло Біїктас на стоках гір Моглєна болгарські війска відперли атак сербських сил. 