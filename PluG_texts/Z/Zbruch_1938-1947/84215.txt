◦ ◦ ◦ ◦

Туреччина рішена задержати свою невтральність   Мадярський часопис "Мадяроршаґ" помістив зміст розмови з новим турецьким послом у Будапешті, Серкетфурдом Кечечі про закордонну політику Туреччини. Кечечі заявив між іншим, що турецька закордонна політика була завжди щирою, тому, що Туреччина не лише підписувала договори про приязнь і союз із великими потугами, але й придержувалася їх. Туреччина рішена, так довго залишитися поза війною, як на це дозволять умовини. Туреччина зможе мішатися лише тоді, коли мусітиме боронити турецькі землі або, коли треба буде обороняти турецькі національні інтереси. Туреччина ніяк не бажає брати участи в офензивній війні. Для неї війна, це лише обов'язок оборони. Досі не нарушено інтереси турецького народу й Туреччина сподівається, що це не станеться також в майбутнім. У справі політики на Балкані, посол сказав, що Туреччина завжди шукала порозуміння із балканськими народами.   158 літаків за два дні   В часі від 22 по 24 жовтня, німецькі ловецькі летуни та зенітна артилерія збили на східному фронті 158 совєтських літаків. За той же час пропало 12 німецьких літаків.   Нові японські успіхи на південному Тихому океані   Як повідомлено з одної бази на південному Тихому океані, японські морські літаки заатакували знову Фіншгафен на Новій Ґвінеї. Влучними поцілами у склади зброї й амуніції спричинено велетенські вибухи. Всі машини вернулися самопевно до своїх баз.   З інших фронтових звідомлень виявляється, що японські морські літаки підчас атаки на конвойну ланку на водах перед Фіншгафелом ушкодили один ворожий транспортний корабель середньої величини. Атаку, яку пробували повести шість аліянтських бомбардувальників на острів Жільберт, відбито, ще заки вони могли спричинити якінебудь шкоди.   На Середземному морі затонуло 7 кораблів з 80.000 тон воєнного матеріялу   На Середземному морі німецькі підводні човни знову затопили 7 кораблів на 54.000 рбт. та сторпедували пароплав на поверх 6.000 рбт. Це кораблі з різних конвоїв. Один раз заатаковано кораблі в половині одноденної дорогії на схід від Ґібральтару, вибиваючи їх зі сильно забезпеченого постачального конвою, в якому знаходилися кораблі пересічної величини в 5 до 6 тисяч рбт., вщерть навантажені. Вони плили під сильною охороною літаків в східному напрямі. Про дальші затоплення повідомлено із обширу між Сицилією і Салєрно, де затоплено кораблі, що вщерть навантажені прямували до Салєрнського заливу. Із затопленням 54.000 рбт. знищено поверх 80.000 тон англо-американського воєнного матеріялу, призначеного для фронту на Сицилії.   У заливі Кронштадту   19-го жовтня у заливі Кронштадту одна німецька прибережна батерія розігнала большевицькі сторожеві судна, які своєю легкою машиновою зброєю відкрили безцільний вогонь по побережжі. У полудневих годинах того самого дня у морському обширі Малих Титерів у Фінському заливі прийшло до короткої сутички між німецькими суднами прибережної охорони та одним з'єднанням большевицьких очищувальних човнів. Зараз таки після того, як німецькі човни відкрили вогонь, совєтські з’єднання окутали себе мрякою і втікли в північному напрямку. Такі маневри повторяються майже регулярно, при чому дійсно цікаво, чи одиниці большевицької червоної фльоти мають наказ уникати бою, чи вони це роблять на свою руку.   Нові масові вбивства в евакуованих обширах   Надійшли нові подробиці про жорстоку поведінку большевиків у нововідзисканих місцевостях. З Анкари повідомляють, що в тамошніх журналістичних кругах голосний відгук знайшли репресії большевиків проти цивільного населення, яке залишилося в Новограді Сіверському. Після короткого переслухання НКЗД перевело масові екзекуції. Більшу частину працездатного населення примусово вивезено мабуть на Сибір.   Новий індійський віцекороль, Вейвел, прибув до Індії.   У Швайцарії є тепер 61.461 еміґрантів.   Президент тимчасового уряду вільної Індії, — Бозе подав до відома, що Бірма визнала тимчасовий національний уряд.   Із Pio де Женейро — повідомляють, що вже від довшого часу населення бразилійської столиці не одержує м’яса.   Бритійська інформаційна служба — подає, що бритійський міністер прохарчування льорд Вулькан заявив, що англійці можуть почуватися щасливими, коли б харчові пайки зосталися й на далі такі, як тепер.   У ніч на 23 жовтня німецькі швидкоплавні човни — заатакували на Чорному морі скупчення совєтських човнів у пристані Анапи. Атаку переведено несподівано.   Рідна земля 