◦ ◦ ◦ ◦ ◦ ◦ ◦ ◦ ◦ ◦

Не було зброї!.. 40.000 січовиків було рішених віддати своє життя.
ВІДЕНЬ. УПС. Німецький щоденник у Братиславі "Ґренцботе" у статті п. н. "Карпато-українські борці у Братиславі" пише про приїзд частини січовиків з західного фронту. Це по більшій части тяжко або легко ранені або ті, які залишилися без муніції. Ця група відбула кілька тяжких боїв біля Великого Березного. Частина січовиків носить ще свої гарні однострої. Кожний з них оповідає свої пережидання, при слуханні яких терпне шкіра. Всі вони твердять, що до цієї траґедії причинився брак зброї. Як оповідає один січовик, українці мусіли самі здобувати зброю, що не було легкою справою. 40.000 січовиків було рішених віддати своє життя, але що можна було почати без зброї проти добре озброєного противника?
Чого домагається тернопільське староство. Староство в Тернополі вимагає тепер від наших товариств, які уладжують Шевченківські концерти, щоб вони предкладали книжки, з яких взято деклямації; від деяких установ вимагає друкованих на машині залучннків до програми.
Великі протилетунські вправи у Варшаві. Від четверга 23. до суботи 25. ц. м. тривають у Варшаві великі протилетунські вправи. Варшавська Обезпечальня має буцімто доставити 800.000 ґазових масок своїм членам. Варшавські крамниці продали 15 вагонів чорного паперу. Сильне збентеження у Варшаві та в цілій Польщі викликали військові комунікати, що їх надавала варшавська радіовисильня. Ці прикази були такі: Увага! Ма-па! Приготовитися до приказу! Ер-ве виконати приказ! Після таких надач спікер заповідав: "Ми надали військовий приказ". Львівська радіовисильня передавала варшавську проґраму і з нею одночасно військові прикази, що викликало не тільки збентеження, але і поголоски про мобілізацію 4-річників.
Звільнення жидівських лікарів у Празі. Празька влада видала наказ, яким доручила звільнити з праці всіх лікарів-жидів, які працювали в адміністраційній службі або в публичних лічницях. 