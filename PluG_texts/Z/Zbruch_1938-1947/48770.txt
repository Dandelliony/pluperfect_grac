Самодіяльний театр музичної комедії

Два місяці тому при львівському Палаці культури промкооперації імені Горького з гуртківців усіх жанрів художньої самодіяльності було утворено театр музичної комедії. В його склад увійшли найбільш здібні учасники хорової капели, балету і симфонічного оркестру. Тепер театр налічує 110 чоловік. Колектив уже підготував свою першу постановку "Сильву" — Кальмана. Прем'єра відбудеться найближчими днями.
Одночасно готується "Весілля в Малинівці" — Юхвіда. Художній керівник театру — член промкооперативної артілі тов. Вайнтрауб; завідуючий музикальною частиною і дирижер — т. Юркевич, художник-декоратор тов. Гнедінгер.
Крім цього, при Палаці культури працює самодіяльний єврейський театр, який має у своїй трупі 40 чоловік. Театр вже поставив п'єсу "Лікар" — Шолом-Алейхема, "Директор" — Гершензона і Б. Дунаєвсьхого  — "Брати". Тепер театр готує фольклорну народну єврейську п'єсу "Гершеле Острополер" — Гершензона.
Працює також український драматичний театр, який вже поставив п’єсу "Кум Антон" — Шамліна і готує п’єсу "Скрипка гуцула" — Мокреєва, танцювальний колектив, польський драматичний гурток, хорова капела, теа-джаз, симфонічний оркестр, дитячі балетні гуртки і ін.
Й. Співак 