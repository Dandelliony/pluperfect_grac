◦ ◦ ◦ ◦ ◦

Бої на східному фронті і в Африці
Берлін, 19 грудня. З німецьких військових кол повідомляють.
Ослаблені тяжкими втратами в боях за останній час і здержувані поганим станом доріг, большевики у вівторок тільки в двох місцях повторили більш значними силами свої атаки на південному відтинку східного фронту. Вдень німецькі війська відбили атаку приблизно 10-ох большевицьких баталіонів. Над вечір в огні німецької оборони заломався один місцевий наступ одного ворожого полку проти німецьких позицій на горі.
На відтинку одного більшого німецького з'єднання відкинено большевиків з трьох місцевостей, при чому здобуто також одну залізничу станцію. Залога, силою в 200 людей, відступила на схід. Один большевицький баталіон, що пробував контратакувати, був відкинений.
Значна кількість німецьких штурмових літаків підтримувала бойові дії сухопутніх військ на інших відтинках східного фронту глибокими атаками проти ворога. Обкинено бомбами декілька місцевостей, у яких була сильна большевицька залога, і розсіяно большевицькі колони. Досі повідомлено про знищення біля 100 вантажних авт, двох позицій ворожих батерій і декількох паровозів.
Також у Північній Африці і проти портових міст Англії німецька авіяція проводила минулої ночі успішні атаки.
Берлін, 19 грудня. Далекобійна батерія німецького Військово-Морського Флоту над вечір декілька разів обстріляла в Каналі один ворожий конвой. Він мусів завернути і відступити під охорону англійського побережжя.
Берлін, 19 грудня. Останніми днями дійшло до запеклих рукопашних боїв на відтинку одного східно-пруського полку піхоти у Північній частині східного фронту. Большевики, не зважаючи на дуже тяжкі втрати, які вони вже потерпіли були від німецької оборони, декілька разів атакували позиції цього піхотного полку. Під час одної з тих атак ворогові вдалося масовим наступом піхоти увірватися в передові німецькі позиції. Але там у кривавих рукопашних боях большевиків знищено.
Берлін, 19 грудня. У Північній Африці, на відтинку Аїн ель Гаталя, продовжуються запеклі атаки і контратака. Ворог кидає в бій щораз нові сіни. Кількість полонених, про які повідомило італійське воєнне звідомлення у вівторок, перевищила 800 людей. Здобуто декілька десятків гармат, поверх 100 бронемашин і авт. Італійські та німецькі літаки раз-у-раз бомбардували військові об'єкти на Мальті.
Небезпека для Сінгапуру
Токіо, 19 грудня. Свій наступ у напрямі Сінгапуру проводять японці — як мусить признати навіть лондонське інформаційне бюро — з великою силою. В Лондоні говорять про незвичайно тяжкі бої у північній Маляї, в яких англійці потерпіли великі втрати. Але особливо зажурилися в Лондоні вісткою про зайняття Рогу Вікторія у південній Бірмі. На думку британського інформаційного бюра, цей успіх є для японців особливо корисний з трьох причин: З цієї повітряної бази японці можуть тепер проводити бомбардування Сінгапуру. Далі вони мають змогу з Рогу Вікторія панувати над Малякською протокою і, нарешті, контролювати велику частину півострова. Тому в Лондоні думають, що зайняття Рогу Вікторія ще більш небезпечне для Сінгапуру, як для Бірми.
Атака японських сил
Токіо, 19 грудня. Японські військово-морські сили заатакували острови Джонстон і Бейкер у південній частині Тихого океану. Оба острови належать до Полінезійського архіпелагу. Острів Джонстон лежить між Гавайськими і Маршальськими островами. Бейкер на північний захід від Феніксових островів. Як Джонстон, так і Бейкер належать до Сполучених Держав Америки.
550 літаків втрата ворога
Токіо, 19 грудня. Від початку війни японці знищили 464 ворожі літаки, як говорить повідомлення, видане в понеділок агентством Домей. З того 101 ворожу машину збито в повітряних боях. Власні втрати японців становлять 43 літаки. Якщо до того додати невідомі, подрібно японцям, але признані Сполученими Державами втрати на Гавайських островах, то загальні втрати противника збільшаться до 550 літаків.
Пожежі у Гонгконгу
Токіо, 19 грудня. В британській колонії Гонгконгу шаліють великі пожежі. Настрої на острові, через японський обстріл, дуже невеселі. Такі вістки приносить за агентством Юнайтед Пресс шведська газета "Нюв Даглігт Аллєганда".
Стан облоги в Аргентині
Токіо, 19 грудня. В Аргентині рада міністрів, після двохгодинного засідання об'явила для цілої держави стан облоги. Розпорядок вступає в дію негайно.
Під час урочистого засідання японського парламенту імператор ствердив, що співпраця з дружніми народами стає щораз тіснішою.
Японці продовжують обстріл Гонгконгу.
Британський високий комісар у Південній Африці сказав, що демократію чекають дуже тяжкі роки.
Австралійський уряд підвищив податки.
За лондонськими даними, дотеперішні воєнні видатки Англії є разом 8,3 міліарда фунтів стерлінгів.
Німецький міністр закордонних справ, фон Ріббентроп, прийняв учора новопризначеного хорватського посла в Берліні, Міле Будака, на вступній авдієнції. 