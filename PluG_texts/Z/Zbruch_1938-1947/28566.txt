◦ ◦ ◦ ◦ ◦ ◦ ◦

Повідомлення
29 жовтня 1939 відбудеться парад частин Червоної Армії та демонстрація трудящих м. Львова.
Початок параду в 9 годин ранку, демонстрації в 11 годин за місцевим часом.
Депутати Українських Народних Зборів Західної України проходять до трибуни по своїм мандатам, усі інші товариші по пропускам.
Після 8 год. 30 хвилин за місцевим часом вхід до трибун припиняється.
Тимчасове Управління м. Львова.
Великий мітинг в університеті
У великому залі Львівського Університету вчора відбувся великий мітинг професорів, лекторів, студентів і працівників університету. Мітинг пройшов з великим піднесенням.
На мітингу з палкими промовами виступили тов. тов. Марченко, Стефенко, Свєнціцький, Городиський, Рисєвич, Райшер і інші. Всі промовці одностайно схвалювали історичні рішення Українських Народних Зборів про встановлення на Західній Україні радянської влади і входження Західної України в склад УРСР і великого Радянського Союзу.
В ухваленій резолюції мітинг палко вітає Українські Народні Збори і від всеї душі дякує обранцям народу за історичні рішення.
— Тепер і ми, інтелігенція, студенти і всі трудящі Західної України будемо жити під сонцем великої Сталінської Конституції — говориться в резолюції. 