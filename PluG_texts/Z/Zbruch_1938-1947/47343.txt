Місцева промисловість перед новим піднесенням

30 січня виконком міськради розглянув питання підсумків роботи промкомбінату місцевої промисловості за 1940 рік. В своєму рішенні виконком відмітив, що проведена значна робота по розвитку місцевої промисловості. План випуску продукції виконаний на 123 проценти, на суму 7 міліонів крб. Значно зросло нагромадження. Замість 1.726.000 крб., по плану, воно досягло суми 2.244.800 крб. В наслідок цього, розмір власних обігових коштів на перше січня становив 1.165.000 крб. при нормативі 775.000 крб. Створений значний директорський фонд в сумі 521.370 крб. Ці гроші будуть використані на розширення підприємств — 245.086 крб, на житлове будівництво робітників 130.342 крб. і на соцпобутові заходи для робітників 98.934 крб.
За минулий рік гарних успіхів домоглись такі підприємства комбінату: фабрика люльок ім. Куйбишева (директор тов. Хома), річний план виконала на 237 процентів, фабрика металевих виробів їм. Папаніна (директор тов. Шерепіта) — на 223 проц., фабрика люльок ім. Фрунзе (директор тов. Полько), — на 227 процентів.
Це сталося в наслідок високої продуктивності праці робітників комбінату. Середня продуктивність праці 16 підприємств становила в І кварталі — 129,3 проц. в ІІІ і IV кварталах — 142 проценти. Середня річна продуктивність — 139 процентів. Із загальної кількості 650, виконували і перевиконували свої норми 91 проц. робітників.
Стахановців нараховується 64 чол., ударників 200 чол. Разом з цим виросла середня річна зарплата одного робітника до 11.900 крб., при плані 11.300 крб., або на 105,3 процента.
Найкращих 10 робітників представлено Наркомату місцевої промисловості України для преміювання. Це тт. Горовіц (фабрика ім. Чапаєва), Бохнацький (ф-ка ім. Куйбишева), Копацевич (ф-ка ім. Щорса), Доротяк (ф-ка ім. Кірова), Басяк (ф-ка ім. Папаніна) і інші.
Поряд з досягненнями є і недоліки в роботі комбінату.
В 1940 році не було планової собівартості випускаємої продукції, боротьба за якість виробів була недостатня. Фабрики ім. Чапаєва і "КІМ" відставали у цьому питанні від тих підприємств, які домоглись випуску гарної якості виробів. Не розгорнуто масово раціоналізаторського руху, в результаті чого за весь рік внесено лише 36 раціоналізаторських пропозицій.
Постанова РНК СРСР і ЦК ВКП(б) від 9 січня "Про заходи по збільшенню виробництва товарів широкого вжитку і продовольства з місцевої сировини" є основою боротьби за дальший розвиток місцевої промисловості. — Успіхи 1940 року озброїли промкомбінат усім необхідним для того, щоб домогтись дальшого бурхливого росту виробництва предметів широкого вжитку.
Міськком КП(б)У і виконком міської Ради по ньому питанню провели нараду керівного складу усіх підприємств з участю передовиків виробництва. Намічено у відповідності з рішенням партії і уряду від 9 січня ряд дальших практичних заходів в питанні збільшення випуску товарів широкого вжитку з місцевої сировини.
З весни цього року збільшується асортимент товарів широкого вжитку з місцевої і завозної сировини на 38 нових видів. Вироблятимуться такі предмети як: дверці до печей, засувки і ручки до дверей, умивальники, капусторізки, гребінці з галаліту, доміно, балії, корита, відра, колісну мазь, пасту до підлоги, утюги і інше. До першого червня будуть відкриті такі нові майстерні: по виробу деревяного клею, вулканізації і ремонту сільськогосподарських і швейних машин.
В цілому на 1941 рік передбачено ріст виробництва предметів ширвжитку на 5 міліонів крб. більше, як минулого року.
Увесь колектив підприємств місцевої промисловості з великим піднесенням зустрів постанову партії і уряду від 9 січня. Протягом двох тижнів фабрика "Стахановець", яка виробляв столярське приладдя, засвоїла продукцію цілого ряду нових виробів ширвжитку, як наприклад, шкільних піналів, капусторізок, качалок до тіста, дощок до прання білизни. Також завод ім. Кірова вже став випускати кухонні плити.
Успішне розгортання соціалістичного змагання назустріч XVIII партконференції показує дальший ріст політичної і виробничої активності робітників комбінату. План за січень виконано на 112,5 проц.
Александров, директор Промкомбінату місцевої промисловості 