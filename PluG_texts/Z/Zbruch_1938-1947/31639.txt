◦ ◦ ◦ ◦ ◦ ◦ ◦

Прикорочення відпусків в англійській експедиційній армії
ЛОНДОН, 15 січня (ТАРС). Англійське військове міністерство заборонило тимчасово відпустки англійській експедиційній армії.
Нарада болгарських економічних кіл
ПАРИЖ, 14 січня (ТАРС). Агентство Гавас передає слідуюче повідомлення із Софії: "У болгарському міністерстві фінансів відбулась нарада, на якій були присутніми міністри фінансів і торгівлі і представники бавовно-паперової промисловості Болгарії. На засіданні був підданий вивченню недавно підписаний болгарсько-радянський торговий договір, який передбачає переробку на болгарських фабриках руської бавовни в пряжу для фабрик Радянського Союзу.
Міністр фінансів заявив, що ця операція надасть роботу 40 тисячам болгарським робітникам і забезпечить значний ріст фонду зарплати.
На днях у Москву виїдуть представники болгарської бавовно-паперової промисловості для урегулювання деяких деталів цього договору".
Арешти в Еквадорі
НЬЮ-ЙОРК, 15 січня (ТАРС). Вчора в ряді міст Еквадора були проведені багаточисленні арешти прибічників бувшого президента республіки Веласко, який намагався підняти бунт проти теперішнього уряду. В столиці Еквадора — м. Квіто поліція розігнала демонстрантів — прибічників Веласко.
Розширення карткової системи в Англії
РИМ, 15 січня (ТАРС). Агентство Стефані, посилаючись на англійську газету "Дейлі Експресс", повідомляє, що з 5 лютого в Англії запроваджуються картки на м'ясо. Скоро тут будуть введені також картки на маргарин, сир, сало і, можливо, на чай.
Заява Абе
ТОКІО, 14 січня (ТАРС). Агентство Домей цусім повідомляє по радіо, що сьогодні після відставки кабінету прем'єр Абе зробив слідуючу заяву: "Починаючи з серпня минулого року, коли імператор доручив мені формувати кабінет, я і мої колеги по кабінету разом прагли до розрішення питання внутрішньої і зовнішньої політики і особливо китайського питання". 