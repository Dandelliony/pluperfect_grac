Пройдений шлях

На маргінесі місячної праці УДА
Оце за нами місяць праці — важкої, мозольної праці. Взялись до великих діл, не маючи до цього нічого, крім доброї волі, охоти та беззастережень сильну віру в підтримку цілого українського громадянства. Наших надій не заведено. Сьогодні по одномісячній праці, стоїмо перед тим громадянством, щоб зложити йому звіт.
Хай говорять цифри: Удержуємо три кухні, в яких харчується 800 осіб денно; три кухні є в стадії організації; два гуртожитки, в яких приміщуємо 122 особи, а протягом одного місяця переночувало в них 3.200, головно ті, які вертаються на свої землі, і в переїзді задержуються в нас. Зорганізовано санаторію для політв'язнів, дім для старців, однак до цього часу ще урухомлено їх з огляду на великий брак інвентаря, але це справа найближчого часу. Уділено допомоги бідним в продуктах: 8.556 кг., в грошах — 11.960 крб. 10 хворих осіб удержуємо своїм коштом в лїчницях і санаторіях. Зорганізованих клітин в терені маємо 58. Розпоряджаємо двома магазинами: один одежевий, вартости 590 тисяч крб., і один продуктів, вартости 13 тисяч крб. До цього часу з допомоги користали 2.044 особи. Займаємо 54 працівників, в тому 30 умових.
Це успіхи нашої праці протягом одного місяця, успіхи Української Допомогової Акції.
Українська суспільність вповні розуміє наше завдання й іде нам на-зустріч.
В. О. 