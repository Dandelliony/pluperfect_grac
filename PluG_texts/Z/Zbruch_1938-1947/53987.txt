◦ ◦ ◦ ◦

У Франції унешкідливлено 25.000 агентів Комінтерну
ПАРИЖ, 16 липня. Спеціяльний кореспондент "Матена" з Віші повідомляє, що Комінтерн мав у Франції 30.000 платних агентів, з чого вже 25.000 унешкідливлене.
Газета пише, що по виїзді совєтського посольства, в колишньому його приміщенні переведено ревізію. При цьому знайдено скрині з документами, які доказують, що большевики, використовуючи свою дипломатичну недоторканість, вели величезну большевицьку пропаганду. В пивниці знайдено також знищену тайну радіостацію.
Не зважаючи на то, що персональний склад совєтського посольства був великий, воно мало крім цього ще 80 торговельних атташе в різних промислових районах. З 30.000 оплачуваних Комінтерном комуністичних агентів, кругло 19.000 досі заарештовано, а 6.000 покищо придержано.
Становища в лісі коло Городища здобуті
Берлін, 16 липня. У часі великого німецького напору на Схід, кілька тисяч большевиків заняли сильні становища в лісі на захід від Городища. Німецькі військові частини оточили ліс і 15 липня концентраційною атакою здобули становище, завдаючи противникові дуже важких втрат.
У німецькі руки дісталося багато гармат, амуніції, гранатів та іншої зброї. Забрано 500 полонених, інші згинули на полі бою. Німецькі війська, що не мали ніяких втрат, посуваються скоро дальше вперед.
Кабінет Коное уступив
Токіо, 16 липня. Доносять урядово, що кабінет Коное уступив.
"Домей" пише: Кабінет Коное рішився уступити, щоб зробити місце сильнішому урядові. Тимчасово Коное буде ще урядувати. Урядове повідомлення викликало велику сензацію. Димісія була рішена на надзвичайній кабінетовій раді, яка відбулася після обіду. Зараз по нараді поїхав прем'єр міністрів до Гаями. Коли повернувся в Токіо, скликав кабінет й оголосив цісарський наказ про те, що він продовжує свою працю аж до вибору його наступника.
Крім цього, урядово оголошують, що цісарська пара перериває свій відпочинок в Гаямі і в четвер вертається до столиці.
Здержання совєтських воєнних достав у Китай
Вашінгтон, 16. липня. Японські часописи доносять про здержання достави воєнних матеріялів у Китай. Факт, що совєти підмінували пристань Владивосток і тамошні совєтські територіяльні води, вважають японці як "ворожий акт". Вияснення, що ці зарядження мають перешкодити евентуальному прибуттю туди німецьких воєнних кораблів, Токіо не вважає поважними.
Успіхи ескадрилі винищувачів Мельдерса
БЕРЛІН, 16 VII. Ескадриля винищувачів Мельдерса збила від початку бойових дій на Сході до дня 12 липня 500 совєтських літаків, при чому втратила тільки 3 власні літаки. 12 липня ескадриля досягла загальної кількости 1.200 повітряних перемог.
Мадярські бронетанкові з'єднання відкинули совєтські ар'єргарди
БУДАПЕШТ, 16 VII. Мадярські бронетанкові з'єднання з німецькими збройними силами атакували услішно совєтські ар'єргарди і відкинули їх, як повідомляє шеф генерального штабу гонведів.
Недостача кораблів примушує до рішучих контрольних заходів у Мельбурні
ТОКІО, 17 VII. В соціяльному повідомленні "Токіо Асагі Шімбюн" з Мельбурну говорять, що від 19 липня всі продукти, призначені до завантаження на кораблі, піддасться державній контролі. Створене з цією метою бюро одержало широкі права.
Цей рішучий захід австралійської влади дає виразний образ великої недостачі тоннажу в Англії, яка причиняється до того, що лише найконечніші продукти з Австралії можуть бути завантажені на кораблі.
Сенатор Тафт про окупацію Ісландії
"Ця окупація не була необхідна для оборони Америки"
ВАШІНГТОН, 16 VII. Як повідомляє Ассошіейтед Пресс, американський сенатор Тафт назвав окупацію Ісландії засобом для втягнення Сполучених Штатів у війну без запитання про думку конгресу. Ісландія є частиною Европи, і її окупацією Сполучені Штати вмішуються в европейські справи. Цеї окупації не можна вважати необхідним засобом для оборони Америки. Вона не є оборонним заходом тому, що німці не заатакували Сполучених Штатів. Оба народи жили в згоді. Досі німці не зробили ніодного кроку проти Америки, який в США могли були б визначити, як виразно ворожий. Тафт вказав дальше на те, що 80 відсотків населення США є проти вступлення у війну.
Маршал Петен до левантійських військ
ВІШІ, 16 VII. Президент Франції Петен видав до військ і населення Близького Сходу відозву, в якій він вказує, що в наслідок необгрунтованого нападу Франція, після запеклого, а нерівного бою, зазнала невдачі. Але Франція все таки залишається глибоко зв'язана сильними вузлами з Близьким Сходом і запевняє про свою вдячність і вірність.
Іран зберігає суворий нейтралітет
АНКАРА, 16 VII. Посланник Ірану в Лондоні зложив у вівторок заяву, в якій підкреслив повний нейтралітет своєї країни. Від вибуху теперішньої війни зберігала його країна нейтралітет і уряд більше, як колинебудь, рішений зберегти це становище. 