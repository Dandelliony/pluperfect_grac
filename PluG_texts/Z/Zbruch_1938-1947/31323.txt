Зростає попит на літературу. — Хлібні справи

Зростає попит на літературу
Організовано і вже провадять свою роботу 14 книгарень в обласних і районних центрах західних областей України. Книгарні за цей короткий час продали 10.000 примірників "Короткого курсу історії ВКП (б)" на українській, російській та єврейській мовах, 10.000 примірників "Питання ленінізму" на російській та українській мовах, 100.000 примірників "Доповіді товариша Сталіна на VIII Надзвичайному з'їзді Рад про проект Конституції СРСР", 100.000 прим. Конституції СРСР і УРСР на українській, російській, польській та єврейській мовах, понад 100.000 прим. матеріалів XVIII з'їзду ВКП(б). Творів класиків марксизму на польській та єврейській мовах продано 30.000 прим.
Крім цього, продано велику кількість художньої літератури та підручників.
У січні книгарні одержать "Короткий курс історії ВКП(б)" на українській та польській мовах, "Історію громадянської війни" на українській мові і багато іншої літератури.
Фінкельштайн — старший інспектор Львівського відділу "Окрвоєнкнига". Хлібні справи
Організованому нещодавно трестові хлібопечення передані всі крупні пекарні у Львові. Трест одержує щодня борошно для того, щоб випускати для населення неменше, як 140 тонн хліба. Крім того, різні хлібні вироби випускають ще багато приватних пекарень. Таким чином, не може бути й мови про незадоволення попиту на хліб.
А тимчасом останні 2—3 дні хлібні магазини торгують з перебоями. В чому ж справа? Ларчик відкривається дуже просто. Знаючи, що в місті є достатня кількість борошна, що є пекарні, керівники тресту хлібопечення та міськторгу не подбали, щоб організувати роботу в пекарнях на 3 зміни. І маємо, що 31 грудня 1939 року до магазинів не було завезено 30 тонн хліба. Обурливий випадок трапився 1 січня 1940 року. Цього дня не працювали більшість пекарень. Причини — невідомі. Не можна вважати серйозним пояснення директора тресту хлібопечення т. Рейтмана, що нібито цього дня не було дров. Дрова були, але їх своєчасно не привезли з складів. Більш того, керівники окремих пекарень влаштували 1 січня собі вихідний день, тоді як повинні були вони працювати.
Не було завезено до магазинів достатньої кількості хліба і 2 й 3 січня. Чому? Знову довідуємося про обурливий факт, що на 9 пекарнях під час роботи провадила профспілкові збори. На балачки витрачено 7 годин. Пекарні простояли цілу зміну.
Ще й досі не організовано як слід продажу хліба. Міськхарчторг і інші організації ніяк не спроможуться вирішити просту справу, щоб хліб до магазинів завозився заздалегідь, в ночі або ранком.
Трест хлібопечення і міськторг мають всі умови для того, щоб щодня випікати для населення до 200 тонн хліба. Працівникам пекарень, хлібзаводів торговельних організаціїй треба подбати, щоб краще організувати працю на підприємствах, рішуче присікати що-найменші порушення трудової дисципліни. 
М. Михайленко. 