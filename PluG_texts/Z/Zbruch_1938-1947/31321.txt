Лінія Мажіно в освітленні німецької газети

Німецька газета "Фелькішер беобахтер" у номері від 29 грудня надрукувала уривки з книги німецького інженера Цехлінгера про французьку лінію Мажіно. Автор нагадує, що на спорудження лінії Мажіно французьким парламентом з 1927 по 1929 рік було асигновано 375 міліонів франків, у грудні 1929 року було асигновано 3.750 міліонів франків. З 1934 року по 1938 рік було відпущено ще 3 міліарди франків.
Загальна довжина лінії Мажіно дорівнює 160 кілометрів. Вона тягнеться від Базеля до Дюнкерка (біля Північного моря).
Лінію Мажіно можна розділити на 4 дільниці.
Дільниця укріплень розміщена здовж Рейну, складається з подвійної лінії бетонних споруд. У цьому секторі, захищеному Рейном, є ще дві паралєльних водних перешкоди проти наступаючих — канал Ілль і річка Ілль. У секторі Людвігсфесте-Лонгви вода також може бути використана з метою захисту укріплень.
Підземними шляхами можна транспортувати війська і воєнні матеріали в необхідній кількості першого-ліпшого із секторів укріплень. У всіх секторах лінії Мажіно побудовані підземні бетонні і укріплені казарми, в яких є харчові магазини і арсенали. Головні споруди можна порівняти з підземним городом. По центральному тунелю електричною залізницею забезпечується транспорт амуніція. Казарми, арсенали і командні помешкання розташовані на глибині до 100 метрів під землею. На рівні земної поверхні споруджені бетонні каземати і панцерні куполи для важких гармат і зенітної артилерії. Кожна башня забезпечена підйомником для подачі снарядів. Кожний купол має дві драбини для підйому на поверхню і для опускання під куполи. Поверхом нижче розміщені харчові склади і арсенали. Кожний поверх захищений сильними бетонними спорудами протиартилерійського обстрілу. Каземати і куполи укріплені сталлю і замасковані. У великих спорудах є телефонні станції, лікарні, аптека, кухня, електрична станція. Вхід у таку споруду розміщений звичайно в декількох сотнях метрів у більш захищеному місці. Кожне приміщення на всі підземні ходи може бути у перший-ліпший мент ізолюване, якщо обстріл буде виключно сильним, чи несподівано розрушиться яканебудь частина закріплення. Вздовж всього фронту під землею проходять також залізниці.
Лінія Зігфріда, яка панує над цілим рядом укріплень, має, на думку автора, цілий ряд переваг над лінією Мажіно. Лінія Зігфріда є новішою, а лінія Мажіно вже в деякій степені застарілась.
4 січня (ТАРС). 