◦ ◦ ◦ ◦ ◦ ◦ ◦ ◦ ◦ ◦

Нові анґлійські пропозиції для Німеччини.
ЛЬОНДОН, 29. 4. ПАТ. Льондонські часописи повідомляють, що сер Невіль Гендерсон дістане доручення побачитися якнайшвидше з мін. Рібентропом, щоб дістати від нього вияснення щодо деяких точок вчорашньої промови канцлєра Гітлєра, зокрема щодо заяви, що канцлєр буде щасливий, якщо йому вдасться завязати з Великою Британією переговори у справі нової морської умови. Велика Британія хоче запитатися німецький уряд, що означає те речення у промові Гітлєра та якого роду нову умову могла б Німеччина заключити. Бритийський уряд буцім то теж зажадає вияснення щодо пропозицій, які зробив канцлєр у відповідь на домагання през. Рузвельта дати ґарантії 30 державам, що їх він згадав у своїй відозві. Амбасадор Гендерсон буцімто має підкреслити із натиском перед Рібентропом, що теперішню політику Великої Британії несправедливо оцінюють у Німеччині як політику окруження. Амбасадор Гендерсон має вказати на те, що анґлійська політика змагає тільки до цього, щоб втримати мир в Европі та оборонити европейські держави перед аґресією.
Крім того сер Невіль Гендерсон має заявити, що в деяких означених умовинах бритійський уряд був би готов разом з іншими державами дати Німеччині ґарантії проти якоїнебудь аґресії, якщо Німеччина погодиться, що Велика Британія вжиє свого впливу на згаданих у відозві Рузвельта 30 держав, щоб вони дали Німеччині ґарантії ненападу.
Новий акт протисовітського терору.
ХАРКІВ, (АТЕ). В Харкові виконано новий акт протисовітського терору. Невідкриті досі справники напали у вечірніх годинах на секретаря районової комуністичної орґанізації Садина, який вертався з партійних сходин та кількакратно стрілили до нього з револьверу. Важко раненого комуніста перевезли до лічниці. Совітська влада почала розшуки за терористами, які на підставі здогадів походять зпоміж робітників, яких викинули з фабрик на підставі недавніх декретів, що загострювали умовини праці.
Расизм у Совітах.
МОСКВА, (АТЕ). В СССР чимраз частіше проявляються расистівські течії. В останніх часах кількох професорів медичного інституту в Ташкенті займають позитивне становище до расизму.
Між ін. проф. Захарченко обговорює расизм у лікарському підручнику п. н. "Курс нервових недуг". Також інший учений, проф. Матвєєв займається проблємою єрархічної вищости рас. Проф. Шляхін доказує нижчість східних рас у порівнянні з европейцями.
Найхарактеристичніше те, що совітська влада не вживає ніяких заходів, щоб зліквідувати таких явних ворогів комунізму з уваги на те, що расистівські теорії, які проповідують совітські вчені, висувають московський нарід на провідне місце. 