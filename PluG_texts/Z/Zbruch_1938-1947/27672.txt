Товариш М. С. Хрущов у Перемишлі

Перемишль — кріпость першого класу. На вулицях міста червоні флаги. Натовпи людей захоплено вітають Червону Армію. Зникла нарешті над містом примара смерті.
29 вересня Перемишль відвідав товариш М.С.Хрущов. Голова Тимчасового управління товариш Мельник доповів товаришеві Хрущову про становище в місті. Електростанція працює, є світло. Працює і водопровод. Стають до ладу промислові підприємства. Сотні людей пропонують свої послуги, просять роботи, висловлюють повну готовність допомагати Червоній Армії.
Товариш Хрущов особливо докладно розпитував про продовольче становище, щоб забезпечити жителів всім необхідним для нормального існування.
Після цього товариш Хрущов направився до ріки Сан біля висадженого в повітря моста. Його тісним кільцем оточили жителі. Товариш Хрущов докладно відповідав на запитання, які подавали з усіх боків.
В свою чергу він питав одного з співбесідників, ким той працював — Слюсарем, — була відповідь.
— Ну, а я теж слюсар, — сказав товариш Хрущов.
Захоплені вигуки і оплески почулись у натовпі. Пожвавлена бесіда тривала протягом півгодини.
Товариша Хрущова розпитували про Дніпробуд, про радянські заводи, про систему народної освіти, про газети.
— Скоро і в вас появляться газети на рідній мові, — сказав товариш Хрущов.
Ці слова викликали захоплений відгук.
Тепло попрощавшись з жителями, товариш Хрущов виїхав оглядати стару кріпость. 