◦ ◦ ◦ ◦

Українські радіопередачі. Завтра, в понеділок, 7-го лютого, в часі від год. 17.15 до 17.45 Львівська Радіовисильня передає концерт дуетів і терцетів українських композиторів у виконанні Марії Сабат-Свірської (сопран), Софії Гаврищук (меццо-сопран), Льва Рейнаровича (баритон) і Євгенії Курилович-Чапельської (фортепіянний супровід). — В середу, 9-го лютого, в тому самому часі концерт для розваги у виконанні жіночого вокального квартету "Богема", Бориса Шейка (ксильофон) і д-ра Володимира Касараби (фортепіянний супровід). — В четвер, 10-го лютого, теж у часі від год. 17.15 до 17.45 передача історичних і жартівливих народних пісень у виконанні хору Євгена Козака та бандуриста Зиновія Штокалка.   "Сурма" колядує. В неділю, 6-го ц. м. в церкві Преображення (вул. Краківська) підчас Богослуження "12-ки" відспіває чоловічий хор "Сурма" низку колядок і щедрівок. Піднос зібраний підчас Служби Божої, призначений на Коляду У.Ц.К.   Доповідь для учителів. Фахова група учителів професійних шкіл при УУОП у Львові — місті влаштовує в неділю, 6-го лютого, в год. 10.30, в приміщенні Державної Технічної Школи, вул. Жигмонтівська ч. 17, реферат проф. Юліяна Редька п. н.: "За культурне обличчя молоді професійних шкіл". Проситься численно прибути.   Кінотеатр "Одеон". Початок сеансів у кінотеатрі "Одеон" сьогодні, в неділю, 6-го лютого в таких годинах: в 12-ій, 14-ій, 16-ій і 18-ій. Перепродажа квитків в часі під год. 11-ої до 12-ої на 1-ий сеанс, від 13-ої до 14-ої на другий і від 14-ої на оба вечірні сеанси. На екрані новий великий фільм: "Титанік".   Загальні збори УСК "Сян". Львів, 5-го лютого. 30-го січня ц. р. Спортовий Клюб "Сян" у Перемишлі, відбув свої чергові Загальні Збори, на яких обрано новий провід у такому складі: голова — проф. Красник, містоголова — інж. Кузик, секретар — мґр. Гнатик, скарбник — проф. Остапюк, господар — п. Залуцький, Пресовий референт — п. Повзанюк, лікарська опіка — д-р Старух, п. п. Івашко, Партика, Кісічак. Проф. Красник, який очолює цей клюб, як відомий фахівець в ділянці спорту при допомозі нового проводу поведе "Сян" до ще кращих осягів.   Боксерські змагання. Львів, 5-го лютого. Боксерські змагання відбудуться сьогодні, в неділю, 6-го лютого, в год. 11-ій у Спортовій Галі (вул. Карпатська 5). Участь найкращих боксерів запевнена. Крім згаданих уже боксерів у попередньому числі нашої газети, виступлять іще такі відомі боксери: Горбань, Мовний і Тизьо.   Львівські вісті 