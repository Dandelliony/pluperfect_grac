Нова вистава в Національному  Музею. — Ювилей Товариства та Муз. Інституту ім. Лисенка в Стрию.

Нова вистава українського мистецтва в Національному  Музею.
Після вистави святоюрського бароку в Національному Музею зорґанізовано нову виставу українського мистецтва XVII—XX вв. з огляду на виразно мистецькі ціннощі композиції та ко-льористики поодиноких творів. Вистава окоплює 155 творів 45 митців за час від 1687 року і до останніх літ. Між українськими творами приміщено 20 творів 10-ти мистців неукраїнців для порівняння ориґінальности української мистецької творчости, і для вияву спільноти головних напрямків у мистецтві.
Виставу приміщено в пяти салях I. поверху і в шести салях партеру старого будинку. Вистава поверху складається із 43-ох образів спадщини первісної святоюрської катедри і обстанови митрополичих кімнат Льва Шептицького. В цьому відділі вага кожного мистецького твору виступила ясно на просторих площинах тла відсвіжених стін. Окрему кімнату цього відділу виповняють рисунки італьо-грецького іконопису, відомі в науковій літератури під назвою "іконописний подлинник", що відзначаються прегарним ритмом ліній видатних композицій.
Перехід від цього мистецтва до новітнього становлять дві величні композиції Спаса кисти Івана Рутковича 1687 р. із Скварявського іконостасу та Тайна Вечеря Юрія Радиловського 1772 р. і пастель Луки Долинського погруддя апостола Петра з кінцем XVIII в. Із XIX в. виставлено дна старші портрети жіночі Теофіля Копистинського та жіночий портрет і морський краєвид Корнила Устіяновича. Початок XX. в. представлений образами Труша, Красицького, Сосенка, Івасюка та Кульчицької. Останні десятиліття представляють групи мистців з України та Галичини найкращими творами, що є власністю Музею. В окремій салі протиставлені твори Новаківського і Мальчевського. Оформила відділ сучасного мистецтва Віра Свєнціцька.
Теперішня вистава у злуці з незмінними збірками в новому будинку галицького іконопису від кінця XIV. в. дає змогу всім тим, що цікавляться ходом розвитку рідного мистецтва за останнє півтисячеліття, уявити собі величний образ осягів та тривкої здорової національної традиції у мистецтві.
25-літній ювилей Товариства та Муз. Інституту ім. Лисенка в Стрию.
Дня 29. жовтня ц. р. минуло 25 літ від хвилини, коли в Стрию засновано філію Муз. Товариства й інституту ім. Лисенка.
В рямках ювилею, що протягнеться довший час, намічено кілька імпрез, які повнинні виказати осяги та життєздатність товариства і школи. Головним задумом Товариства під цю пору є будова власної домівки на площі, що є вже власністю Товариства. Для тієї цілі створено спеціяльний комітет, який веде мирову акцію в цілому повіті і в краю.
Рівно в 25-ті роковини відправлено панахиду, на якій співав стрийський Боян.
Дня 8. XI. відбулася I. концертова імпреза, а саме продукція учнів В. Муз. Інституту в Стрию з участю учнів В. M. Інституту у Львові. Багату програму започаткував д-р Ст. ЛюдкевИЧ ЗМІСТОВНИМ та глибоким "Словом до студіюючої молоді". Учні стрийського Інституту, піяністки: Я. Баранецька, С. Винницька та Н. Цурковська (кляса дир. Галі Левицької) завдали со бі чимало труду, щоби вдоволити слухачів, які вщерть виповнили салю Нар. Дому. Кляса скрипки (проф. Повалячка) а саме учні В. Повалячек, M. Шиян та А. Гайб теж добре вивязалися зі свого завдання. Елєви-гості зі Львова: Ст. Крачило та Л. Мацюк (кляса проф. Бандрівської) зробили милу несподіванку Стриєві. Буря оплесків, що нею публика нагородила молодих адептів співу — була заслуженим признанням. Те саме відноситься теж до двох останніх точок: скрипака О. Рудницького, абсольвента стрийського Інституту та І. Николишина (Львів, кляса Г. Левицької), які в концертах Мендельзона та Чайковського виказали уже вповні мистецький музичний рівень. Особливож п. І. Николишин можна при дальшій праці вважати кандидаткою на першорядну піяністку. Цілість концерту зробила на численно зібрану публику якнайкраще вражіння та засвідчила великий зріст нашої музичної культури. М. А.  