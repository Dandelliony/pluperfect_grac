◦ ◦ ◦ ◦ ◦

419 крамниць "Н. Т.". Народна Торгівля", що перейняла крамниці б. Харчоторгів і Гастроному, начислює тепер у Львові 419 крамниць. До кожної крамниці приділено около 750 консументів.
Господарський відділ. У зв'язку з перебудовою дотеперішнього приміщення генерал-губернаторського Уряду, деякі його відділи змінили свою дотеперішню адресу. Між іншим, господарський відділ (Абтайлюнг Віртшафт), який видавав посвідки на одержання взуття та інших товарів, змінив своє дотеперішнє приміщення і перенісся на вулицю Ягайлонську 20, ІІІ. пов.
Направити водопровід. Чи не найбільшого пошкодження під час воєнних дій зазнала вул. Сикстуська. Одна з бомб, що впала в горішній частині Сикстуської вулиці вижолобила яму до 6 м. глибини і 20 м. у промірі, пошкодивши сильно водні та каналові проводи. Негайно по закінченні воєнних дій у Львові почався ремонт. Сьогодні він вже покінчений. уможливлюючи свобідний переїзд. Тепер ведеться розбірка понищених домів.
Старання про концесії. Повітові та окружні кооперативи повинні старатись про концесії на монопольні вироби, як сіль, тютюн, алькоголь. У цій справі повинні вносити заяви до Дирекції монополів, або в деяких випадках (у справі концесій на дрібну продажу) до Митних Урядів (Цольамт), що мають приміщення у Львові, Станиславові та Тернополі. Найкраще вносити кооперативам заяви через Ревізійний Союз Українських Кооператив. Ближчі інформації у цій справі дає Правний Відділ Ревізійного Союзу Українських Кооператив у Львові, вул. Технічна, 1.
Кому можна переходити кордон. Дозвіл перейти кордон можуть одержати тільки ті особи, які мають дуже важливі причини до цього. Поки що, цей дозвіл видається таким особам, яких перехід чи переїзд границі звязаний з громадською справою. Для особистих цілей такий дозвіл рішучо не видається. 