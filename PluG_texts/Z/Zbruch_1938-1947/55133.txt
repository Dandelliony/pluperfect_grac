Оголошення управи міста Львова

Розпорядок ч. 3.
1. Уставляти кіоски й інші приміщення до продажі на публичних площах, вулицях, стежках, городах і т. д. можна тільки за згодою Міського Будівельного Уряду.
2. Власники або посідачі вже уставлених кіосків або інших приміщень до продажі мають негайно зголоситися в Міському Будівельному Уряді. Міський Будівельний Уряд має право приділити інші місця, або усунути кіоски чи інші приміщення продажі.
3. Хто не застосується до цього розпорядку, буде покараний гривною до 5.000 крб., а в випадку нестягаємости — арештом до 3-ох тижнів. Крім нього усунеться кіоски або інші приміщення продажі на кошт власника чи посідача.
Львів, дня 8. серпня 1941.
Голова міста Куят Розпорядок ч. 4. В справі будівельних робіт на території міста Львова.
1. Будівельні роботи на території міста Львова, можуть бути переведені тільки за згодою Міського Будівельного Уряду.
2. Керівництво будівельних робіт можуть вести тільки такі особи, що дістали дозвіл від Управи міста.
3. Дотеперішні поліційно-будівельні приписи в справах будівельних обов'язують і надалі.
4. Хто не застосується до цього розпорядку, буде показаний гривною до 5.000 крб., а в випадку нестягаємости — арештом до 3-x тижнів.
Львів, дня 8. серпня 1941.
Голова міста Куят Розпорядок ч. 5. В справі мешкань на території міста Львова.
На основі розпорядку в мешканевих справах з 3-го березня 1941 р. VBІ. GG №16-75, заряджую з негайним діянням слідуюче:
1. Запинання (реквізиція) мешкань і житлових приміщень, можуть бути переведені тільки мені підпорядкованим урядом.
2. Власники, посідачі, чи управляючі мають негайно зголосити в Міськім Житловім Уряді порожні або новоповсталі приміщення. Щодо знаціоналізованих домів має це зробити управитель.
3. Обладнання домів і ужиткових приміщень можна усунути тільки за моєю попередньою згодою.
4. Хто не стосується до цього розпорядку, буде покараний згідно з розпорядком про карно-адміністративне поступовання гривною до 5.000 крб., а в випадку нестягаємости арештом до 3-ох тижнів, якщо на основі інших приписів не грозить вища кара.
Львів, дня 8. серпня 1941.
Голова міста Куят Розпорядок ч. 6. В справі охоронного щеплення дітей проти віспи.
Щеплення проти віспи відбуватиметься в місяці серпня щоденно від години 8-ої до 13-ої (крім неділь і свят) в таких дитячих консультаціях і поліклініках: при вулицях: Ходоровського ч. 15, Хорущини 22, Потоцького 61, Зеленій 171, Замарстинівській 112, Білогорській 178, Жовківській 157, в амбуляторії при вул. Петра Скарги ч. 4 і в дитячім шпиталі та консультації при вул. Головінського ч. 5.
Крім цього відбуватиметься щеплення ще в таких приміщеннях: в Міській Санітарній Стації, при Місіонерській площі ч. 2, від год. 8-18; в будинку колишньої Захоронки, при вул. Крупярській ч. 10, від год. 10—13; в ІІ-ім Міськім Дільницевім Уряді, при вул. Браєрівській ч. 16, від год. 16—18; в ІІІ-ім Міськім Дільницевім Уряді, при вул. Яблоновських ч. 3, від год. 16—18.
Законному примусові щеплення підлягають всі діти в віці понад 9 місяців, що в останніх 4-ох роках були щеплені без успіху.
Щеплення переводитиметься безплатно.
Батьки, або їх законні заступники, є відповідальні за точне припровадження дітей в речинці щеплення.
Після місяця серпня переводитиметься щеплення тільки за оплатою.
Львів, дня 8. серпня 1941.
Голова міста Куят 