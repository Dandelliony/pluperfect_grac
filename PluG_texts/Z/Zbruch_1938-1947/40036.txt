◦ ◦ ◦ ◦ ◦ ◦ ◦

Цікаві видання в українській мові. В одному з берлінських видавництв підготовляють українське видання двох цікавих і вартісних німецьких брошур в перекладі на українську мову. Як перша вийде інформаційна книжечка про німецьку збройну силу, пера майора Оттона Лємана "Німецькі вояки", що дає синтетичну характеристику усіх родів німецької зброї з цікавим історичним вступом. Публікація матиме також багато ілюстрацій і табель, що дозволять українцям зорієнтуватися в роді поодиноких формацій і відзнак німецької армії. — В роковини вибуху польсько-німецького конфлікту вийде український переклад дуже цікаво написаної книжки-репортажу Рудольфа Шафа п. н. "Похід на польщу". — Оба видання вийдуть у високих накладах і по дешевій ціні будуть доступні також всім українським зацікавленим читачам у Ґенеральному Ґубернаторстві.
Білорусини в Берліні та загалом у Німеччині, виявляють протягом останнього року велику організаційну рухливість. Заходами білоруських діячів, зорґанізовано видавання добре редаґованого білоруського тижневого часопису для полонених "Раніца", що його читають радо й українські полонені. В червні відкрито й уже активно працює білоруське представництво у Німеччині з правом діяльности на всіх німецьких теренах. Завданням представництва є — так як і в нашому Фертравенштеле — реєстрація всіх білорусинів, несення їм допомоги, оборона інтересів перед владою, шукання праці і репрезентація білоруських справ назовні. Посвідчення представництва є заразом документом супроти німецької влади. Адреса представництва: Weisfrothenische Vertruensstelle in Deutschland, Berlin, NW 87, Agricolastr. 17. 