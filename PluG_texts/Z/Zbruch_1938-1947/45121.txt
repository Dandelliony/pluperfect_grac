◦ ◦ ◦ ◦ ◦ ◦ ◦

Воєнні дії між Грецією і Італією
Найбільш успішно грецький наступ розвивається в Південній Албанії. Грецькі газети пишуть, що правий фланг італьянських військ відходить на захід і північний захід від Санті-Кваранта і Аргірокастрона. На північ від Аргірохастрона італьянці покинули важливі опорні пункти. На північний захід від Поградєца греки розбили останні ізольовані загони італьянців. На північ від цього міста греки атакують італьянські передові позиції в горах Мокра, які прикривають італьянський відступ до Ельбасана.
Як передає кореспондент агентства Юнайтед Пресс, цими днями в албанському порту Дураццо висадились 80 тисяч італьянців. Вони направлені на позиції вздовж ріки Шкумбе (ріка, яка пересікає центральну частину Албанії).
Італьянські втрати у війні
Німецьке інформаційне бюро передає офіціальне повідомлення італьянського командування про втрати за листопад ц. р. Італьянські наземні сили втратили убитими — 986 чоловік, пораненими 2368 і такими, що пропали безвісти — 1040. В авіації налічується 50 убитих, 92 поранених і 162 таких, то пропали безвісті (ТАРС)
Наступ англійців у західній пустині
Як уже повідомлялось, англійські війська почали наступ у західній пустині. Наступ ведеться широким фронтом. Дії піхоти підтримуються англійським флотом і авіацією.
Передові частини англійців, які складаються головним чином з кавалерійських і мото-механізованих полків, розбили майже дві італьянські дивізії. Англійські війська досягли єгіпетського побережжя Середземного моря на захід від порту Сіді-Баррані і тепер зіткнулися з головними силами італьянців. Італьянська армія прекрасно споряджена, має значну кількість танків і артилерії.
Говорячи про мету наступу, агентство Рейтер вказує, що англійці мають намір раптовим ударом відкинути італьянські сили назад до моря, де їм загрожуватиме англійський воєнно-морський флот.
Англійські війська зайняли Сіді—Баррані
Агентство Рейтер повідомляє про взяття англійцями і Сіді—Баррані (місто і порт на єгіпетському побережжі Середземного моря, що перебувало в руках італьянців). В повідомленні говориться, що захоплено багато полонених, в тому числі три генерали.
Як повідомляє агентство Ассошіейтед Пресс, загальна кількість взятих у полон англійцями в західній пустині італьянців перевищує 6.000. Англійці захопили також багато воєнних матеріалів.
Заява японського міністра закордонних справ
Міністр закордонних справ Японії Мацуока в розмові з іноземними кореспондентами заявив, що Японія, безумовно, буде змушена негайно воювати, якщо Сполучені штати вступлять у війну з Німеччиною. Мацуока вказав потім, що Японія немає наміру втручатись у конфлікт між Францією і Таї.
На задане йому запитання про переговори між Японією і Радянським Союзом про поліпшення відносин Мацуока відповів, що він не може давати інформацію про хід переговорів. В той же час Мацуока висловив надію, що договір Японії з "урядом" Ва Цін-вея не порушить відносин між Японією і Радянським Союзом. Я впевнений, сказав Мацуока, що мені вдасться переконати Радянський Союз і розглядати цей договір як нешкідливий для нього".
Таї і Французський Індо-Китай
На кордоні Таї і Французського Індо-Китая не затихає перестрілка. Кореспонденти американських агентств повідомляють про численні нальоти авіації Таї на міста Індо-Китая і французьких літаків на міста Таї. Індо-Китайське місто В'єн-Тьян сильно зруйноване бомбардуваннями. Є людські жертви. 9 грудня французькі літаки скинули понад 3000 фунтів бомб на аеропорт Ундорн (Таї).
За словами кореспондента агентства Юнайтед Пресс, французські власті висловили бажання відновити переговори з Таї, підкреслюючи, що збройні сутички не є найкращим засобом розв'язання протиріч. Власті заявляють однак, що французський Індо-Китай відповість на всяку атаку з боку Таї. 