◦ ◦ ◦ ◦ ◦ ◦ ◦ ◦ ◦ ◦

Німеччина не висилає військ до Лібії.
РИМ. Стефані рішуче заперечує вістку, яку подав "Дейлі Телєґраф", що буцімто німецькі війська з воєнним матеріялом перейшли Бреннер, щоб відплисти до Лібії.
Румунський міністр закордонних справ виїде до Туреччини.
ЦАРГОРОД, ПАТ. Як подає тутешня преса, румунський міністр закордонних справ Ґафенку виїде у травні до Анкари з урядовою візитою.
Маневри швайцарських військ охорони пограничча продовжено.
БЕРН, АВАС. Союзна рада рішила продовжити на 1—2 тижні щорічні маневри військ охорони пограничча та територіяльних військ.
Італійські втрати в Еспанії.
РИМ, ПАТ. Урядово повідомляють, що від початку війни італійці втратили в Еспанії 88 літаків — 75 мисливських, 11 бомбових та 2 розвідчі.
Італійських летунів згинуло 166 — 51 старшин, 57 підстаршин та 58 вояків. Італійські летуни зістрілили 903 червоні літаки.
Радієвий конфлікт між Німеччиною та Бельґією.
БРЮССЕЛЯ. Аґенція Бельґа оголосила такий комунікат: "Радіовисильня в Кельні надала в неділю авдицію в німецькій мові, в якій звернулася до бельґійців, що мешкають на пограниччі, як до німців. Є це недопускальне вмішування у внутрішні справи бельґійського королівства".
Виїзд бритійської торговельної делєґації зі СССР.
В понеділок в год. пів до першої в ночі виїхала з Москви до Фінляндії бритійська торговельна делєґація під проводом віцемін. Гадсона, який перед виїздом дав інтервю брит. журналістам.
Комунікат наркоміндєлу стверджує, що Гадсон у розмовах з Молотовим, Сталіном та Мікояном розглянув торговельні взаємини між обома державами.
Шеф бритійського імперіяльного ґенерального штабу їде до Франції.
Шеф імперіяльного ґенерального штабу ґен. Ґорт виїздить у вівторок на запросини марш. Ґамлєна до Франції, щоб звидіти лінію Мажіно та деякі військові вправи. Йому товаришить місія, зложена з кількох вищих старшин ґенерального штабу.
21. роковини румунського панування в Бесарабії.
БУКАРЕШТ. ПАТ. В понеділок румуни святкували 21. роковини прилучення Бесарабії до Румунії. 