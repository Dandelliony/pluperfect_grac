◦ ◦ ◦ ◦ ◦

На Криму на фронті перед Севастополем і на півострові Керч відкинули німецькі і румунські з'єднання ворожі наступи з великими втратами для ворога. Також на інших фронтах Сходу розбились численні большевицькі наступи силою наших військ, яких підтримувала авіяція.
У Північній Африці на фронті Кіренайки оживлена діяльність німецьких і італійських розвідувальних частин. Хоч була несприятлива погода, бомбардовано портові споруди Тобрука та обкидано бомбами і портовою зброєю моторизовані ворожі кольони.
Ворог налетів останньої ночі на поодинокі місцевості північного побережжя Німеччини. Збито 2 британські бомбовики.
У Палаті Громад у Лондоні виголосив промову міністр фльоти льорд Александер про британські втрати на морі. Англія втратила вже більше, як половину всього стану своїх кораблів. Але промовець мав відвагу сказати, що Англія надіялася ще більших втрат!
В Алжирі в одному готелі найшли в кімнаті, де перебував кол. французький міністр Мандель у час, коли він хотів творити уряд на вигнанні, в його клунках аж 17 кг. щирого золота.
У Китаю, в полосі дій армії Чіянкайшека, поширюється чума. Малощо помагає і щеплення.
Американський департамент війни повідомив, що 30-го березня зійдеться Воєнна Рада.
До Ню-Йорку прибув відділ англійських військ, щоб боронити Америку перед німецькими підводними човнами та налетами німецьких літаків.
В Австралії в одній місцевості спалахнув бунт гарнізону. Збунтовані обстріляли скорострілами вокзал. Причина бунту — австралійці не хотіли їхати з Австралії на інші фронти проти японців.
Японці затопили коло Нової Гвінеї велику авіяматку "Йорктавн", 19.000 тони, що мала 60 літаків і 1.200 людей залоги.
Турецька поліція вже устійнила прізвище атентатника, який згинув підчас невдатного атентату на амб. фон Папена. Це чужинець, якого мали вже дов го під оком. Ведуть дальше слідство.
В Індії переполох з приводу упадку Рангуну в японські руки. З багатьох міст втікає населення. З Бомбаю евакуовано аж 20.000 населення.
Японці на передмістях Рангуна. На водах коло Балі затопили японці 2 американські і 2 голяндські есмінці, а також пошкодили 1 американський і 1 голяндський крейсер.
У районі Індії і Нової Гвінеї в часі від 18-го до 24-го лютого збили японці 99 ворожих літаків. У Бірмі, налетівши на летунський майдан у Мінгалянді збили японці 34 ворожих літаків.
Найновіші повідомлення кажуть, що японці вже розбили останні ворожі позиції над Сітаном коло Рангуна і продісталися до передмість Рангуна. Рангун горить; увесь у димах. Поразка британців і їх генерала Гартена — величезна. Британські війська втікають у переполосі.
На Суматрі занято японцями Кулян. На Філіппінах знову били бомбами на збройні сили ген. Мек-Артура.
Недалеко Порторіко затоплено британський танкер "Ля Каріяр" у 5.685 рбт. Розбитків врятовано.
У Швеції проголошено нові покликання до війська частинно для скріплення "сторожі невтральности", частинно для того, щоби змінити деякі військові частини.
Прем’єр індійської провінції Сінд велів населенню міста Карахі покинути місто тому, що воно може бути заатаковане від моря.
Корвета "Елес", яка відбувала службу в англійській конвойній службі була, як це тепер стверджує Ройтер, бомбардована та затонула. 