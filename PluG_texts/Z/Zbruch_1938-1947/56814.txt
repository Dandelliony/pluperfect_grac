◦ ◦ ◦ ◦ ◦

Атлянтійський океан — гробом англійського судна.
Берлін, 30 вересня. "Атлянтійський океан став гробом для англійського постачального судноплавства"— так пише американська преса у зв'язку з безупинним затоплюванням німецькими підводними човнами англійських торговельних кораблів, а зокрема в зв'язку з останньою великою перемогою німецьких підводних човнів біля берегів Західної Африки, де, як відомо, затоплено 11 англійських кораблів, загальною водомісткістю в 78.000 рбт.
Дії німецької авіяції
Берлін, 30 вересня. Німецька авіяція проводила дальші успішні налети на ворожі позиції і залізничі шляхи. Зокрема її дії були скеровані проти залізничих сполучень в околиці Вязьми та шляху Серпухів—Москва. Крім цього німецькі штурмові пікуючі літаки бомбардували склади амуніції, військові казарми та підприємства військової промисловості в Москві і Ленінграді.
Острів Конегута зайнятий
Берлін, 30 вересня. Командування фінської армії повідомляє, що фінські війська зайняли острів Конегута на Балтійському морі.
Втрати англійців на морі
Берлін, 30 вересня. В останньому часі англійське постачальне судноплавство зазнало дуже великих втрат. Внаслідок успішних дій німецьких підводних човнів і авіяції, англійці втратили 193.000 рбт. торговельного тоннажу і крім того 24 танкери, тобто спеціяльні кораблі до перевозу пального, загальною водомісткістю в 160.500 рбт.
Арабські радіовисильні не подають вісток про війну
Анкара, 30 вересня. Радіовисильні в арабських краях, отже в Бейруті, Багдаді, Єрусалимі і в Каіро, які контролювала англійська військова влада, і які висилали фантастичні звідомлення про силу опору большевицької армії, заперестали від четверга подавати всякі вісті про воєнні події в Совєтському Союзі. Не передають навіть іранських большевицьких воєнних звідомлень.
Канадійський корабель затонув
Берлін, 30 вересня. Біля побережжя Ірляндії затонув канадійський корабель "Бівердель" у 9.950 рбт.
Спроби англійців відбиті
Рим, 30 вересня. Згідно з повідомленням Верховного Командування італійської армії, англійські частини, оточені в Тобруку, пробували прорватися крізь перстень оточуючих німецьких та італійських військ. Та ці спроби були відбиті, при чому англійці зазнали великих втрат у людях і воєнному матеріялі.
Кара смерти за акт саботажу
Прешбург, 30 вересня. Словацька рада міністрів постановила під проводом Д-ра Туки впровадити кару смерти за акти саботажу, як щоб вони появилися в Словаччині. До цього додає "Гардіста", що такі протизаходи впроваджено вже тепер у всіх інших державах Европи. Війна входить в вирішну фазу і треба з тим числитися, що побитий ворог, не маючи спромоги вдержати свої укріплення, буде мститися актами саботажу.
8 совєтських транспортів знищено
Берлін, 30 вересня. Дії німецької авіяції на північному відтинку фронту були скеровані проти совєтських кораблів у Кронштадті і коло острова Езель у Ризькому заливі, де знищено 8 совєтських транспортів, що пробували висадитися на березі. В околиці Оранієнбурга німецькі літаки бомбардували склади амуніції залізничі сполучення.
Большевицькі намагання невдатні
Берлін, 30 вересня. Вчора вдень большевицькі війська робили спроби висадити свої відділи на південному березі Ладозького озера. Ці спроби були невдатні. Німецька артилерія та авіяція знищили 2 транспортні пороми в 1.200 рбт. і 15 суден, навантажених військом.
На фронтах
Верховне Командування Збройних Сил повідомляє: Німецькі та італійські війська оточили на північний схід від Дніпропетровська три большевицькі дивізії і знищили їх. Як подають дотеперішні звідомлення, забрано в полон 13 тисяч бійців, здобуто 69 гармат і багато воєнного матеріялу. Ворог відкинений частинами на багнисті терени, потерпів тяжкі, криваві втрати. Сильні з'єднання авіяції робили успішні налети на залізничі споруди в районі Донця, а також в районі довкола Москви. В районі моря довкола Кронштадту одержав один большевицький крейсер цільне попадання. Штурмові літаки бомбардували в минулу ніч важні воєнні споруди в Ленінграді і в Москві.
Як подавало спеціяльне повідомлення, підводні човни в наступах, які тривали кілька днів, затопили з одного конвою, який ішов із Гібралтару до Англії, дванадцять ворожих торговельних пароплавів у 67 тисяч рбт. і один забезпечувальний човен.
В південному Атлантійському океані підводний човен затопив один танкер у 12 тисяч рбт.
В бою проти Англії в минулу ніч збомбардувала авіяція військові споруди над Каналом Св. Георга і на південно-східному побережжі острова.
Німецькі штурмові літаки в Північній Африці осягнули цільне попадання бомбами на англійські табори і склади матеріялів біля Тобрука. Під час цих налетів втратив ворог 5 літаків у повітряних боях, два літаки знищила зенітна артилерія.
Незначні сили англійської авіяції в минулу ніч налітали на північно-західну і південно-західну Німеччину. Скинені бомби принесли незначні шкоди. Зенітна артилерія збила один англійський бомбардувальник. 