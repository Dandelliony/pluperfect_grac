◦ ◦ ◦ ◦ ◦ ◦ ◦ ◦ ◦ ◦

Наради над автономією для Карпатської України.
БУДАПЕШТ, ATE. У найближчих днях прем. Телєкі приступить до розмов з провідниками партій на тему автономії для Карпатської України. Заки він предложить законопроєкт про автономію парляментові, хоче узгіднити його з партіями. Цим способом прем. Телєкі хоче підкреслити, що він привязує до тої справи велике значіння.
Радієвий заклик реґента Гортія до карпатських українців.
У вівторок рано будапештенська радіовисильня передала промову реґента Гортія до карпатських українців по мадярськи та по українськи. Він взивав карпатських українців заперестати проливу крови та зложити зброю, запевнюючи, що Карпатська Україна під мадярським володінням дістане широку автономію, якої не мала під Чехією. У цій промові Горті уживав назви Карпатська Україна. Очевидно, цього виступу мадярського радія не треба брати поважно.
Мадяри висилають полонених чехів з Карпатської України.
УЖГОРОД. ПАТ. Мадярська влада відставила до словацького кордону 300 чеських старшин та вояків, що їх взяли мадяри в полон у Карпатській Україні.
В Австрії вже видають товщі лиш на картки.
ВІДЕНЬ, ПАТ. Від 1. квітня населення Австрії могтиме купувати товщі лиш на картки. В Австрії вже введено спеціяльний податок, т. зв. "бірґерштоєр", який до тепер обовязував лише в Німеччині.
Президент Франції виїхав до Льондону.
ПАРИЖ. ПАТ. През. Лєбрен виїхав з жінкою з Парижа спеціяльним поїздом до Льондону.
Президентові товаришать: мін. Бонне, ґен. секретар цивільного кабінету ґен. Брахонів, директор кабінету міністра закордонних справ Броссе, командор Кранц та підполк. Тассен. Президентовій товаришить ґенералова Браконіє та пані Льоз.
Французи приготовані на німецько-італійську офензиву.
ПАРИЖ, ПАТ. У париських колах помітне почуття безпосередньої німецької загрози. Негайно після анексії Чехії французька опінія трактувала цю подію як наскрізь льокальну. Неспокій викликало щойно устійнення протекторату та зокрема господарський натиск Німеччини на Румунію.
Французька опінія боїться, що Німеччина приступила до великої протифранцузької акції, при якій на перше місце висунулись би італійські кольоніяльні домагання.
Французькі безробітні мусітимуть працювати у воєннім промислі.
ПАРИЖ. ПАТ. Як подають офіційно, у Парижі появився декрет, на основі якого кожний зареєстрований безробітний має обовязок приняти всяку працю у підприємстві оборонного промислу, яку запропонує йому державний уряд посередництва праці, без огляду на те, в якій місцевости прийдеться працювати. Безробітний, який не послухав, тратить запомогу на рік.
Міжнародна бригада вимордувала цілий персонал шпиталю.
БАРСЕЛЬОНА. ПАТ. У катальонській місцевости Віллясакра найдено тіла 3-ох лікарів, 6-ох санітарок, фельчерів, санітарів і т. п. — разом 23-ох осіб, які становили персонал місцевого шпиталю. Розстріляли їх вояки міжнародньої бригади — мабуть за те, що вони не хотіли евакувати шпиталю. 