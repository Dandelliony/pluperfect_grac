◦ ◦ ◦ ◦ ◦

Англійці та американці втратили продовж четвертини року поверх 2,000.000 тони корабельного тоннажу
БЕРЛІН, 16 квітня. — На хвилях етеру знову залунала вістка про нову німецьку і морську перемогу. Далеко на півночі, десь на шляху поміж Ісляндією, Шпіцбергеном та Мурманськом німецькі підводні човни затопили знову з конвойної валки два американські транспортні кораблі та один корабель-цистерну. Ще один дальший корабель ушкоджено так важко, що треба рахуватися з його втратою. Безпосередньо перед американським побережжям німецькі підводні човни затопили 12 дальших ворожих торговельних кораблів. Між ними було також 7 великих кораблів-цистерн. Разом з цими останніми осягами, німецька фльота затопила в цьому році за три з половиною місяців поверх півтора міліона ворожого корабельного тонажу. Коли додати до цього число кораблів, затоплених італійцями та японцями, то матимемо, що англійці та американці втратили корабельного тонажу на поверх 2 міліони тон. Хоч фантазія президента Рузвельта веліла йому віщувати про воєнну продукцію Америки в астрономічних цифрах, проте навіть Рузвельт не догадувався, що прийдеться мати до діла з міліоновими втратами корабельного тонажу продовж четвертини року. Очевидно, що доки та корабельні майстерні всього світу не всилі були заступити будовою нових кораблів.
Можна, здається, звернути увагу, що в останньому часі німецькі бойові звідомлення частіше згадують про атакування англо-американських валок, які пливуть до північної совєтської пристані Мурманська. Це діється тому, що полярна ніч стає вже коротша: вможливлює німецьким літакам та німецьким підводним човнам вистежувати кораблі, які везуть воєнний матеріял для совєтів, і то єдиної пристані, яка не замерзає, до Мурманська.
Всі наступи большевиків відкинено
БЕРЛІН, 16 квітня, (та) — Як поінформувало Німецьке Інформаційне Бюро з військового боку, в днях 13 та 14-го квітня в районі Свіру між озерами Ладога та Онега большевики продовжували свої наступи змінними силами. Всі наступи відкинено серед кривавих большевицьких втрат. Большевики втратили в цих боях поверх 2.000 вояків вбитими та полоненими. Дальші наступи, проводжувані большевиками на фронті в Ляпляндії, відбили в завзятих боях німецькі гірські стрільці.
Один німецький піхотний полк перевів місцевий наступ на південь від Ільменського озера. Здобуто одну совєтську валку з численними саньми.
З'єднання німецьких бойових та стрімкоспадних літаків атакували 14 квітня з видними успіхами на відтинку боїв біля Ільменського озера рухи большевицьких частин та скупчення авт. Цільними попаданнями бомб знищено большевикам велику кількість середніх та важких танків.
Інша німецька піхотна дивізія в кількадневних боях, що перекочувались сюди й туди, розбила позиції поготівля большевицьких дивізій.
На середньому відтинку фронту одне з'єднання німецьких стрімкоспадних літаків встрявало в наземні бої. З висоти 20-ти метрів стрімкоспадні літаки поборювали большевиків, які з танками вдерлися в одну місцевість. Поціленнями бомб большевики втратили багато танків та мали високі криваві жертви в людях та матеріялі. Большевики покинули місцевість, за яку боролися, залишаючи багато воєнного матеріялу.
В районі на схід від Харкова з німецьких становищ відбито совєтські наступи. Німецькі одиниці успішним обстрілом перешкодили совєтським морським одиницям в їхньому намаганні наблизитися до східного побережжя Криму.
На південному відтинку фронту та в південній частині середнього відтинка фронту день 14 квітня перейшов спокійно з огляду на те, що терен був залитий.
Оживлені дії летунства над Киренайкою
РИМ, 15 квітня. Головна Кватира Збройних Сил повідомляє:
Над Киренайкою оживлені дії летунства. Наші ловецькі літаки почали недалеко Ен Газалі бій з сильною ворожою летунською формацією, збили два літаки та скорострільним вогнем успішно заатакували ще інших 10 літа ків. Підчас англійського налету на Бенгазі, який не викликав ніяких жертв, злетів один британський літак, поцілений протилетунською артилерією.
Два наші літаки не повернулися до своїх баз.
Підчас повітряного бою над середньою частиною Середземного моря, наші ловецькі летуни знищили один англійський розвідувальний літак.
Бої над Іраваді і Сальвіном
ТОКІО, 16 квітня. — На Бірманському фронті ідуть величезні бої. Японці змогли вбити клин між британські і китайські війська на ріках Іраваді і Сальвін. Британські і китайські війська відступають на всій лінії.
ТОКІО, 16 квітня. — Від грудня взяли японці до неволі 250.000 вояків.
ТОКІО, 16 квітня. — Японське летунство армії та фльоти атакувало безупинно з добрим успіхом твердиню Корреджідор. У звідомленні з фронту про ці атаки говориться вперше про участь т. зв. "літаючих танків". З протилежного берега японська артилерія і дальше обстрілює Корреджідор. Летунські обсерватори повідомляють, що Корреджідор уявляє собою образ жахливого знищення.
ТОКІО, 16 квітня. — Японське летунство фльоти заатакувало леговища у середній та північній частині Мінданао і спричинило важкі шкоди у ворожих летунських влаштуваннях. Сильно поруйновано стартові майдани та інші влаштування, у тому військові бараки у південній частині міста Мальцібаляя. Від бомб вибухли у цих бараках великі пожежі.
ІСТАНБУЛ, 16 квітня. — За вістками з Тегерану іранський уряд зірвав на виразне британське домагання свої взаємини з Японією. Московська агенція "Тасс" стверджує, що відмова тегеранського уряду на англійське домагання зірвати з Японією була б мала як наслідок поважний конфлікт з Англією.
Японський цісар переслав генералові Кармоні гратуляційну телеграму з нагоди його нового вибору на президента Португалії.
Маршал Петен і Пер Ляваль вирішили зміну уряду. Новий французький уряд, в якому Пєр Ляваль буде, мабуть, головою уряду, а адмірал Дарлян — начальним вождем збройних сил, виступить незабаром публично.
Італійський престолонаслідник Умберто перейняв верховне командування армійських груп в середній і південній Італії та на островах, задержуючи при цьому командування піхотної зброї та задержуючи інші завдання, які він виконував досі в ділянці інспекції. Перебираючи командування, звернувся престолонаслідник Умберто з приказом до військових частин.
Також у Кубі (Америка) замітний брак бензини.
Стверджено, що американці стріляють на японців кулями "дум-дум". Ці кулі заборонені міжнародною умовою і звичайно спричинюють смерть раненого.
В Англії збирають по всіх усюдах стару гуму, бо відчувається загальний брак цього конечного для воювання засобу.
Бозе, провідник індійських націоналістів, видав нову відозву до індійського народу.
У Лондоні відкрито семинар для студій большевизму. Большевизація Англії поступає скорим кроком вперед. 