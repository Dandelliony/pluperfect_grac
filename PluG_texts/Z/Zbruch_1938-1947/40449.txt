◦ ◦ ◦ ◦ ◦ ◦ ◦

Указ Президії Верховної Ради СРСР про кримінальну відповідальність за дрібні крадіжки на виробництві і за хуліганство
1. Установити, що так звана "дрібна крадіжка", незалежно від її розмірів, зроблена на виробництві або в установі — карається тюремним ув'язненням строком на 1 рік, якщо вона по своєму характеру не тягне за собою по закону тяжчого покарання.
2. Установити, що хуліганські дії на виробництвах, в установах і громадських місцях — караються тюремним ув'язненням строком на 1 рік, якщо ці дії по своєму характеру не тягнуть за собою по закону тяжчого покарання.
3. Запропонувати Верховним Радам Союзних Республік внести в кримінальні кодекси зміни, відповідно до цього указу.
Голова Президії Верховної Ради СРСР — М. Калінін. Секретар Президії Верховної Ради СРСР — О. Горкін. Москва, Кремль, 10 серпня 1940 р.
Організуються нові колгоспи. Діяльно готуються трудящі Лопатинського району до річниці визволення. До 17 вересня в районі буде організовано два нових колгоспи: один — в селі Опліцько, другий — в селі Сморжів, де вже давно працюють ініціативні групи. В обох селах про вступ до колгоспу бідняцько-середняцькі господарства подали понад 100 заяв. До свята в Лопатині закінчується будівництво брукованого шляху. На його спорудженні найкраще працюють мостівники тт. Дворніцький Кирило і Болдун Йосип. Денні норми вони виконують на 200 процентів кожний.
Готують свої подарунки колгоспники артілі імені Молотова, села Оглядів. Колгосп закінчив збирання ранніх зернових культур на площі 310 гектарів. Зараз хліб скиртують і молотять. В рахунок зернопоставок державі колгосп вже здав 21 центнер зерна.
Шахрайство. В м'ясному магазині №11 облсложивспілки (завідувач Сабара І. П.) продавці грубо порушують правила радянської торгівлі. Вже протягом довгого часу продавець Галапаць з метою легкої наживи продає м'ясо по 8 крб. 50 коп. замість встановленої ціни 6 крб. 50 коп. за кілограм. Крім того, окремі шматки обрізує і меле, щоб дорожче продати, а за кістки бере 6 крб. 50 коп. Треба очистити від шахраїв магазин №11. Н. Фоменко. 