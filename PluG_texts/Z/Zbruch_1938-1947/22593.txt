◦ ◦ ◦ ◦ ◦ ◦ ◦ ◦ ◦ ◦

Переговори у справі військового союзу між В. Британією, Францією та СССР.
Оживлена дискусія в анґлійському парляменті.
ЛЬОНДОН. ПАТ. В палаті громад відбулися в пятницю 19. ц. м. дебата на тему міжнароднього положення, присвячена головно справі переговорів з СССР. Дебату започаткував Льойл Джордж від ліберальної опозиції, кладучи натиск на значіння участи СССР в акції проти напасти. Льойд Джордж призадумувався над зобовязаннями Анґлії супроти Польщі, беручи під увагу, що польсько-німецький кордон довгий на 1.500 миль і над можливістю достави анґлійського матеріялу для Польщі. Провідник Лєйбур Парті поc. Етлі говорив менше більше на цю саму тему. Відповідаючи провідникам опозиції, прем. Чемберлєн заявив: В. Британія не думає окупити миру ціною концесій, що довелиб до дальших домагань. Це не означає відмови від розмов щодо якихнебудь метод, якими можна було би заспокоїти слушні аспірації інших держав. Годі обговорювати з користю остаточні мирові умовини, якщо нема переконання, що другв сторона закинула всі наміри аґресії проти інших народів. Найважнішим інтересом В. Британії, запевнити мир. Далі прем. Чемберлєн заперечив вістку "Дейлі Телєґраф-у", що бритійський уряд задумував передати частину депозитів б. Чехословаччини державному банкові Німеччини. Вольта, представника Німеччини, взагалі нема в Льондоні. Опісля премієр обговорив нову закордонну політику В. Британії. Зобовязання супроти Польщі і ґварантії супроти Румунії не означали кінця заходів, лиш були першою допомогою, щоб не допустити до погіршення положення. Тепер ці заходи треба зміцнити більше трівким порозумінням, виєднавши для них додаткову допомогу з іншої сторони, що прийшла б радо з цією допомогою. Довше спинився над переговорами з СССР, запевняючи, що бритійський уряд не кермувався в цих переговорах недовірям до совітської ідеольоґії. В. Британія буде вдоволена, якщо вдасться запевнити співучасть і допомогу СССР при будові фронту мира. В. Британія поробила нові зусилля, щоб довести швидко до порозуміння з СССР. Воліємо кілька днів проволоки, ніж необдумані кроки, що моглиб довести до заломання того, що ми вже зробили. Вкінці премієр жалував, що совітський уряд не вислав до Женеви ком. Патьомкіна, бо мін. Галіфакс не зможе особисто обговорити з ним деяких справ і висловив надію, що дійде до швидкого порозуміння між В. Британією та СССР.
В оживленій дискусії промовляв Черчіль та Іден. Критикуючи становище бритійського уряду у справі переговорів зі совітським урядом, Черчіль обговорив становище Польщі в цій справі підкреслюючи з вдоволенням візиту Патьомкіна у Варшаві. Торкнувшись технічного боку військової співпраці з Польщею, Черчіль підтримав питання Льойд Джорджа, чи уряд радився з ґенеральним штабом, закидав ґарантії Польщі і чи практично було давати такі ґарантії Польщі. Іден підкреслив у своїй промові користи для мира, якщоб дійшло до порозуміння між В. Британією, Францією та СССР.
Промовцям відповів в імени уряду віцемін. Батлєр, підкреслюючи, що британському урядові залежало передовсім на тому, щоби витворити якнайшвидше почуття безпеки на тих просторах, де загроза можливого нападу була найближча. Щож торкається недавніх ґарантій для Польщі, то уряд радився раніше з ґенеральним штабом і нічого не зробив без його згоди. Далі ствердив, що переговори між В. Британією та СССР йдуть у швидкому темпі і нема ніякого загаяння. Обі сторони зясували тепер своє становище, але військовий союз був би поважним зворотом у бритійській політиці і тому бритійський уряд мусить підходити до цієї справи осторожно та добре її обміркувати. В. Британія ставиться якнайприхильніше до пропозицій і завваг совітського уряду. Мін. Галіфакс є в постійному звязку з совітським амбасадором Майським, щоб узгіднити погляди обох урядів. У цих зусиллях бритійський уряд радо і з вдоволенням користає зі співпраці і рад французького уряду. Первісні пропозиції В. Британії підлягли модифікації, щоб узяти під увагу становище СССР. І переговори йдуть далі. Нема балачки про те, щоб бритійський уряд відкинув совітські пропозиції. Бритійський уряд бажає порозуміння з СССР, але ціллю В. Британії не є підбехтувати одну групу держав проти другої. В. Британія мусить дбати про те, щоб надто похопними кроками — закінчив Батлєр — не приблизити війни. 