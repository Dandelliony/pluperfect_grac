Вияви справжнього патріотизму

Відкриття Технічного, Медичного, Ветеринарного і Фармацевтичного Інститутів у Львові дає можливість вишколити нові кадри висококваліфікованих фахівців. Українська молодь — студенти масово заповнюють названі Інститути, щоб там добути фахове знання. Коло 1.000 студентів зїхалося до Львова. Велика частина з них потребує допомоги.
Українське громадянство дає докази справжнього патріотизму, складаючи щедрі добровільні датки на допомогу українському студентству, що її веде Український Центральний Комітет. Українські артисти Оперного Театру у Львові жертвували свій вихідний день, щоб відіграти виставу на користь допомоги студентам. Спортові клюби Львова й Перемишля вирішили влаштувати на ту ціль футбольні змагання, спортові клюби інших місцевостей уважають за справу своєї амбіції йти їх слідами. Службовці "Народньої Торгівлі" склали на ту ціль майже 3.000 зол., службовці У. Ц. К. дохід з чайного вечора в сумі 328 зол. призначили на допомогу студентству. Одна з українських цукорень у Стрию переслала 8.000 зол. і т. д. Кожний українець почуває своїм обовязком допомогти українському студентству, бо всім нам лежить на серці справа вишколу фахівців і поповнення наших кадрів інтеліґенції. Серед нашого громадянства чути гасло — "Молодь на студії — нарід поможе!" 