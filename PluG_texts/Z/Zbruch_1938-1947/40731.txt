В Раднаркомі СРСР. — Смерть міжнародного шпигуна

В Раднаркомі СРСР
Днями Рада Народних Комісарів Союзу РСР розглянула питання про порядок передачі в суд справ про злочини, що передбачені Указом Президії Верховної Ради СРСР від 26 червня 19401 року і виконання вироків по цим справам.
Рада Народних Комісарів СРСР зобов'язала директорів підприємств і начальників установ передавати матеріали на осіб, що зробили прогул по неповажній причині, а також тих, що самовільно залишили підприємство чи установу, безпосередньо в народний суд, а на транспорті в лінійний суд не пізніше ніж на другий день після встановлення факту прогулу по неповажній причині або самовільного уходу.
В направлюваних в суд керівниками підприємств і начальниками установ матеріалах повинні бути: витяг з наказу по підприємству або установі, що встановлює факт прогулу по неповажній причині або самовільного уходу, а також довідка про попередні їй дисциплінарні стягнення і про місце мешкання притягнутого до відповідальності.
Директори підприємств і начальники установ зобов'язані виконувати вироки народних судів і лінійних судів про примусові роботи по відношенню до прогульників на підставі копії вироку, що її надсилає суд безпосередньо підприємству або установі.
У випадках звільнення засудженого директори підприємств і начальники установ негайно мають повідомляти про це інспекції поправно-трудових робіт для дальнішого виконання вироку по місцю нової роботі або за відсутністю її за вказівками інспекції поправно-трудових робіт.
За порушення зазначеного порядку передачі в суд справ і виконання вироків керівники підприємств і начальники установ повинні притягатись до судової відповідальності. (ТАРС). Смерть міжнародного шпигуна
Телеграф приніс звістку про смерть Троцького. За повідомленням американських газет, на Троцького, який жив в останні роки в Мексиці, було вчинено замах. Той, що вчинив замах — Жак Мортан Вандендрайш — один з найближчих людей і послідовників Троцького.
В могилу зійшла людина, чиє ім'я з презирством і прокляттям виголошують трудящі в усьому світі, людина, яка протягом багатьох років боролася проти справи робітничого класу і його авангарду — більшовицької партії. Пануючі класи капіталістичних країн втратили вірного свого слугу. Іноземні розвідки втратили багатолітнього, матерого агента, організатора вбивць, що не гребував ніякими засобами для досягнення своїх контрреволюційних цілей.
Троцький пройшов довгий шлях зради і зрадництва, політичного дворушництва і лицемір'я. Недарма Ленін ще в 1911 році охрестив Троцького прозвиськом "Іудушка". І це заслужене прозвисько назавжди лишилось за Троцьким.
Троцький почав свою політичну діяльність як меншовик-антиреволюціонер. Вже в 1903 році на другому з'їзді РСДРП він запекло виступає проти Леніна, відстоюючи і підтримуючи погляди Мартова і інших антиреволюційннх меншовицьких лідерів. Незабаром, до початку російсько-японської війни, Троцький ще відвертіше показує своє обличчя відступника і антиреролюціонера. Він скочується на позиції махрового оборонства, тобто захисту "вітчизни" царя, поміщиків і капіталістів.
Революцію 1905 року Троцький зустрів пресловутою теорією "перманентної" революції. Це була теорія розброєння пролетаріату, демобілізації його сил. Після поразки революції 1905 року Троцький підтримує меншовиків-ліквідаторів. Володимир Ільїч так писав тоді про Троцького:
"Троцький став поводитись, як найпідліший кар'єрист і фракціонер... Базікає про партію, а поводиться гірше, ніж усі інші фракціонери".
Троцький, як відомо, був організатором серпневого антиреволюційного меншовицького блоку всіх груп і течій, що виступали проти Леніна.
Імперіалістичну війну, що почалася в серпні 1914 року Троцький зустрів, як і слід було чекати, по той бік барикад — в таборі захисників імперіалістичної бійні. Він прикривав свою зраду пролетаріату "лівими" фразами про боротьбу з війною, фразами, розрахованими на обман робітничого класу. По всіх важливих питаннях війни і соціалізму Троцький виступав проти Леніна, проти більшовицької партії.
Зростаючу силу впливу більшовиків на робітничий клас, на солдатські маси після лютневої буржуазно-демократичної революції, величезну популярність лозунгів Леніна в народних масах, меншовик Троцький розцінив по-своєму.
Він вступив в нашу партію в липні 1917 року разом з групою своїх однодумців, заявивши, що він "розброївся" до кінця.
Наступні події показали, однак, що меншовик Троцький не розброївся, ні на хвилину не припинив боротьби проти Леніна і увійшов в нашу партію для того, щоб підірвати її з середини.
Вже через кілька місяців після Великої Жовтневої революції весною 1918 року Троцький разом з групою так званих "лівих" комуністів і лівих есерів організовує злодійську змову проти Леніна, прагнучи заарештувати і фізично знищити вождів пролетаріату Леніна, Сталіна і Свердлова. Як і завжди, сам Троцький-провокатор, організатор вбивць, інтриган і авантюрист — залишається в тіні. Його керівна роль в підготовці цього злодіяння, яке на щастя не здійснилось, повнотою викривається лише через два десятиріччя на процесі антирадянського "право-троцькістського блоку" в березні 1938 року. Тільки через двадцять років брудний клубок злочинів Троцького і його приспішників був остаточно розплутаний.
В роки громадянської війни, коли країна Рад відбивала натиск багаточисленних полчищ білогвардійців і інтервентів, Троцький своїми зрадницькими діями і шкідницькими наказами всіляко послаблював силу опору Червоної Армії, за що йому було заборонено Леніним відвідувати Східний і Південний фронти. Загальновідомий факт, коли Троцький, в силу свого ворожого ставлення до старих більшовицьких кадрів, намагався розстріляти цілий ряд неугодних йому відповідальних комуністів-фронтовиків, діючи цим на руку ворогові.
На тому ж процесі антирадянського "право-троцькістського блоку" був перед усім світом викритий весь зрадницький шлях Троцького: підсудні на цьому процесі, найближчі сподвижники Троцького, визнали, що і вони і разом з ними і їхній шеф Троцький ВЖЕ З 1921 РОКУ БУЛИ АГЕНТАМИ ІНОЗЕМНИХ РОЗВІДОК, БУЛИ МІЖНАРОДНИМИ ШПИГУНАМИ. Вони на чолі з Троцьким сумлінно служили розвідкам і генеральним штабам Англії, Франції, Німеччини, Японії.
Коли в 1929 році Радянський уряд вислав за межі нашої батьківщини контрреволюціонера, зрадника Троцького, — капіталістичні кола Європи і Америки прийняли його в свої обійми. Це було не випадково, це було закономірно. Адже Троцький вже давним давно перейшов на службу до експлуататорів робітничого класу.
Троцький заплутався в своїх власних сітях, дійшовши до меж людського падіння. Його вбили його ж сторонники. З ним покінчили ті ж самі терористи, яких він вчив вбивству зза рогу, зрадництву і злодіянням проти робітничого класу, проти країни Рад. Троцький, що організував злодійське вбивство Кірова, Куйбишева, М. Горького, став жертвою своїх же власних інтриг, зрадництв, злодіянь.
Так безславно закінчила своє життя ця призренна людина, яка зійшла в могилу з плямою міжнародного шпигуна і вбивці на обличчі.
("Правда" 24 серпня 1940 р.) 