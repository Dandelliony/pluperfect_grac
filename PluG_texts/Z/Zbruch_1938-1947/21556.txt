◦ ◦ ◦ ◦ ◦ ◦ ◦ ◦ ◦ ◦

15 міліярдів франків на зброєння Франциї.
ПАРИЖ, ПАТ. Кількагодинні наряди міністрів під проводом през. Лебрена закінчилися приняттям кільканацятьох фінансових декретів, що передбачують нові тягарі на зброєння Франції. Нові фінансові декрети, що їх запропонував мін. Рено, мають дати державному скарбові додатково 16 міліярдів франків на дальші зброєння. Декрети спираються на таких трьох засадничих напрямних: 1) збільшенні часу праці до 45 годин тижнево і полекшах при надчисельних годинах; 2) санації публичних фінансів шляхом дальших ощадностей, скресленням численних субвенцій з державного скарбу, редукцією державних урядовців та санацією самоуправних фінансів; 3) введенням нового податку т. зв. зброєневого податку у висоті 1% від усіх платень. По закінченні наради мін. Рено виголосив у радіо промову до французького народу про нові фінансові тягарі. Мін. Рено заявив на вступі, що уряд республики домагається від громадянства нової посвяти наслідком міжнароднього положення. Франція мусить бути сильна. Сила Франції є потрібна не лише самій Франції, але теж цілому світові. Політичні гасла спертися лише на кольоніяльну імперію франції вже не актуальні. Франція відповідальна нині за долю европейського миру, мусить достосувати свої зброєння і свою фінансову політику до перегонів зі зброєннями, що їх накинули їй тотальні держави. Далі міністр зазначив, що не думає покидати політичної лінії, що її накреслив на початку свого урядування як міністер скарбу, бо дотеперішня його політика увінчалася позитивним успіхом. Хоч Европа живе у трівозі, французький франк є тепер найтрівкішою валютою Европи і до Франції далі напливає золото. Ритм зброєнь збільшується з години на годину. Франція та союзна Анґлія рішились на нове зусилля, що буде коштувати французьке громадянство 15 міліярдів франків. Необхідність знайти нові 15 міліярдів франків є новим досвідом, що його накинули обставини французам. Уряд рішився теж продовжити нормальний час праці до 45 годин тижнево. Одночасно рішився признати полекші для надчисельних годин. Крім того уряд рішив звернутися до громадянства у справі нового податку. Від 1. травня — заявив міністр — будуть стягати 1% від кожної продажі, з чого дохід піде на купно літаків і гармат. Міністр закінчив покликом до французького громадянства, щоб подвоїло господарську діяльність в імя національної оборони.
Прем. Чемберлєн про створення нового міністерства. Промова Черчіля в обороні уряду.
ЛЬОНДОН, ПАТ. Прем. Чемберлєн заявив у четвер пополудні в палаті громад, що бритійський уряд рішив створити окреме міністерство достав. Воно буде поладнувати всі справи засоблення правильної і територіяльної армії. Далі відповідатиме за придбання і збереження резерв металів та інших сирівців, необхідних до здійснення програми оборони і зброень. В найближчих днях зголосять в палаті громад законопроект, що передбачує першенство для урядових замовлень. Контролю над законом матиме міністр достав. Міністром достав буде дотеперішний міністр комунікації д-р Бергін.
На бенкеті "Кенеді Клюб" виголосив промову В. Черчіль, в якій між ін. заявив: Політику бритійського уряду можна критикувати за недостачу енерґії, але ніхто не може запевняти, що уряд не виявив доброї волі у змаганні оминути війну чи брати участь у розгляді проєктів, висунених іншими народами, як не допустити до війни. Черчіль висловив переконання, що на випадок небезпеки обєднаються всі частини бритійської імперії.
Німеччина хоче замкнути Балтійське море?
Коло проливу Скаґерак помічено загадочні маневри німецької фльоти. До Клайпеди причалила ескадра німецьких мінерів. Як припускають у Льондоні, на випадок загострення міжнародньої ситуації Німеччина замкне Скаґерак та переведе бльокаду Балтійського Моря. Концентрація фльоти на Середземному Морі має буцімто на меті лиш відвернути увагу світу від іншого напрямку — мабуть північного.
Інцидент з німецьким літаком.
БЕРЛІН, ПАТ. Літак комунікаційної лінії Париж-Берлін перелетів 19. ц. м. рано над забороненою смугою недалеко твердині Лієж в Бельґії. Ескадра бельґійських мисливських літаків візвала летуна осісти на найближчім летовищі. Летун німецького літака порозумівшись при помочі радія з летовищем у Кельні осів у Брюселі. Літак затримано. Його провірили старшини бельґійського військового летунства. Летун заявив, що на його мапах не була означена заборонена смуга над твердинею Лієж. Бельґійська влада провірила і дозволила літакові відлетіти в 12. год. вполудне до Кельну. 