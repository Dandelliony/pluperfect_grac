Національна вкладка — загальний обовязок

Львів, жовтень 1942.
У зорганізованому житті суспільности все відчувається потребу гроша. Він є необхідний при наладнуванні такої складної машини, якою є кожна організація. Організованість, це вияв культурного, суспільного, господарського життя і інших діянь народу, що має забезпечити рівнобіжне та планове заспокоєння усіх його потреб.
І якщо наше суспільно-культурне життя оформилося в рямці організації, що носить назву Український Центральний Комітет, то ніхто не може стояти незгуртований довкруги Проводу, якому доручено ведення всіх справ українського життя.
Коли глянути на трирічну працю УЦК та його організаційних клітин, то можна сміливо сказати, що зроблено велику, вчас воєнних дій роботу, і то в кожній ділянці. Вже майже всюди є УОТ-и, курені молоді, а по більших центрах, де відкрилися середні чи фахові школи є шкільні виховні інститути. І їх немало, бо 74 — з того 52 хлопячих, і 22 жіночих. Живе в них 2929 хлопців і 743 дівчат. Де вимагала потреба там створено їх більше, як нпр. в Рогатині, Станиславові, чи Львові. За один рік Львів має вже 10 інститутів. І ці інститути, що повстали на місце бурс, інституцій більш харитативного характеру, тепер ведуть велику виховну роботу серед молоді. Всюди на місцях працює спеціяльно дібраний керівний та виховний персонал. Це люди, що крім набутого теоретичного знання, мають за собою і громадянський стаж в суспільній роботі, так, що немає небезпеки, щоб вони не виконали як слід, свого завдання.
Або ці всі дитячі садки, в яких виростає наш дошкільний молодняк. У кожному селі, в майже в кожній закутині є такий садок, як не постійний то сезоновий; або ці тисячі дітей з підгірських околиць, що їх УЦК на переднівку переселив з голодуючих гірських повітів в повіти засібніші в поживу і охоронив перед голодом — все де зорганізовано заходом УЦК та УОКомітетів. Чи згадати б народне здоровя, потребуючих або полонених чи навіщених повінню. Усюди видно відданість справі працівників, яких Провід УЦК поставив на стійках.
Це якраз вказує, що українці розуміють вагу організованостей. Це вказує, що згуртовано стоять довкруги УЦК та активно з ним співпрацюють.
Та ця зорганізованість вимагає, як ми вже згадали, і вкладу гроша. Бо нпр., щоб добре діяли виховні інститути, дитячі садки, захисти, приюти для старців, народні кухні, щоб помогти полоненим, УОТ-ам і т. д. — треба великого капіталу. Бо така різногранна праця цього якраз вимагає, коли висліди її мають бути такими, як собі їх бажати.
І саме на покриття коштів звязаних з потребами суспільно-культурного життя, є призначена національна вкладка. Національна вкладка — це не який тягар, а обовязок кожного, що залежно від своїх заробітків, добровільно оподатковується. А оподатковуєть ся не високо, бо коли порівняти, що перед війною було багато подібних установ, де треба було платити місячні членські вноси, то тепер при зцентралізованій зорганізованості цього немає. Тягар потреб і видатків розложений рівномірно на всю українську спільноту. Тому він не прикрий і не утяжливий. За це вислід праці помітний для кожного, а доказом є вже і німі цифри. Вистарчить згадати хочаб тільки Львів, де перед війною діяло лише 6 виховних інститутів, а тепер їж 10, було 9 дитячих садків, тепер 20. І так на кожному кроці.
Тому навіть не можна подумати, щоб був хоч один українець, що відтягався би від свого національного обовязку — від плачення загальнообовязуючої національної вкладки.
Б. Д. 