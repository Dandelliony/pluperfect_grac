◦ ◦ ◦ ◦

Підчас британських летунських атак на старі культурні памятники в Кельні знищено частинно і спалено ратуш і костел св. Пантелеймона, будову з 1000-річною історією.
Як повідомляють з Вашінгтону, американський держ. департамент повідомив, що 3.500 громадян ЗДА, які перебувають в Індії, дістало наказ покинути Індію.
У Португалії відчули 27-го квітня рано досить великий землетрус. Обсерваторія Серра То Піляр занотувала землетрус в год. 6.33, при чому його епіцентр був віддалений ледве 25 км. від тої місцевости. Матеріяльних втрат не стверджено. Обсерваторія в Лісбоні, а також обсерваторія в Коїмбрі, хоч мають прецизійне приладдя, не занотували ніякого землетрусу.
Мексиканський корабель-цистерна "Тамавліпас" на 7.500 брт., що їхав із ропою до одного з північно-американських портів, затоплено біля американського побережжя. Цей корабель належав до товариства, що вело правильну доставу ропи до північно-американських портів.
За вістками, що приходять із Америки, початок плебісциту в Канаді у справі поширення обов'язкової військової служби на Канадійські відділи, що мають їх вислати за океани, стоїть під знаком грізних заворушень у Монтреаль, Квібек і інших містах тої частини Канади, що говорить по французьки.
Затоплено есмінець. Ще одна втрата ЗДА. Північно-американський есмінець "Стерт-Стерт-вен" затоплено на висоті побережжя Фльориди. Американський департамент фльоти подав як причину затоплення "підводний вибух". Згаданий есмінець мав 1190 рбт. і швидкість 35 вузлів. Його озброєння складалося з 4 гармат (10,2 цм.), 1 протиповітряної гармати (7,8 цм.) і 12 торпедних метавок. Корабель затоплено так близько суші, що більша частина залоти, зложеної з 122 людей, змогла спастися на побережжі.
Совєтський наступ заломився. ГЕЛЬСІНКИ, 29 квітня — Фінське Бойове Звідомлення з 26 квітня: На Карельській вузині та на вузині Авнус тільки мала бойова діяльність. Вогонь артилерії не допустив до ворожих укріплювань та приневолив кілька гармат і батерій до мовчанки. Піхота прогнала ворожі розвідні частини. У південній частині східного фронту відбито в околиці Льовгі ворожі наступи у силі 2-ох куренів з великими втратами для ворога. Він втратив майже тисячу вояків убитими. Одна розвідна частина знищила ворожий бункер з його залогою.
Італійське воєнне звідомлення. РИМ, 29 квітня. — Італійське воєнне повідомлення з 28 квітня таке:
Головна Кватира Збройних Сил повідомляє: Спорадичні випади ворожих танків у Киренайці відкинено вогнем артилерії. Жива була також розвідувальна діяльність летунства. Англійці втратили у повітряному бою один літак типу "Кертіс". Ескадри летунства атакували Мальту, де обкинено цільними бомбами об'єкти і військові та летунські споруди. Зістрілено один літак "Спітфайр". У східній частині Середземного моря підчас атаки італійських торпедних літаків затоплено пароплав середньої тоннажі, що плинув у морському транспорті, конвойованому літаками і надводними одиницями.
Атаки бомбовиків на британські об'єкти в Африці. БЕРЛІН, 29 квітня. — Німецьке інформаційне бюро довідалось із міродатних військових кол, що німецькі спадові літаки типу "Ю 88". заатакували останньої ночі британські магазини матеріялів над західною границею Єгипту та на вантажні поїзди, що готовились до від'їзду. Кінцевий пункт британської пустинної залізниці обкидано бомбами дуже цільно. Напади німецьких спадових літаків тривали аж до півночі та завдяки добрих атмосферичних умовин мали успішні наслідки. Повстали пожежі серед наметних таборів і складів матеріялів. В одному складі погінних матеріялів біля Соллюм після атаки бомбовиків повстала серед експльозій пожежа великих розмірів. Дальша атака німецких бойових літаків звернена була останньої ночі проти портових об'єктів у Тобруку та викликала великі пожежі у внутрішньому районі міста. 