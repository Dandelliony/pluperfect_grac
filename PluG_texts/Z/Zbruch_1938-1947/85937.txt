◦ ◦ ◦ ◦

Затемнення від 16.40—6.50. Летунський алярм: 3-хвилинний перериваний звук сирен і публичних гучномовців. Відкликання: 2-хвилинний довготривалий звук сирен і публичних гучномовців.   Оперний Театр. Сьогодні, у вівторок, 4-го січня, в год. 17.30 "Лилик", оперета на З дії Й. Штравса в постанові В. Блавацького. Вистава для українців. — В середу, 5-го січня, в год. 18.30 "Балетний вечір" у двох частинах: І-ша "Мрії старого композитора" Й. Штравса та 2-га "Сільське кохання" К. Данькевича в постанові Е. Вігілева. Вистава для німців і союзників. — У п'ятницю, 7-го січня, в год. 17.30 "Пташник з Тиролю", оперета на 3 дії Ф. Легара в постанові В. Блаватного. Вистава для українців. — В суботу, 8-го січня, в год. 14-ій "Любов на здоровий розум", комедія на 3 дії Г. Кубіє в постанові І. Іваницького. Вистава для українців. — Того ж дня в год. 18.30 "Тоска", опера на 3 дії Дж. Пуччіні в постанові В. Блавацького. Гостинний виступ баритона Зенона Дольницького. Вистава для німців і союзників. — В неділю, 9-го січня, в год. 14-ій "Мина Мазайло", комедія Миколи Куліша в постанові Й. Гірняка. Вистава для українців. — Того ж дня в год. 18.30 "Пестрий вечір" — для німців і союзників.   Театр "Веселий Львів". У п'ятницю, 7-го січня, в годині 18-ій "Падуть сніжинки". — В суботу, 8-го січня, в год. 15-ій "Падуть сніжинки". — Того ж дня, в год. 18—ій "Під ритм серця" (вечір легкої музики, пісні та балету). — В неділю, 9-го січня, в год. 15-ій "Під ритм серця". — Того ж дня в год. 18-ій "Падуть сніжинки". Передпродаж квитків від середи, 5-го січня в касі театру. — Львів, вул. Францішканська 7.   Коляди і щедрівки. Делегатура IV. Стрийське повідомляє: Починаючи від першого дня Різдвяних Свят, співатиме постійно щонеділі і свята в церкві оо. Редемптористів при вул. Зибликевича 30 в часі читаної Служби Божої в годині 11-ій мішаний хор під управою інж. Гапія різдвяні коляди і щедрівки.   Ялинки. Жіноча Секція у Львові продає різдвяні ялинки в подвір'ї будинку Суспільної Опіки УЦК — при вул. Семінарії (давніше Словацького) 18. Дохід з продажу призначений на допомогову ціль.   Прикладний духовник і громадянин. Львів, 3-го січня. У Біличі Долішньому був завідателем парохії О. Микола Бень. Передтим був парохом Вощанець і головою кол. філії "Просвіти" в Рудках. Відзначався точним і прикладним сповнюванням своїх, церковних і громадянських обов'язків. Особливо опікувався дитячими садками, звертав увагу на виховання молоді, займався культурно-освітніми справами. Скрита серцева недуга не дала Йому, на жаль, змоги дальше працювати: 1-го січня ц. р. помер по короткій серцевій недузі, прийнявши Найсвятіші Тайни, у Львові, у 60-му році життя. Похорон відбудеться дня 4-го січня ц. р. в 9-ій годині рано з Церкви св. Петра і Павла на Личаківський цвинтар.   Львівські вісті 