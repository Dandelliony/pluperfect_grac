◦ ◦ ◦ ◦

Українська радіопередача. Сьогодні, в середу 21 жовтня в часі від год. 10.30 до 11-ої ранку Львівська Радіовисильня передає концерт української музики у виконанні льокального октету Є. Козака, Лідії Черних (меццосопран) Романа Савицького (фортепіян) і Маріянни Лисенко (фортепіянний супровід).
На Холмщину і Підляшшя. Український Центральний Комітет у Львові пошукує кількох референтів-працівників до праці в Українських Допомогових Комітетах на Холмщині і на Підляшші, на дуже добрих умовинах. Побажані першорядні сили з досвідом в тереновій роботі. Знання німецької мови побажане. Письменні зголошення слати до УЦК в Люблині, Краківське 78. Особисто зголошуватись до УЦК, Львів, Паркова 10, Організаційний Відділ.
Денник Розпорядків ч. 83. Денник Розпорядків для Ґенерал-Ґубернаторства ч. 83, виданий дня 6 жовтня 1942 р., містить другий розпорядок з метою ввести закон здоровних і ветеринарних справ в області Галичина — з дати 25. IX. 1942 р. Дев'ятий розпорядок про введення правно-адміністраційних приписів в області Галичина — з дати 25. IX. 1942 р.
Денник Розпорядків ч. 84. Денник Розпорядків для Ґенерал-Ґубернаторства ч. 84, виданий дня 10 жовтня 1942 р., містить: Розпорядок про організацію Головної Групи Лісова й Деревна Господарка — з дати 14. IX. 1942 р.; розпорядок про організацію Головної Групи Господарки Прохарчування і Хліборобства — з дати 24. IX. 1942 р.; друга виконна постанова до розпорядку про введення монополю мінерального олію — з дати 19. IX. 1942 р.; розпорядок у справі промислового податку в області Галичина — з дати 22. IX. 1942 р.
Адміністраційний закон в області Галичина. Розпорядком з 25 вересня ц. р., в області Галичина входить в життя загальний комунальний закон, що обов'язував на тому терені 31 серпня 1939 р. Зміни й доповнення, які введено на основі німецького закону, залишаються в силі. 