◦ ◦ ◦ ◦

Погром большевиків у Балтійському районі   Увесь Балтійський простір вже цілком вільний від большевиків. Від початку воєнних дій на цих просторах захоплено коло 300 тисяч полонених, 1.581 танків, 4.063 гармати і безліч військового матеріалу.   Евакуація Москви — тільки урядові особи   Згідно з одержаними повідомленнями евакуація московських урядів і установ до Самари є в повному ході. Відправляються туди поїзди за поїздами, але до самої Самари мають право їздити тільки урядові особи.   Жінки у війську   Згідно з новим розпорядженням уряду, англійські жінки мусітимуть відбувати військову службу не тільки в протиповітряній обороні, але теж при загороджувальних балонах. І взагалі англійський уряд намагається в якнайбільшій мірі використати англійських жінок у теперішній війні.   Затопили 441.300 тон   В жовтні німецький Військово-Морський Флот та летунство затопили 441.300 тон англійських торговельних кораблів. На морі довкруги Англії штурмові літаки затопили один англійський транспортний корабель та пошкодили 6 кораблів так тяжко, що вони вже втрачені для Англії. В Північній Африці німецькі літаки розбили скупчення англійських машин біля Санума, в пристані Суец знищили один пароплав у 6 тис. тон.   Німецько-турецька приязнь   Турецький амбасадор в Берліні Гереде, дав інтерв'ю щоденникові "Кумгурнєт" в Стамбулі, в якім він підкреслив, що німецько-турецькі заява і новий торговельний договір — це потвердження німецько-турецької приязні, яка від року 1750 ніколи не була переривана.   Бій коло брам Криму   Після важких боїв зайняла німецька піхотна дивізія східню частину перекопського просмику й місцевість Вірменськ. Полки дійшли до морських заливів, що творять останню вузьку щілину суходолу, заки відкриється широко шлях у глибину кримського півострову. Тут совєтські війська знову окопалися, щоб ставити останній очайдушний спротив. Совєтське командування рішило за всяку ціну відбити браму в Крим, цієї природної твердині, що володіє над Чорним морем.   В силі полку вдарили большевики на становища двох німецьких баталіонів. Пролом повинен вдатися, думали большевики, й здавалося, що вдасться. Одначе в останній хвилині врятували положення дві баварські й судетські компанії зосередженим вогнем своєї скорострільної зброї.   Розтрощуючий наступ на Крим   Згідно з планомірним розвитком дій на східному фронті, німецька піхота при співдіянні літаків проломила в запеклих боях большевицькі оборонні лінії у доступі на Кримський півостров і просувається в глибину Криму за втікаючим ворогом. Під час проломанмя цих ліній німці взяли в боях від 18 до 28 жовтня 16.700 полонених, здобули або знищили 13 бронемашин, 109 гармат та безліч іншого воєнного матеріялу. Румунські війська здобули остров перед північно-західним побережжям Азовського моря.   Бомби німецьких літаків затопили 29 жовтня совєтський корабель у 6.000 тон між Чорним і Азовським морем. 29 жовтня німецькі війська просунулись ще дальше в Крим і в боях з задними частинами втікаючого ворога знов взяли в полон декілька тисяч противника і здобули багато гармат. Наступного дня німецькі літаки бомбардували портові і вантажні споруди та склади пального в пристані Керчі, що лежить на східному березі Криму і має сто тисяч мешканців. В цьому районі німецькі бомбардувальники затопили того ж дня 9 совєтських кораблів у 19 тисяч тон і тяжко пошкодили 7 кораблів у 8.500 тон.   Переслідуваний ворог на Криму був при кінці жовтня в повній утечі, проломлювальні бої завершені.   Здобуття доступу до Криму довший час натрапляло на великі труднощі. Большевики використали вузький перекопський перешийок, що лучить Крим з рештою України і дуже корисні природні умовини та побудували там багато сильних укріплень. Щойно приступом німецької піхоти, підпомаганої літаками, вдалося проломити лінії й увійти в глибину Криму. У зв'язку з тим англійська преса сумовито відмічає, що німецькі бойові дії розвиваються швидше ніж можна було сподіватися, й тому м. і. безпосередньо загрожений уже воєнний порт большевиків на Криму — Севастополь.   В Донецькому басейні   В Донбасі в перших двох днях листопада німецькі й італійські війська здобули під час боїв дальші промислові райони.   Здобули важний осередок Курськ   На середньому відтинку східного фронту піхотні і бронетанкові з'єднання здобули 1 листопада залізничий вузол, промисловий осередок і столицю району, Курськ.   Бомбардування Москви і Ленінграду   І минулого тижня майже щодня і щоночі відбувалося безпощадне бомбардування військових споруд, укріплень, воєнних заводів і фабрик Москви й Ленінграду. Великі вибухи і пожежі свідчили про цільність попадань розривних і запалювальних німецьких бомб, Ленінград обстрілювала теж важка німецька артилерія. Ці налети і бомбардування спричинили повний нелад у постачанні і промисловості Москви, не кажучи вже про обложений з усіх сторін Ленінград.   В Болгарії завели від 10 жовтня ц. р. картки на хліб.   До Багдаду, столиці Іраку, прибуло кілька сот англійських старшин, що мають обняти команду над іракською армією.   Маршал Петен, голова французької держави, проголосив у радіо, що Далядіє, Блюм, Гамелен, Рейно й Мандель замкнені в тюрмі.   До Лондону прибув канадійський міністр оборони.   В Лондоні заперечили поширену давніше поголоску про прибуття до Архангельська англійського корпусу в силі 40 тис. людей. Мовляв, приїхало тільки кількасот вояків.   Новому іранському шахові відібрали англійці начальну команду над армією та жандармерією.   П'ятсот японців покидає американські острови Філіпіни.   Рідна земля 