Секретар Цк КП(б)У товариш М. С. Хрущов у колгоспників села Грибовичі

Вчора відвідав колгоспників артілі ім. 17 вересня села Грабовичі Львівського сільського району секретар ЦК КП(б)У товариш М. С. Хрущов.
Докладно знайомився Микита Сергійович з станом колгоспу, з настроями колгоспників, з тим, як підготувались селяни до великого дня всенародного голосування.
Голова артілі тов. Бень, колгоспник тов. Савчук говорили про плани роботи артілі. Вони сказали, що колгоспники вважають доцільним, щоб артіль займалась переважно городніми культурами і розвитком тваринництва. Микита Сергійович схвалив це рішення.
Підійшли комсомольці. Їх — молодих членів Ленінської Комуністичної Спілки Молоді вже 7 чоловіка у цьому селі. Вони — кращі агітатори, енергійні організатори зміцнення і розвитку молодого колгоспу. Агітатор-комсомолка Палажка Савчук розповідає про виборців, про свою агітаційну роботу серед них. Вона запевняє, що всі виборці, з якими вона працює, прийдуть до виборчої урни і проголосують за кандидатів, виставлених незламним блоком партії і народу. В цьому запевняв і бідняк Крючковський, з яким тривалу бесіду мав товариш Хрущов у сільській раді:
— Жителі десятихатки, до якої я прикріплений як агітатор — говорить тов; Крючковський, — прийдуть першими на виборчі дільниці. Так ми з ними домовились. Так воно й буде.
Партія, уряд всіляко допомагають бідноті, батракам, середнякам, що вступають у колгосп. Артіль ім. 17 вересня одержала, за рішенням облвиконкому, 27 корів голландської породи. Створено хорошу тваринницьку ферму. Худобу забезпечено в достатній кількості кормами. Микита Сергійович Хрущов уважно оглянув тваринницьку ферму, цікавився станом догляду за худобою.
Наприкінці тов. Хрущов дав ряд практичних вказівок колгоспникам та правлінню артілі. 