◦ ◦ ◦ ◦ ◦ ◦ ◦

Православний Собор у Варшаві віддали українцям. З доручення Голови Православної Автокефальної Церкви у Ґенеральному Ґубернаторстві Митрополита Діонізія, у варшавському катедральному соборі відправлятимуться Богослужіння у церковнославянській мові українською вимовою. Також всі проповіді у цьому храмі виголошуватимуть тільки по українськи.
Кровавий напад у Холмі. До помешкання Богдана Старуха в Холмі вдерлися перед кількома днями два озброєні поляки, що питали за власником помешкання. Коли цей вийшов з другої кімнати, вони почали стріляти до нього з револьверів, але на щастя нічого йому не вдіяли. Зате зранили важко приявного при цьому ученика української ґімназії в Холмі, Олексу Шлапака, свідомого юнака з села Городище холмського повіту. Він лежить тепер у лікарні та бореться зі смертю. Влада веде слідство.
Курси пестунок у Кракові, признані німецькою санітарною владою, незабаром розпочнуть навчання (про точну дату своєчасно повідомимо). Курс відбуватиметься в малій авдиторії жіночої клініки (при вул. Коперника) і триватиме 2 місяці. Приймаються жінки від 16 до 50 років з освітою бодай 7 кляс вселюдної школи. По скінченні курсі великі можливости для праці. Платять за право науки лише заможні 10,— зол. місячно. Зголошеня до санітарно-медичної секції при УЦК, Краків, Зелена 26/7.
Важне для переселенців. Всі, що їх УЦК візвав предложити ориґінальні квіти митної сторожі на відібрані при переході совітсько-німецького кордону гроші (в золотих), мають надіслати оті квіти до УЦК, Сусп. опіка, до 15. XI. 1940 р. — Що ж торкається тих, що їм відібрали райхсмарки, доляри, чи інші девізи в паперах і золоті, то вони мають зголоситись з ориґінальними квітами до Емісійного Банку, Краків, Вермахтштрассе, до відібраня належности, по урядовім курсі. — Референт Праці і Суспільної Опіки при УЦК.
Митр. Діонізій відвідує Варш. Ґубернатора. Голова Автокефальної Православної Церкви у Ґенеральному Ґубернаторстві Митрополит Діонізій відвідав ґубернатора варшавської области д-ра Фішера. Ґубернатор прийняв Митрополита Діонізія у товаристві своїх трьох заступників, що є одночасно керманичами поодиноких відділів в Уряді Ґубернатора.
Ґубернатор д-р Фішер привітав Митрополита висловом надії, що Православна. Церква льояльно співпрацюватиме з німецькою владою. У відповідь на те Голова Православної Церкви подякував д-рові Фішерові за прихильність німецької влади супроти Православної Церкви та зазначив, що згідно з його приреченням, зложеним на руки Ґенерального Ґубернатора мін. д-ра Франка льояльна співпраця з німецькою владою — це його обовязок. 