До відкриття історичного музею. — 7:3 на користь Львова

До відкриття історичного музею
Протягом п'яти місяців у Львові працює бригада Наркомосвіти УРСР, яка організовує і готує до відкриття Львівський державний історичний музей.
Вчора відбувся громадський огляд і відкриття для загального користування одного з найбільших відділів музею — відділу первіснообщинного ладу, обладнанням якого керувала член бригади т. Щітельман.
В залах цього відділу відвідувачі, численна армія школярів, педагогів побачать археологічні пам'ятники — поля погребіння V—VI віку нашої ери. На матеріалах Маркса, Енгельса, Леніна відділ яскраво показує незаперечну правду про зародження суспільства, служить відкритою книгою історії. У відділі зібрані цінні матеріали і історичні пам'ятники. Тут матеріали Тріпольської культури (від 4-х до 2-х тисяч років тому); бронзовий скарб, так званої комарівської культури, і т. д.
На початку вересня відкривається для громадського користування другий великий відділ музею — "Київська Русь", підготовкою якого керує член бригади тов.
І. В. Бондар. 7:3 на користь Львова
В цьому відділі зібрані пам'ятники стародавніх славян на території Західної України, пам'ятники Київської Русі та Галицько-Волинського князівства. Особливо цікаві пам'ятники з розкопок Галича — колишньої столиці Галичини — сучасне село Крилос.
У неділю, на львівському стадіоні "Спартак" відбулась фінальна зустріч на футбольну першість спортивного товариства "Спартак" по західних областях України. Грали команди Львова і Ровно.
На початку матча ініціатива зразу ж переходить до господарів поля. Лівий інсайд — львов'янин навально проривається вперед. Назустріч йому вибігає воротар гостей, але нападник обводить його і забиває м'яч в незахищені ворота.
Чим далі, тим більше видна перевага львівських спартаківців. Їхні дружні атаки захист ровенчан не в силах стримати. Через декілька хвилин після першого гола напад Львова проводить чергову комбінацію, яка увінчується успіхом.
Гості не розгубились. Вони починають нападати. Біля воріт господарів поля звалка. В цій метушні львов'яни "заробили" собі пенальті. Удар. Воротар не міг спіймати м'яч. Гол. Рахунок матчу 2:1 на користь Львова. Проте не довго. Незабаром ровенському воротарю довелось вийняти з сітки ще один м'яч.
Починається гра з центру. Ведуть її гості. Вони підходять до воріт господарів. Але в цю мить львов'яни допустили грубість. Їм за це присуджують штрафний удар за 20 метрів. Сильний красивий удар і м'яч в сітці.
Стало очевидно, що львівські спартаківці зустрілись з серйозним соперником. Тому то вони ще більше посилюють темп гри і до кінця першого тайму проводять в ворота ровенчан ще два м'ячі.
Друга половина гри проходила з перемінним успіхом і закінчилась перемогою львівських футболістів з рахунком 7:3. Таким чином львівська команда "Спартак" добилась футбольної першості по західних областях України.
В. Шахнюк. 