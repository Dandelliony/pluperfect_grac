Простої і їх виновники

В роботі Перемишльського залізничного вузла зараз вирішальне значення має питання боротьби з простоями вагонів. Дані за останні місяці показують, що кількість простоїв збільшується. Коли за жовтень на 1 вагон було в середньому 62 години 30 хвилин простою, то за листопад ця цифра збільшилась на 80 годин В кінці листопада тенденція росту простоїв набрала ще більшої сили. В третій декаді цього місяця вони становили вже на 1 вагон 83 години 37 хвилин.
Про боротьбу з простоями на станції багато говорили і не перестають говорити. Всі на словах критикують цей безпорядок, а на ділі миряться з ним, погоджуються з таким нетерпимим становищем, як з "необхідним злом".
Виновників простоїв, а також тих, які своєю неорганізованістю і халатністю створюють сприятливі умови для них, не притягають до відповідальності.
Ось такі чергові по станції, як, наприклад, Клевцов, Форис, Лоза роблять багато простою і це нікого не турбує. Черговий т. Лоза має в першій декаді листопада 105 годин простою, в другій 110 годин, а в третій 126 годин. Що ж робить такий черговий на станції, крім масового браку і дезорганізації транспорту? — Коли і в чому він проявив будьяку ініціативу для боротьби з простоями? Ніколи і ні в чому. І це діється тоді, коли виробниче піднесення на зустріч виборів охоплює усіх трудящих нашого міста, коли днями і годинами ростуть показники високої продуктивності праці і стахановських виробітків.
Питання боротьби з простоями, які дезорганізують роботу нашого вузла і зривають планові показники графіка, не основне, бойове питання, яке повинно мобілізувати усі зусилля не лише партійної і профспілкової організацій, але і усіх залізничників станції.
Е. Кушко 