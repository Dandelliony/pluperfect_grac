◦ ◦ ◦ ◦ ◦

Аптеки Суспільної Обезпечальні. Суспільна Обезпечальня має окремі аптеки у Львові, що видають ліки на рецепти лікарів Суспільної Обезпечальні. До них належать крім аптеки при вул. Фредра 2, що є власністю Суспільної Обезпечальні, ще такі аптеки: ч. 2 — вул. Дверницького 6, ч. 7 — вул. Замарстинівська 54, ч. 8 — вул. Жовківська 116, ч. 18 — вул. Казимира 31, ч. 22 — Ринок 18, ч. 30 — Левандівка вул. Летунська 10, ч. 39 — Клепарів, ч. 42 — вул. Городецька 129 (Богданівка), ч. 46 — вул. Личаківська 155. Рецепт Суспільної Обезпечальні в інших, як згадані, аптеках реалізувати не можна.
Дискусійний вечір. У четвер. 15 ц. м., в год. 6-ій увечері, відбудеться у приміщенні виставових заль Спілки Українських Образотворчих Мистців. Марійська площа 9, 1. пов. дискусійний вечір на тему праць, виставлених на теперішній мадярській виставі. Вечір організує Спілка Мистців та запрошує крім учасників вистави та критиків теж представників літературно-мистецьких кол Львова.
Курси і позашкільне навчання. Відділ Науки й Навчання (Абтайлюнг Віссеншафт унд Унтерріхт) подає до відома таке: Всі школи в Дистрикті Галичина є державні, при чому школи доповняльні мають характер публичних шкіл. Всякого роду курси навчання можна організувати й вести лиш при якійсь державній фаховій школі. Дозвіл на те дає Штадтшульрат або Крайсшульрат. Які-небудь приватні курси не допускається. Таксамо і всякого роду приватне навчання поодиноких осіб, напр. лекції німецької, української, польської мов, писання на машині, стенографії, музики, наука кравецтва і т. п. вимагають урядового дозволу.
Нові крамниці "Промторгу". Поміж численними крамницями "Промторгу", що чимраз густішою мережею покривають вулиці міста, останніми днями звертають увагу прохожих нові галантерійні крамниці з новими, естетично виконаними вивісками й вітринами. Ці крамниці багаті у всякі галантерійні вироби щоденної потреби та у дрібну одежну галантерію, головно жіночу. Другий рід крамниць "Промторгу", це крамниці з канцелярійним приладдям, які поруч того мають на складі грамофонні пластинки, іграшки, алабастрову галантерію, прикраси з дерева і т. п.
Затягання кредитів гмінами. Генеральний Губернатор рішив (17 грудня 1941 р.), що розпорядок про затягання кредитів гмінами й волостями в Генеральному Губернаторстві (з дня 31 жовтня 1939 р.) обов'язує теж у Дистрикті Галичина. Згідно з тим розпорядком, усяке затягання гмінами й волостями кредитів, а головно всякого роду позичок і векслевих кредитів вимагає попередньої згоди. Дозвіл затягати кредити до висоти 20.000 зол. до дня 31. XII. 1942 р. може дати Губернатор Дистрикту Галичина згідно з напрямними, виданими Урядом Генерал.-Губернатора.
Посмертна згадка. В залізничій катастрофі, що скоїлася в ночі з 26 на 27 грудня м. р., згинув відомий український політик і діяч Олександер Севрюк, заступник голови, а опісля голова Української Делегації під час Берестейського Миру в 1918 р. і згодом перший український посол у Берліні. Покійний — уродженець Волині (Любитів к. Ковля) — походив із старої української шляхотської родини. Вчився у луцькій гімназії, де вже тоді був головою таємного українського студентського гуртка. Вищу освіту добував у Петербурзі і Саратові, і там теж брав живу участь у діяльності студентських гуртків. Належав у той час до парт і есерів. У часі світової війни був уповноваженим Червоного Хреста від волинського земства на цілий румунський фронт. У 1917 році, коли повстала Українська Народна Республіка, став членом Центральної Ради в Києві, яка й делегувала Покійного до Берестя Литовського на мирові переговори з Німеччиною. Після Берестейського Миру став першим акредитованим українським послом у Берліні аж до квітня 1918 року. Пізніше був ще послом у Римі. В роки еміграції перебував по різних країнах Европи, в останні часи жив у Берліні. Помер — проживши 49 років — у силі віку. Сл. Й. П. 