◦ ◦ ◦ ◦ ◦ ◦ ◦

Кінообслужування трудящих. Кіно — могутній засіб виховання трудящих. За часів панування польських капіталістів і поміщиків воно було недоступним для народу. В 1938 році по всьому воєводстві, територія якого була значно більша ніж теперішня Львівська область, кінофільми проглянуло 2.018 тисяч глядачів.
Радянська влада подбала про те, щоб кіно з розкоші перетворити в необхідну потребу. За 9 місяців 1940 року в кінотеатрах області побувало і проглянуло фільми 4.400 тисяч робітників, селян і службовців. Створена нова мережа кінотеатрів. Раніше на все воєводство було лише 5 кінотеатрів у повітових центрах. Тепер у кожному районі обладнано звукові кіноустановки. Особливу увагу приділяється обслужуванню села. В районах є звукові автокінопересувки, які систематично виїжджають у сільські населені пункти і там демонструють кінофільми.
В обласній дитячій бібліотеці. Місяць тому у Львові відкрито обласну дитячу бібліотеку. За короткий час існування вона встигла провести значну роботу і завоювати авторитет серед школярів. Тут вже є 1400 читачів. Діти не тільки користуються книжками, вони навчаються також у гуртках, які створені при бібліотеці. Читальня провела ряд вечорів, організувала виставки, присвячені Толстому, Міцкевичу, влаштувала лекції про життя та творчість великих письменників. Книжковий фонд бібліотеки вже становить коло 18 тис. томів.
Болгарське спростування. По просьбі болгарської місії в Москві публікуємо таке болгарське спростування: "Болгарське телеграфне агентство передає з Софії, що поширені закордоном, головним чином, у Бухаресті і Белграді чутки про смути в Болгарії, про зміну уряду і про введення воєнного становища в країні є тенденціозними і від початку і до кінця вигаданими. В усій Болгарії — цілком спокійно". (ТАРС). 