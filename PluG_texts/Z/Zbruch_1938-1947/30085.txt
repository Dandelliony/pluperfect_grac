◦ ◦ ◦ ◦ ◦ ◦ ◦

Встановлення дипломатичних відносин між Радянським Союзом і Фінляндською Демократичною Республікою
1 грудня цього року Голова Народного Уряду і міністр закордонних справ Фінляндії п. Куусінен звернувся до Президії Верховної Ради СРСР з офіціальною заявою про утворення Народного Уряду Фінляндії і запропонував встановити дипломатичні відносини Між Фінляндською Демократичною Республікою і Радянським Союзом. Президія Верховної Ради СРСР постановила визнати Народний Уряд Фінляндії і встановити дипломатичні відносини між Союзом РСР і Фінляндською Демократичною Республікою. (ТАРС).
Червона Армія несе щастя
З великим піднесенням робітники профспілок страхових товариств зустріли повідомлення про створення Народного Уряду в Фінляндії — Фінляндський народ буде вільним, він житиме новим життям — впевнено заявляє у своєму виступі тов. Фаєрштейн. — Славна Червона Армія не поневолює чужі народи, вона несе їм щастя, несе волю і радісне життя.
Мітинг робітників профспілок страхових товариств, на якому було присутніх 400 чоловік, ухвалив резолюцію, в якій говориться:
"Ми висловлюємо свою радість з приводу утворення Народного Уряду в Фінляндії, який дасть селянам землю і забезпечить народові мирне, спокійне життя у тісній дружбі і в співпраці з народом непереможного Радянського Союзу. 