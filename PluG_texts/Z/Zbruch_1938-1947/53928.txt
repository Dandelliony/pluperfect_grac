"Взаїмна Поміч Українського Вчительства". — Уряд Праці про свою роботу

"Взаїмна Поміч Українського Вчительства"
Українське народне вчительство постановило на своїй нараді у Львові дня 11-го липня 1941 р. відновити організацію і діяльність свого довоєнного професійного Товариства "Взаїмна Поміч Українського Вчительства". Нарада вибрала одноголосно Тимчасову Управу "ВПУВ" в такому складі: голова — Домбровський Августин, заст. голови — Петрів Денис, секретар — Ющишин Іван, члени: Мацюк Яків і Таранько Михайло.
Адреса Тимчасової Управи Товариства: Львів, майдан Бандурського 1, І. поверх (будинок Тимч. Управління львівського повіту).
Тимчасова Управа "ВПУВ" закликає всіх колишніх членів і симпатиків "ВПУВ" та всіх учительських кандидатів реєструватися на членів Товариства "ВПУВ".
Реєстрація відбувається щоденно в тимчасовій домівці Товариства (Львів, майдан Бандурського ч. 1) в годинах від 10 до 2 за нім. часом.
Закликаємо всі довоєнні Управи Повітових Відділів "ВПУВ" приступити негайно на місцях до відновлення організації і праці повітових відділів.
Всі повітові й обласні часописи просимо повторити цю оповістку. Уряд Праці про свою роботу
Уряд Праці м. Львова (пл. Смольки 3) дальше провадить реєстрацію тих, що шукають праці — фізичних й умових працівників. На основі даних нього Уряду, зареєструвалося в днях від 3—12 липня ц. р. 11.013 безробітних. З нього 4.621 українців, 6.248 поляків, 9 німців, 132 інших. Приділено до праці 931 осіб.
Для 12 липня 1941 р. зареєстровано 902 особи: з них 270 українців, 613 поляків та 19 інших. Приділено на працю 147 осіб: управдомів, бухгалтерів, торговельників, фізичних робітників, слюсарів, монтерів, службовців, пекарів, кухарів.
Організації, установи і підприємства хай якнайскоріше зголошують свої запотребування на фізичних й умових працівників в Уряді Праці, щоб якнайбільшій кількості зголошених дати можливість праці і прожитку. 