Робітнича околиця

Знесіння (Шевченківський район) це далека околиця міста. Більшість населення цього району — робітники львівської залізниці і різних підприємств міста. Панування шляхетської Польщі особливо позначалося на цьому, як і на інших робітничих передмістях — покривлені, незамощені, напівтемні вулиці.
Нестало ненависної польської шляхти, по-новому починає жити робітничий район Знесіння.
В самому центрі району відкрито клуб. Що вечора тут лунає сміх, радість, музика. Особливо тут багато буває молоді. Серед членів клубу 300 юнаків і дівчат різних національностей: українці, поляки і євреї, яких ще півроку тому натравлювали одного на одного, тепер ставлять одну п'єсу. Широко в клубі розгорнуто політично-масову і культурно-освітню роботу. Працюють гуртки по вивченню Сталінської Конституції, програми і статуту ВЛКСМ.
Агітатори клубу показали свою роботу під час виборчої кампанії до Верховних Рад СРСР і УРСР. Часто можна зустріти активістів клубу на суботниках по очистці району.
Перед гнаною і переслідуваною раніш творчістю українського народу широко відкрито всі шляхи. Драматичний гурток підготував цими днями і показав народню драму великого українського поета Тараса Григоровича Шевченка "Назар Стодоля". Пізно увечорі, коли закінчилася вистава, батьки і матері, старі мешканці околиці, розходились до дому, довго говорили про справжню волю, яку дала нам радянська влада, про шляхи, які відкрито перед молоддю. 