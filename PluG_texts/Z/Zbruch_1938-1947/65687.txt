◦ ◦ ◦ ◦ ◦

Шеф преси японської армії назвав зайняття Мандаляю смертним ударом для Чункіну та новою важкою поразкою для Англії.
Всеіндійський конгрес зажадав в одній резолюції від англійців, щоб перестали контролювати Індію. Дальше вирішили, щоб можливому японському наступові зовсім не противитися.
Згідно з повідомленнями англійських часописів, підчас відплатних налетів німецьких літаків на Бас, Норіч й Йорк не могли їх спинити ні протиповітряною обороною, ні нічними ловецькими літаками.
Тенно вислав до Фюрера знагоди національного свята Німеччини свої навсердечніші побажання. Фюрер висловив на те телеграмою свій щирий подив для нестримного переможного походу японців.
Японські війська займають Мінданао (Філіппіни). Зайняли там уже кілька місцевостей.
Зайняте японцями головне місто у Бірмі, Мандаляй, як повідомляє агенція Домеї, знищене англійцями і китайцями. Мандаляй — мертве місто.
У Данії помер у 69-ому році життя прем'єр Шнавдінг, що був прем'єром від 1929 р. Його місце зайняв Вільгельм Буль, що є одночасно міністром фінансів.
Єгипетський уряд евакуював Олександрію, на яку був недавно повітряний налет.
У виборах до японського парламенту 376 місць на 466 здобула урядова партія.
Дня 1-го травня державним актом в новій державній канцелярії іменовано проф. Порше, проф. Гайтля і міністра господарства Німеччини Функа "піонірами праці".
Італійське воєнне звідомлення
РИМ, 4. травня. — Італійське воєнне звідомлення з 3. травня подає:
В Киренайці заатакували німецькі бомбовики великі скупчення ворожих механічних возів, між якими було багато розвідувальних бронемашин. Велику кількість з них пошкоджено, кількадесять запалено.
В повітряних боях збито один літак типу Кертіс. Авіяція знову бомбардувала Мальту. В боях із ворожими винищувачами збито 1 "Спітфаєр".
Ворожі літаки нічною порою налітали на острови Родос і Ляро. Нальоти не спричинили ані тяжких втрат у людях ні в матеріялі. На схід від Ляро упав один британський літак поцілений у море. Крім цього англійські літаки скинули декілька бомб в околиці Пірагосу й Атен. Від цього кілька домів зазнало пошкодження. Одна особа споміж цивільного населення була вбита, та декілька поранено. 