◦ ◦ ◦ ◦ ◦ ◦ ◦

Артіль по видобуванню торфу. Великі поклади торфу високої якості є на території Сокальського району. В селі Переспа вони займають понад 100 га. Товщина покладів 4—5 метрів. Багато торфу є в селах Перв'ятичі, Шарпанці. Недавно 30 селян села Переспи об'єдналися в промислову артіль по видобутку торфу. Артіль вже почала працювати. (ОблРАТАУ).
Гастролі Київського лялькового театру. До Львова, на гастролі, 10 червня приїжджає Київський ляльковий театр. Це найкращий дитячий театр в Радянській Україні. Він вже існує 13 років. Колектив артистів користується серед юних глядачів великим успіхом. Його знають діти багатьох міст. У Львові театр пробуде з 10-го по 26 червня і буде виступати в Палаці піонерів та по школах міста.
Кафельний завод в с. Потеличі виконав травневий план на 5 днів раніше строку, на 210 процентів. Особливо відзначились робітники І. Гелжик і П. Деба. Вони щодня давали по 2—3 норми виготовляючи кафель.
На шкільних олімпіадах дитячої творчості в Золочівському районі взяло участь 1240 учнів. Всього було зроблено 324 різних художніх виступів. На районну олімпіаду, яка відбудетеся в червні, відібрано 444 учнів.
Книжковий магазин відкрито в Жовкві. Тут є великий вибір політичної, художньої і соціально-економічної літератури та підручників. Крім того книгарня має багато культтоварів. Всього завезено товарів на 100.000 карбованців.
Концерт Теа-джазу у Винниках. Днями у м. Винниках відбувся концерт Теа-джазу Львівської філармонії. Великим успіхом користувались у присутніх пісні "Казач'я", "Полюшко" та "Українська рапсодія". На концерті було понад 1000 глядачів.
Перші аванси в колгоспі. ГЛИНЯНИ. Колгосп ім. Ворошилова села Полтва одержав від Львівської контори "Укрпромзаготхміль" аванс в рахунок майбутніх поставок хмелю з великого колгоспного хмільника в 20 гектарів. Правління сільськогосподарської артілі роздало членам колгоспу 4.000 карбованців в рахунок вироблених ними трудоднів. 