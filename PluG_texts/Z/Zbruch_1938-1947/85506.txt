◦ ◦ ◦ ◦

Наради трьох у Тегерані   Сталін, Рузвельт і Черчіль при одному столі   Як ми вже згадували, в столиці Персії, Тегерані, відбулася в днях 28, 29 і 30 листопада ц. р. нарада між Рузвельтом, Черчілем і Сталіном, який оце перший раз виїхав за кордон СССР. Хоч нарада відбувалася поза межами большевицької держави, Сталін відігравав ролю господаря. Рузвельт мешкав у совєтській амбасаді і був піл опікою аґентів НКВД. Американців у совєтській амбасаді було з ним небагато, кількох військових жандармів, членів тайної поліції та обслуга кухні.   Черчіль мешкав в англійському посольстві. Вулиці, що сполучують його з совєтською амбасадою, були відгороджені сторожею, щоб ніхто не міг бачити, що там діється. Вночі мури англійського посольства були освітлені ясним світлом рефлєкторів з танків. Коло сусіднього буднику за деревами були уставлені кулеметні гнізда. Кожний член делєґації мав особисту охорону.   Відбулися разом три спільні засідання, що тривали по дві години. Після закінчення нарад продовж 5 днів не проголошувано урядової заяви про їх вислід. За той час англійська та американська преса губилася у здогадах та виписувала різні сплітки про конференцію у Тегерані. Вкінці 6-го грудня появилася урядова заява, або, як кажуть, урядовий комунікат, в якому стверджено, що на нарадах устійнено й підтверджено спільну політику, при чому покладено основи під співпрацю між СССР, ЗДА й Англією на час теперішньої війни й майбутнього миру. Дальше устійнено пляни щодо того, як перемогти Німеччину. Узгіднено мету аліянтських операцій та встановлено їх реченець. Заява має дату 1-го грудня, хоч появилася 6-го грудня.   Сталін осягнув на нараді те, що обговорювано, головним чином, військове положення та укладено пляни. Політичні справи полишено на боці. Не згадувано нічого про Венеша й Польщу.   З цікавих подробиць про конференцію у Тегерані слід згадати, що Черчіль мав називати Рузвельта "великою людиною", а Сталіна — "великим Сталіном". Сталін говорив про Черчіля: "мій бойовий друг". Також прощання мало бути дуже щире. Рузвельт мав подати Сталінові руку та сказати: "Бувайте здорові, маршале Сталін, хай вас Бог провадить".   Ось бачимо, до чого докотилися Рузвельт і Черчіль у союзі з червоним катом.   Після Тегерану знову Каіро   Сталін відвідав з чемности перського шаха (короля) й вернувся до Москви вдоволений з розмов у Тегерані та врадуваний надією на "другий фронт", що мав би врятувати його перед могутніми протиударами Німецької Збройної Сили. Зате два другі товариші подорожі до Тегерану зупинилися в Каїрі й запросили до себе президента Туреччини Іноню разом з міністром закордонних справ. З ними відбули Рузвельт і Черчіль наради, про які появилася урядова заява. З неї довідуємося, що там обговорено з великою одвертістю всі справи. Учасники наради розійшлися в згоді. Турецька політика лишається незмінена. Туреччина зберігає дальше невтральність.   Японія про поставу Туреччини   Японія переконана в тому, що Туреччина, не зважаючи на всі спроби Англії та ЗДА втягнути її в війну, далі додержується дотеперішньої своєї невтральности. Таке заявив спікер японського уряду, Іґучі, на конференциї закордонної преси, що відбулася в п’ятницю. Іґучі додав до цього, що він хотів би підкреслити, що Японія так як і досі зберігає добрі і приязні взаємини з Туреччиною.   Нові німецькі успіхи в районі Житомира   Верховне Командування Німецьких Збройних Сил повідомляє:   У районі Кіровограду і Черкас ворог скріпив учора свій натиск. Дійшло до запеклих боїв, що ще тривають, в ході яких большевики серед високих кривавих жертв змогли в деяких місцях зискати на терені. Згідно з наказом наші війська евакуували минулої ночі місто Черкаси, якого залогу ворог намагався даремно замкнути в боях, що тривали тижнями.   У районі наступу на північний схід від Житомира наші війська прочистили західний беріг Тетерева від розпорошених ворожих відділів. Від 6-го до 13-го грудня втратив там ворог 4.400 полоненими і кругло 11.000 вбитими. Здобуто або знищено 927 гармат, 254 танків і велике число важкої і легкої піхотної зброї.   На південь від Невеля після сильної артилерійської підготови большевики повели наступ декількома дивізіями і великими панцерними силами. Їх відбито, окремі вломи ізольовано, інші прочищено протиударом. Численні бронемашини залишились розторощеними на бойовищі.   На південно-італійському фронті крім місцевих бойових дій на Адріятському побережжі проминув день теж учора спокійно.   З'єднання ворожих бомбардувальників в полудневих годинах вчорашнього дня під охороною мряки і густих хмар налітали на північно-західну Німеччину. Численні розривні і запалювальні бомби спричинили пошкодження у мешкальних дільницях різних місцевостей. Зістрілено 11 ворожих літаків.   Минулої ночі ворожі турбувальні літаки скинули бомби на райнсько-вестфальський індустрійний обшир.   Рідна земля 