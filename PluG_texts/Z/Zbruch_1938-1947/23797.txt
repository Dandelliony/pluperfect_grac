◦ ◦ ◦ ◦ ◦ ◦ ◦ ◦ ◦ ◦

По широкому світі.
Декрет про жидівський маєток у Протектораті. Прага. ПАТ. Протектор Нойрат проголосив декрет із 21. ц. м. у справі унормування проблєми жидівського майна в Чехії і Моравії.
Президент Мосціцький виголосить 29. ц. м. з нагоди "Свята моря" радіову промову, яку передаватимуть теж польські короткохвильові стації для закордону.
В околицях Больонії розбився з невідомих причин військовий літак, при чому залога згинула.
Премієр Чемберлєн виїде в пятницю до Кардіфу, де в суботу пополудні виголосить промову.
Підчас катастрофальної пожежі в пінській дільниці Ню-Йорку згинуло 7 осіб. Побоюються, що під згарищами згинуло більше осіб.
Бритійський амбасадор у Портуґалії Сельбі приїхав сьогодні до Льондону. Після розмови з льордом Галіфаксом виїде він на кількаденний відпочинок. Здогадуються, що він привезе документи, що торкаються німецької та італійської пропаґанди в Портуґалії. Крім того він везе письмо д-ра Cалязара, який запевнює буцімто в листі, що союз Великої Британії та Портуґалії залишиться такий самий, як і досі.
Японські військові та дипльомати в Tієнтсіні відбули важну конференцію у справі японської політики у відношенні до бритійської концесії.
Мін. Ґафенку вернувся сьогодні до Букарешту зі своєї подорожі до Анкари й Атен.
Вибір нового румунського патріярха відбудеться 30. ц. м. Вибір переведуть члени народнього церковного конґресу, в якого склад входять теж посли й сенатори православного віроісповідання. Hайповажнійшим кандидатом на патріярха є семигородський митрополит Балян і буковинський митрополит Висаріон.
Єгипетський міністр закордонних справ прибуде 25. ц. м. з урядовими відвідинами до Букарешту. Єгипетський міністр побуде з Румунії чотири дні, переведе розмови з премієром Калінеску й мін. Ґафенку. Крім того єгипетського міністра прийме на окремій авдієнції король Карло. 