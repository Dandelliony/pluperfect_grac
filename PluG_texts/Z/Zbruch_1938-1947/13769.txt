“Громадянка". — „Золота Книга Українського Лицарства".

“Громадянка". Вже вийшов другий наклад першого числа нового жіночого двотижневика „Громадянка", якого появу ми недавно заповідали. Часопис великого формату, на доброму папері, з ілюстраціями, має 16 сторінок і робить під зовнішнім оглядом дуже гарне вражіння. Також щодо змісту журнал представляється поважно і цікаво. Находимо в ньому публіцистику, літературу, репортажі, критику. Число приносить теж вістки з життя „Дружини Княгині Ольги", вісти з жіночого руху на чужині та белєтристику. Часопис видає жіноча видавнича кооператива „Союз Українок" у Львові, редагує Мілєна Рудницька. Адреса редакції й адміністрації: Львів, вул. Сикстуська ч. 40. Передплата: 1 зол. місячно. Цілий перший наклад забрала поліція, спричинюючи молодому видавництву значну матеріяльну втрату.
„Золота Книга Українського Лицарства". Нас просять зазначити, що перший і одинокий в українській історіографії твір „Золота Книга Українського Лицарства" вже друкується і почне виходити щомісячними трьохаркушевими (48 ст.) зшитками. Цілість „Золотої Книги" (коло 800 ст.) обійме: І. Історію Українського Лицарства, від первопочинів Української Держави до визвольник змагань останніх десятиліть, та ІІ. Ґенеальоґічно-геральдичний Словник українських бояро-шляхотських родів Галицько-Волинської Землі. В книгарській розпродажі коштуватиме “Золота Книга " 30 зол., або по 2 зол. за зшиток. Але щоб уприступнити купно тієї дорогоцінної книги ширшим колам українського громадянства, Видавництво „Золотої Книги" розписало передплату знижену до половини ціни для тих, які пришлють бодай її частину не пізніше, як до 20 ц. м. З огляду на конечність устійнення накладу Видавництво “Золотої Книги” просить усіх зацікавлених історією українського лицарства поспішити з присилкою замовлень і передплати. Хто пришле передплату на цілість згори, дістане оправу даром. “Золота Книга Українського Лицарства" повинна найтися в кожній українській родині, в кожній українській книгозбірні. Адреса Видавництва: “Золота Книга", Львів, вул. Кн. Острожських ч. 3, II. пов. 