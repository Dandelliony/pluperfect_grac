◦ ◦ ◦ ◦

Йордан у Львові. Традиційне водосвяття на Ринку. ЛЬВІВ, 20 січня. Вже в навечер'я Богоявлення Господнього українське громадянство міста Львова почало врочисто відзначення цього святкового дня. По всіх львівських церквах відбулись водосвяття на церковних майданцях. Участь вірних була велика. В день Йорданського празника після врочистої Архієрейської Служби Божої у храмі Преображення Господнього відбулось традиційне водосвяття на львівському Ринку. У святковому поході, який відкривали процесії із львівських церков, ішли богослови, за ними скріплений хор "Сурма" під управою дир. Плешкевича, дальше кілька десяток духовенства з пралатом Л. Куницьким, каноніком д-ром Лабою та Преосвященим д-ром Йосифом Сліпим і Пресевященим Чарнецьким у проводі. Український Центральний Комітет репрезентував заступник Провідника, д-р. К. Паньківський, Львівську Міську Управу — посадник д-р Ст. Біляк, Українську Поліцію — майор Пітолай і сотник д-р Козак. Дальше йшли представники українських установ. На Ринку зібрались тисячі українського громадянства, які з набожністю вислухали врочистої відправи. Після водосвяття похід пройшов довкола ринкової площі. Оба єпископи покропили свяченою водою вірних. У йорданському поході взяв також зорганізовану участь більший відділ Української Поліції. Похід вів і кермував ним о. Каштанюк. Святкового настрою цьогорічному йорданському празникові надали й українські святочні передачі Львівської Радіовисильні в навечер'я Йордану та у сам день Богоявлення.
Українські радіопередачі. Сьогодні, у четвер, 21-го січня, від год. 10.30 до 11-ої передає Львівська Радіовисильня концерт українських пісень, дуетів і терцетів. Виконавці: Марія Сабат-Свірська, Софія Гаврищук, Лев Рейнарович і Зиновій Штокалко (бандура). — Завтра, у п'ятницю, 22-го січня у тому самому часі уривки з українських опер у виконанні хору під управою Є. Козака, Ірини Туркевич-Мартинцевої (сопран) і Євгенії Курилович-Чапельської (фортепіян).
Нові присяжні перекладчики на Галичину з осідком у Львові. ЛЬВІВ, 20 січня. На основі розпорядку про допущення присяжних перекладчиків у Ґенерал-Ґубернаторстві установлено таких присяжних перекладчиків для Галичини: Для німецької, української, польської мов: адвокат д-р Юрій Старосольський у Львові, адвокат Іван Лободич у Львові, адвокатський аплікант д-р Лев, Данило Дубас у Львові. Для німецької, української польської, московської й латинської мов: перекладчик Маріян Шеффер у Львові, з урядовим осідком у Львові. 