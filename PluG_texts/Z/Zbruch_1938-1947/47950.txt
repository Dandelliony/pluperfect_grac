◦ ◦ ◦ ◦ ◦ ◦ ◦

Розпочалась відбудова львівського вокзалу. З великим піднесенням взялися будівники за здійснення плану відбудування і реконструкції вокзалу. Для широкого розгортання робіт надійшло чимало будівних матеріалів. Вже є 500 тонн цементу, 400 квадратних метрів метласких плиток для оздоблення підлоги і стін в душевих і ванних кімнатах та 120 тисяч штук цеглин. Днями прибуде 44 вагони будівного лісу. Всього будівництву буде потрібно близько міліона штук цеглин, 500 кубометрів залізобетону, вісім тисяч квадратних метрів скла з металевою сіткою, багато труб і інших матеріалів. На освітлювальну сітку вокзалу буде використано 32 кілометри електропроводів. Будівні матеріал постачатиме здебільша місцева промисловість Львівської області.
— Новий вокзал, — каже головний інженер "Дорбуду" Львівської залізні тов. Весненко, — буде збудований за зразками першокласних вокзалів. На внутрішнє оздоблення залів і кімнат асигновано півміліона карбованців. 550 тисяч карбованців буде витрачено на реконструкцію водопроводу, освітлювальної сітки, каналізації та опалення.
Лекторій для читачів книжок. Бібліотечний лекторій організовано при науковій бібліотеці Львівського філіалу Академії наук УРСР. Лекторій провадитиме лекції для читачів і бібліотечних працівників міста в питаннях науки, мистецтва і літератури. Лекції читатимуть наукові працівники інститутів Академії наук України.
Нові будинки відпочинку. В будинках відпочинку ВЦРПС у Брюховичах, Роздолі і Яблонові в 1940 році відпочивало коло 10 тисяч трудящих. Зараз будинки готуються до нового сезону. Йде обладнання літніх театрів, спортивних і танцювальних майданчиків, їдалень. Значно збільшується пропускна спроможність будинків. Так, кількість ліжок у Брюховичах збільшується з 360 на 640, і в Роздолі — з 200 на 350 ліжок. Навесні відкриються ще два нові будинки відпочинку: на 150 чол. в Журавичах для трудящих Волинської області і на 150 чол. у Виженці (в Карпатах) для трудящих Чернівецької області. В цьому році в 5 будинках відпочинку ВЦРПС західних областей України відпочине понад 20 тисяч трудящих.
На виставці "Карпати". Виставка "Карпати", яка нещодавно відкрилася при Львівському етнографічному музеї, користується у трудящих великою популярністю. Тут бувають робітники і службовці підприємств і установ, наукові працівники, бійці і командири Червоної Армії, студенти і учні. Вони знайомляться з історією, життям і побутом талановитого гірського населення. "Я об'їхав цілі Карпати, багато цікавого я там бачив, — записав у книгу відвідувачів представник Київської кіностудії тов. Олексієнко, — але аж тут, на виставці "Карпати", я побачив повну картину своєрідного мистецтва Гуцульщини". Відвідувачі з зацікавленням слухають пояснення екскурсовода тов. Геника про мистецькі вироби, життя і побут гуцулів. Виставку вже відвідало кілька тисяч чоловік.
92 тисячі селян побувало на кінофестивалі. Закінчився другий тур колгоспного кінофестивалю, що проходить тепер в області. У всіх районах Львівщини кінотеатри переповнені приїжджими з сіл і хуторів. Немає такого села, звідки б не побували десятки селян і селянок на кінофестивалі. Селянам демонстрували кращі радянські фільми: "Трактористи", "Яков Свердлов", "Чапаєв", "Багата наречена" і інші. Фільми вже продивились 92 тисячі колгоспників і селян одноосібників області. З 15 лютого почався третій тур. 