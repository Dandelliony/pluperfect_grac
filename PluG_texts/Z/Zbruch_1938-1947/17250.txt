Практика молодих лікарів. — Гостре артилєрійське стріляння. — Засудили гр.-кат. священника. — Згоріла читальня "Просвіти". — Львівська хроніка.

Практика молодих лікарів. Міністерство суспільної опіки підготовляє виконні постанови до нового закону про лікарську практику. Виконний розпорядок постановляє, як молоді лікарі мають виконувати свою дворічну практику по селах. Одночасно розпорядок означить місцевости з числом нижче 5.000 мешканців, в яких лікарі зможуть виконувати свою практику. Згадані обмеження супроти молодих лікарів будуть обовязувати від 31. березня 1939 р.
Гостре артилєрійське стріляння в околиці Миклашева відбудеться між 10. січнем і 10 лютим 1939 р. Терену берегтимуть стежі, до вказівок яких повинно пристосуватись громадянство. Сам полігон буде означений червоними щитами. Підчас самого стріляння будуть вивішені в полі обстрілу червоні хоругви. Про сам день стріляння повідомить військова влада волосні уряди 24 годин наперед. У звязку з тим львівське повітове староство доручило, щоб населення не переступало меж полігону.
Засудили гр.-кат. священника о. Володимира Провідка, пароха Сіхова пов. Стрий на 2 місяці арешту з припиненням, за обиду польського народу. Підсудний заповів касацію.
Згоріла читальня "Просвіти" у Плавю пов. Стрий, разом з кооперативною крамницею, що містилась у читальняному домі. Шкоду оцінюють на 5.000 золотих.
Львівська хроніка. У фабриці гребенів при вул. Пресовій ч. 20 вибухла пожежа, яку вгасила пожежна сторожа. — Від свічечки почала горіти ялинка і хатня обстанова в помешканні Й. Пєхоцького при вул. Стражацькій на Клепарові. Пожежу зліквідувала пожежна сторожа. — До рятункового поготівля зголосилась 18-літня танцюристка Яніна Д., якій її товаришка надгризла ніс. Справою занялась поліція. 