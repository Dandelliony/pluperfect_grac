◦ ◦ ◦ ◦

Словаччина мобілізує.
БЕРЛІН, 29. 6. — Словацьке посольство в Берліні подає, що зайняті в Німеччині словацькі резервісти мають негайно вернутися до Словаччини.
Болгарія, Мадярщина й Румунія оживляють торговельну виміну.
СОФІЯ, 28. 6. — В пятницю почалися в Софії болгарсько-мадярські торговельні переговори. В Букарешті відбуваються такі ж болгарсько-румунські переговори, що мають оживити взаємну торговльну виміну.
Мадярщина виповіла війну СССР
БУДАПЕШТ, 29. 6. — Премієр Бардоші повідомив у пятницю в парляменті про воєнний стан між Мадярщиною й СССР та заповів військові оборонні засоби як відповідь на трусливий напад совітського летунства на Кошиці. Це повідомлення прийнято з захопленням.
Про налет совітського летунства повідомляють урядово: Совітське летунство перевело в середу в год. 13 повітряну атаку на Кошиці. Знищено багато будинків. Серед цивільного населення було 5 убитих і велике число ранених. Совітські літаки заатакували знов Кошиці в год. 17.30 та їх прогнала мадярська протилетунсьча артилєрія.
"Пестер Лойд" пише про приступлення Мадярщини до війни і що Мадярщина стоїть по боці націй, які воюють проти большевиків. Мадярський крок це новий доказ рішучости, з якою цей край напружить усі свої сили, щоб допомогти здійснити спільну ціль — охоронити европейську цивілізацію. Вечірній часопис "Мадяроршаґ" пише, що мадярський народ прийняв рішення уряду однодушно й здисципліновано, свідомий, що в цій боротьбі, йде про майбутнє Европи. Мадярський нарід знає, що як довго існує СССР, неможлива в Европі ніяка поважна конструктивна праця. Мадярщина горда, що вона може себе називати одною з перших протибольшевицьких держав.
Невтральність Ірану
АНКАРА, 29. 6. — Московське радіо повідомило, що Іран звернувся з нотою до совітського уряду, в якій повідомив про свою невтральність у німецько-большевицькій війні.
"Мондо Арабо" подає, що політичні круги Теґерану із щораз більшою журбою реґіструють грізну мову анґлійської й совітської преси проти Ірану. Напруження між Лондоном і Теґераном загострилося після того, як іранський уряд відмовився видати анґлійцям голову національного іракського уряду Ель Кайлянія.
Англія невдоволена невтральністю Туреччини
АНКАРА, 28. 6. — З добре поінформованих дипльоматичних кругів подають, що анґлійський амбасадор в Анкарі висловив невдоволення з приводу невтральности Туреччини в німецько-совітській війні, Амбасадор заявив турецькому міністрові закордонних справ, що деклярацію невтральности Туреччини вважає односторонньою піддержкою Німеччини.
Американська допомога загрозою для Японії.
ТОКІО, 29. 6. — Заповіджену американську допомогу для Совітів уважають у Японії загрозою, що діє може спокійно приглядатися транспортам американських воєнних матеріялів через Тихий океан до Владивостоку. Японські часописи заявляють однодушно, що американська допомога для СССР означає посереднє вороже становище проти Японії та що американські достави зброї для СССР безсумніву загрожують Японії.
Війна в Сирії.
ВІШІ, 29. 6. — Як подають з Бейруту, французькі війська перевели успішну атаку на відтинку Пальміру та завдали ворогові втрати. В четвер в год. 4.30 анґлійські воєнні кораблі почали обстрілювати французькі становища здовж побережжя. Після французької відсічі ці кораблі завернули. Вночі на 26. 6. анґлійські літаки бомбардували Бейрут і передмістя. В четвер рано в 7. год. анґлійські літаки збомбардували двірець у Гомсі.
З Лондону до Москви.
ШТОКГОЛЬМ, 29. 6. — Перша анґлійська комісія для СССР є в дорозі з Близького Сходу до Москви. Вона вилетіла трьома великими 4-моторовими літаками через Лісабону до Каїра, звідки полетять до Москви.
Військова компромітація Анґлії.
АНКАРА, 28. 6. — Ґенерал турецької армії Еркеліб помістив на сторінках щоденника "Джумгурієт" незвичайно гостру критику бритійського "воєнного походу" в Сирії. Він стверджує, що видовище, яке Анґлія дала світові в Сирії, треба означити як військову компромітацію. На думку турецького ґенерала бритійська акція в Сирії не заслуговує на те, щоби її називати виступом "військового характеру". 