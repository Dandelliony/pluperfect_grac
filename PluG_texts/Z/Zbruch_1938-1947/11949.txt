Німці критикують книжку З.Пеленського.

Варшава, 23. серпня.
В багатьох німецьких пресових орґанах, що виходить у Польщі, появилися критичні, але поважні завваги про відому політичну публікацію З.Пеленського у польській мові. Один з найбільших німецьких щоденників „Фрає Прессе“ з Лодзі помістив докладний звіт з тієї книжки разом з передруком передової "Діла" та крім того опублікував ще й велику статтю п. з. „Де стоять українці?", де м. ін. написано (автор статті X. — начальний публіцист того впливового щоденника) ось що: „Що провід партії УНДО не поділяє тих надій (збройної майбутньої інтервенції у Совітах рука-в-руку з вісю Берлін-Рим) виходить найвиразніше з дуже часто останніми тижнями цитованої книжечки зближеного до проводу УНДО публіциста Порай-Пеленського, який висловлюється про німецьку політику неприхильними енунціями і цим гадає здобути собі польське довіря. Очевидно, щось таке цій книжечці, хоч вона поручає найтіснішу співпрацю українців та поляків проти Москви та евентуального Рапалля, не вдається.
Автор згадує про ріжні тенденції серед українців і доходить до висновку, що наслідком польської національної політики і теперішнього загострення польсько-українських відносин думки З.Пеленського не можуть рахувати на успіх в українському громадянстві.
КТВ. 