◦ ◦ ◦ ◦

Італійське воєнне звідомлення
РИМ, 20 квітня. — Головна Кватира Збройних Сил 19 квітня повідомляє:
Обмежена діяльність розвідувальних частин та артилерії в Киренайці, де постійні несприятливі атмосферичні умови та важкі піскові урагани обмежували теж дії летунства.
Минулої ночі наші бомбардувальники знову атакували летунські бази на Мальті.
Високе відзначення
БЕРЛІН, 20 квітня. — Фюрер надав болгарському королеві Борисові Великий Золотий Хрест Ордену Німецького Орла.
Сталін вимагає третьої воєнної ради
БЕРЛІН, 20 квітня. — З Вашінгтону наспіли вісті, в яких мова про творення третьої воєнної ради аліянтів. Ця третя воєнна рада має зайнятися виключно справою рівномірности ведення війни проти Німеччини й Італії. СССР має дістати в цій раді місце і слово, бо в лондонській і вашінгтонській раді він ні місця, ні слова не мав.
Третю воєнну раду мають творити з почину Сталіна. Большевицький посол у Лондоні, Майський вимагав більшої активности Англії і ЗДА. Без тіснішої співпраці нема що надіятися на перемогу — ось тенор промови Майського.
Лондон держиться у справі воєнної ради ч. 3 ще в резерві. Але преса вже пише, що така рада — передумова другого фронту проти держав осі.
У третій воєнній раді Сталін має охоту відіграти важну ролю. Лондон і Вашінгтон навіть ставляться у деякій мірі прихильно до вимоги Сталіна. Майський і Літвінов не будуть раз-у-раз виступати перед Черчілем і перед Рузвельтом. Ці виступи Майського і Літвінова для Лондону і Вашінгтону дуже неприємні.
Що воєнна рада ч. 3 не змінить воєнного становища, ясно з нарад воєнних рад ч. 1 і ч. 2.
У Лондоні проголосили тепер якраз Моунта Беттона головнокомандувачем спільних операцій трьох родів зброї, хоч він командує вже від жовтня 1941 р. Це проголошення звернене особливо на адресу Сталіна, щоб виявити перед ним деяку активність. Рузвельтовий висланник, Гопкінс запевняв Майського, що достави для СССР з ЗДА ще надійдуть! Але Майський знає: вирішальне слово має тут англійсько-американське судноплавство, а воно, завдяки підводним човнам держав осі, раз-у-раз іде на дно моря!
Верховне Командування Німецьких Збройних Сил повідомляє.
На Кавказькому побережжі бомбардували німецькі бомбовики з повним успіхом пристаневі та постачальні споруди. Один великий танкер потоплено точним поцілом бомб. На південному відтинку східного фронту збили німецькі винищувачі в повітряних боях 22 літаки без жодних власних втрат.
На середньому і північному відтинку фронту заламалися по важких боях нечисленні місцеві ворожі наступи. Підчас власних наступальних дій на північному відтинку фронту знищено або здобуто по кількаденних боях на одному місці 11 гармат, як теж 50 гранатометів і скорострілів. Сильні летунські з'єднання успішно атакували підчас наземних боїв і знищили большевицькі постачальні шляхи.
На Карельському фронті на відтинку Свіру німецькі і фінські частини завдали ворогові важких втрат підчас багатоденних оборонних боїв.
На Льодовому морі потопили підводні човни при співдіянні летунства 2 ворожі кораблі, містоти 12.000 брт., в цьому один корабель-цистерну, що входили у склад конвойної валки. Три інші великі кораблі пошкоджено. Конвойні воєнні кораблі також поцілено бомбами.
В Північній Африці заламався випад британських ровідувальних загонів у Кіренайці.
На Середземному морі один німецький підводний човен сторпедував корабель, що стояв у пристані Бейруті. Інший підводний човен заатакував гарматнім вогнем електрівню в Яффі та важко її пошкодив. Німецькі підводні човни потопили знову 3 транспортові вітрильники, що належали до британської допоміжної комунікації при берегах Північної Африки.
Сильні атаки летунства, скеровані на військові споруди острова Мальта продовжувано далі. Помічено, що точні попадання бомб важкого калібру спричинили, зокрема у постачальних спорудах, сильні знищення, пожежі та експльозії. Також на летовищах острова спричинено тяжкі втрати.
Як уже подано у спеціяльному повідомленні, німецькі підводні човни потопили біля східного побережжя Півн. Америки і на Караібському морі 18 кораблів ворога, загальної містоти 131.000 брт. Один підводний човен заатакував артилерійським вогнем збірники нафти в Баленбей на острові Кюрасо, викликуючи пожежі.
Легкі німецькі бомбардувальники заатакували вчорашнього дня бомбами і бортовою зброєю фабричні споруди та кораблі біля південного побережжя Англії.
Полковник Ілефельд осягнув на східному фронті свою 85—88 перемогу в повітрі.
Підчас перемог німецьких підводних човнів біля побережжя Америки, спеціяльно визначився підводний човен під командуванням командора-лейтенанта Міцельбурга. 