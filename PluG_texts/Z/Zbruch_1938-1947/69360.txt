◦ ◦ ◦ ◦

Українські радіопередачі. Сьогодні, в четвер, 6-го серпня, в часі від год. 10.30 до 11-ої ранку Львівська Радіовисильня передає концерт української народної музики у виконанні вокального квартету Осипа Курочка, Євгенії Ласовської (сопран) і Бориса Шейка (ксильофон). — Завтра, у п'ятницю, 7-го серпня, в цьому ж часі — передача пісень і арій українських композиторів у виконанні Лідії Черних (меццосопран) і Олександра Грицика (баритон). При фортепіяні: Роман Савицький.
Львівський "Боян". Зразковий хор Інституту Народної Творчости у Львові "Боян" прийме кількох добрих тенорів і басів. Зголошення спрямовувати до диригента хору, о. проф. С. Сапруна. — Чергова проба хору відбудеться завтра, у п'ятницю, 7-го серпня, в 19-ій год. вечором в Інституті Народної Творчости у Львові, вул. Францішканська ч. 7.
До Фестивалю. Диригентом сільського хору із Печеніжина (Станиславівщина), який одержав другу премію на 1-му Краєвому Конкурсі Хорів у Львові є п. Василь Якуб'як, а не — як помилково подано у програмках а за тим у статті "Фестиваль української пісні" ("Львівські вісті" ч. 173 з 4-го серпня ц. р. на 3-ій стор.) — п. Маркіян Степаняк. П. Василь Якуб'як нагороджений першою премією для найкращого диригента сільського хору.
Увага — освітники! В днях від 18-го серпня до 8 вересня ц. р. відбудеться в Брюховичах к. Львова 1-ий вишкільний курс для культурно-освітних працівників Галичини. Ближчі дані є поміщені у Віснику ч. 6/32 з 15. VI ц. р. Кожний курсант платить 175 зол. і покриває кошти дороги. Зголоситися треба 17. VIII. ц. р. до год. 17-ої у Львові. Ринок 10/І. — Відділ Культурної Праці в УЦК. 