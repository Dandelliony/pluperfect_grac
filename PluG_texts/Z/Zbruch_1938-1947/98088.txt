◦ ◦ ◦ ◦

  Гастролі обласної Державної української капели. Повернулася з гастролей по області обласна Державна українська капела, якою керує тов. Гіпський І. І. За короткий час капела обслужила 15 районів нашої області. Бригади артистів побували під час посівної кампанії в селах Біла Криниця, Жолоби, Кременецького району, в селі Лішне, Шумського району, та інших. Клубам Почаївського, Збаражського, Вишнівецького райцентрів вони допомогли літературою, консультацією в справі покращення художньої самодіяльності, зокрема хору. В неділю, 3 червня, в Чорткові відбудеться концерт, який буде даний силами капели. Незабаром капела виїжджає на гастролі до Чернівецької, Ровенської областей та міста Луцька.   Геологічна розвідка. Днями в Заліщицькому районі розпочала роботу геолого-розвідувальна партія по виявленню покладів гіпсу та вапняку.   Готуються до жнив. Трибухівська МТС, Бучачського району, розгорнула підготовку до збиральної кампанії. В МТС уже відремонтовано 3 жатки, 2 двигуни, молотарку. По-стахановському працюють тут на ремонті збирального інвентаря слюсарі т.т. Решетнік і Сеульський.   Комсомольці впорядкували водний басейн. Теребовлянський райком комсомолу (секретар т. Ільченко) організував недільники по упорядкуванню в місті Теребовлі водного басейну. В недільниках взяли участь комсомольці середньої школи №1, технікуму політосвіти та райконтори зв'язку. Силами комсомольців басейн вичищено від намулу, цілком впорядковано і відкрито для загального користування населення міста.   Селяни достроково здають м'ясопоставки. На відзнаку перемоги радянського народу над німецько-фашистськими загарбниками селяни Микулинського району достроково виконують свої державні зобов'язання. Селяни сіл Гаї Великі, Коноплівка, Кривки, Лучка вже повністю виконали план м'ясопоставок державі за перше півріччя.   Готують кадри. Добре працюють майстри по виготовленню взуття в Товстенському райпромкомбінаті т.т. Петровій та Толкочов. Вони систематично перевиконують норми і навчають своїй спеціальності 8 чоловік учнів. Учні Бадло Степан і Тимусь Мирон виконують норму на 120—125 процентів.   Сортовипробувальні ділянки. За рішенням обкому КП(б)У та облвиконкому в цьому році в нашій області створюється 4 сортовипробувальні ділянки для вивчення й запровадження кращих сортів зернових і технічних культур. Під сортові ділянки відведено площу в Колодіївському радгоспі, Скалатського району, в радгоспі "Біла Криниця", Кременецького району, а також в колгоспах імені Сталіна, Борщівського району та "Перше травня", Козлівського району. Восени цього року будуть вперше посіяні кращі сорти озимих культур.   Виплата виграшів. Останнього часу Бережанська районна ощадна каса виплатила власникам облігацій державних позик 15.000 карбованців виграшів.   Сесія Заліщицької районної Ради депутатів трудящих. 23 травня в Заліщиках відбулася VI сесія районної Ради депутатів трудящих. Сесія обговорила питання про підготовку до збиральної кампанії та про дальший розвиток місцевої промисловості.   Річне завдання виконано. Заклик трактористів Полтавщини про організацію Всесоюзного соціалістичного змагання дружно підхопили передові трактористи Млиновецької МТС. Включившись у змагання, вони перевиконують норми виробітку на трактор. Перед у соціалістичному змаганні веде тракторист тов. Овчинніков Д., який обробляє поля родин червоноармійців. 25 травня тов. Овчинніков завершив виконання річного плану тракторних робіт.   Допомога багатодітним матерям. Багато матерів у Почаївському районі регулярно одержують державну допомогу по багатодітності. Днями тут одержали допомогу — 4.500 карбованців Ганна Степанівна Сотнічук з села Ст. Почаїв, по 2.500 карбованців, Антоніна Іванівна Костицька з села Н. Тараж і Ганна Іванівна Ярмос села Лідихів та інші. Всього по району такої допомоги вже видано 23.668 карбованців.   Нові цехи промкомбінату. При Гусятинському райпромкомбінаті (директор т. Домерецький) організовано взуттєвий цех. Робітники цеху виконують норму на 120—130 процентів. Днями починає роботу кравецький цех.   Вільне життя 