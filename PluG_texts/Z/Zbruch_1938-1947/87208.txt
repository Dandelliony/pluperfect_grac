◦ ◦ ◦ ◦

Сьогодні затемнення від 18. 00—5.30. Летунська тривога: 3 гудки продовж хвилини. Сполох: Однохвилиниий гудок. Тривога по сполосі: Три гудки продовж хвилини.   Набір медсестер. Референтура Народного Здоров'я УЦК в порозумінні з Військовою Управою оголошує набір медсестер для праці у військовому лазареті. Зголошуватися можуть кваліфіковані медсестри і некваліфіковані сили [у всякому випадку вимагана середня освіта). Зголошуватись треба негайно 22-го і 23-го лютого з документами у Рефераті Народного Здоров'я У.Ц.К., Львів, вул. Семінарії [Словацького] 18/І. пов. в годинах від 11—14.   Оперний Театр. Сьогодні, у вівторок, 22. лютого, в год. 17.30 драма М. Старицького "Ой, не ходи Грицю". Вистава для українців. — В середу, 23-го лютого, в год. 18.30 "Травіята", опера на 3 дії Дж. Верді в постанові В. Блавацького. Вистава для німців і союзників.   Другий Студентський Авторський Вечір. Дня 20-го лютого ц. р. минає реченець віддачі матеріялів на Другий Студентський Авторський Вечір, що відбудеться в перших днях місяця березня. Студенти — присилайте свої твори (проза, поезія, драма) на адресу редакції "Студентський Прапор", Львів, вул. Анни ч. 1/І. Наш клич: Другий Студентський Авторський Вечір — перегляд молодих талантів.   8-ий Професіознавчий курс "Чим я буду". Психотехнічний Заклад міста Львова починає в четвер, 24-го лютого в десятій годині ранку 8-ий курс професійного освідомлення "Чим я буду". На курс записується молодь, почавши від 5-ої кляси до 7-ої і ті, які докінчили народну школу. Своєю програмою курс охоплює перелік, перегляд і опис професій, вимаганих здібностей та кваліфікації. Будуть організовані екскурсії по фабриках і верстатах, з показом праці на місцях. Лекції з гіґієни праці відбудуться в Музеї Гіґієни. Оплата за курс — 35 зл. і 5 зл. вписове. Кандидати з провінції можуть зголошуватись письменно. Зголошення приймає секретаріят Інституту — Гандельсштрассе 2-4, другий поверх, від год. 9-ої до 4-ої щодня.   Донбас і його значення в промисловості України. Старанням Спілки Українських Науковців відбудеться в четвер, 24-го ц. м., в год. 17.30 вечором в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповідь проф. І. Дубини п. н.: "Донбас і його значення в промисловості України".   Історія режисури. Старанням Спілки Українських Письменників відбудеться в п'ятницю, 25-го ц. м. в год. 17.30 вечором в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. — доповідь проф. В. Ревуцького п. наг.: "Історія режисури від Кропивницького до Саксаганського".   Літературна Січ. Старанням Спілки Українських Письменників відбудеться в суботу, 26-го лютого, в год. 17.30 вечора в Світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І — доповідь С. Кокота п. н.: "Літературна Січ. До історії літературного руху на Україні 20 р.р. ХХ-го сторіччя".   Львівські вісті   