◦ ◦ ◦ ◦ ◦

В Гібралтарі
ЛІОН, 12. (ТАРС). Як передає агентство Гавас-ОФІ, в Гібралтарі офіціально повідомляється про артилерійські навчальні стрільби, які відбуватимуться 12, 13 і 14 червня. Стрільба провадитиметься в південно-західному напрямі з 10 год. 30 хв. до 13 год.
Асигнування військового міністерства на будівництво воєнних заводів
НЬЮ-ЙОРК, 12. (ТАРС). За повідомленням агентства Юнайтед Пресс, військове міністерство асигнувало 288 міліонів доларів з своїх фондів на будівництво чотирьох нових воєнних заводів і розширення 10 існуючих. Вартість будівництва кожного зроду — 30 млн. доларів.
Відставка болівійського уряду
НЬЮ-ЙОРК, 12. (ТАРС). За повідомленням агентства Ассошіейтед Пресс, болівійський уряд подав у відставку.
Програма розширення військово-повітряних сил Філіппін
ШАНХАЙ, 12. (ТАРС). Манільська газета "Бюллетін" надрукувала статтю, в якій викладається програма розширення військово-повітряних сил Філіппін. Ця програма передбачає, зокрема, будівництво нових авіашкіл і центрального аеропорту в околицях Маніли. Тепер в авіаційній школі на Філіппінах вчиться 50 чол. До кінця року їх число збільшиться в 10 раз. Школа випускатиме льотчиків чотири рази на рік. Перша група в складі 60 чол. буде укомплектована до 1 липня, дальші групи по 125 чол. комплектуватимуться через кожні три місяці.
Для здійснення наміченої програми розширення військово-повітряних сил потрібно буде 157 млн. пезет, з них на збудування центрального аеропорту — 1 млн. пезет.
Евакуація японців з Голландської Індії
ТОКІО, 12. (ТАРС). Як повідомляє агентство Домей Цусін, в результаті загострення відносин між Японією і Голландською Індією японські резиденти евакуюються з Голландської Індії. 31 травня на пароплаві "Харуна-Мару" виїхали 57 японських резидентів. Сьогодні виїжджають 47 жінок і дітей на пароплаві "Нітіран-Мару". На відпливаючих найближчим часом пароплавах "Піссіо-Мару", "Кітано-Мару" і "Харуна-Мару" всі місця вже зайняті. 