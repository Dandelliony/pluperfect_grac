Резолюція мітингу трудящих міста Львова

Зібравшись на мітинг, присвячений звільненню трудящих Західної України і Західної Білорусії від польських поміщиків і капіталістів, в цей найщасливіший час ми від імені всіх трудящих міста Львова шлемо гарячий братерський привіт нашій славній визволительниці, доблесній Робітничо-Селянській Червоній Армії і Сталінському наркому оборони Климентові Єфремовичу Ворошилову. Висловлюємо безмежну подяку Радянському Уряду і його главі Вячеславу Михайловичу Молотову.
За велике щастя, за довгождану волю, за нове квітуче й радісне життя ми зобов'язані великій партії більшовиків, нашому батькові і вчителеві, вождю трудящих усього світу — рідному Сталіну.
Трудящий народ Західної України школи не забуде жахливого минулого, не забуде того часу, коли зухвалі польські пани-ескплуататори віками чинили свавілля над трудящим людом, висмоктували останні соки, щоб забезпечити собі безтурботне, паразитичне життя, а ми знедолені і безправні поневірялися в наймах, щоб врятуватися від голодної смерті.
Не забудемо того часу, коли нікчемні, нерозумні керівники колишньої польської держави втягнули у війну народи, залишили їх напризволяще, а самі, захопивши народне добро, ганебно втекли, рятуючи свою шкуру.
Та не забули про нас наші рідні брати з країни щастя людського, країни перемігшого соціалізму. Подали нам братерську руку допомоги, принесли нам жадану волю і вічне щастя.
Більше ніколи не ступить на нашу звільнену землю нога супостата. Трудящий народ Західної України свято берегтиме свою землю і щастя народне, принесене Червоною Армією з волі Радянського Уряду, з волі всього багатоміліонного народу Союзу Радянських Соціалістичних Республік.
Ми, учасники мітингу — трудящі міста Львова, палко вітаємо відозву Львівського Тимчасового управління про скликання Народних Зборів Західної України і виявляємо своє гаряче бажання приєдналися до великого Радянського Союзу і під проводом Комуністичної Партії більшовиків, під геніальним керівництвом вождя народів товариша Сталіна впевнено йти вперед до сяючих вершин людського щастя.
Хай живе великий Радянський Союз!
Слава доблесній, непереможній Робітничо-Селянській Червоній Армії!
Хай живе сталінська дружба всіх народів Радянського Союзу!
Хай живе бойовий керівник більшовиків України, соратник і учень великого Сталіна, Микита Сергійович Хрущов!
Хай живе геніальний вождь усього прогресивного людства, наш учитель і друг, наш прапор, наша радість, наше сонце — великий Сталін! 