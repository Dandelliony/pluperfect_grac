◦ ◦ ◦ ◦

Другий авторський вечір. Завтра, у суботу, 25 ц. м., в год. 6.30 вечером відбудеться заходом Літературно-Мистецького Клюбу, як секції УЦК, в домівці Клюбу при вул. 29 Червня ч. 10 другий з черги авторський вечір поета Тодося Осьмачки. В програмі вечора читання епопеї "Чичка Свирид". Читає автор і артист київських театрів Сергій Дубровський. Цей вечір нашого гостя, відомого українському громадянству вже з попереднього виступу у Спілці Письменників, дасть змогу зацікавленим прослухати частину одного з кращих творів цього автора, саме приготовану тепер ним для друкування. Читання попередить автор своїми вступними заввагами. Правління Клюбу запрошує всіх своїх членів — мистців та прихильників мистецтва.
Весняна радіопередача для дітей. Сьогодні, в п'ятницю, 24 квітня, в часі від год. 10.30 до 11-ої ранку Львівська Радіовисильня передає весняну передачу для дітей з виступами п'яністки Галі Левицької, артистки Лесі Кривіцької та оперного співака Льва Рейнаровича. При фортепіяні: Мар'янна Лисенко.
Україна — Гарбарня. Цієї неділі відбудуться у Львові товариські змагання ніж Україною та Гарбарнею, що заповідаються справді сензаційно. Бо дотеперішні перемоги України та висока перемога Гарбарні над УССК-ом є найкращою запорукою, що гра між обома дружинами буде завзята, та що висліду не можна згори передбачити. Промовляють за цим також склади обох дружин, в яких бачимо старих, відомих змагунів. Про час і місце змагань повідомимо в одному з наступних чисел нашого часопису.
Дружиновий біг навпростець. Фахова ланка копаного м'яча Референтури Тіловиховання УЦК рішила відбути цього року 3 травня у цілому краю дружиновий біг навпростець, до якого мусять обов'язково станути всі копуни. Траса бігу є 2 км. Дружини стають до змагань у повному складі, однак не менше, чим 9 осіб. Якщо в якійсь місцевості зголоситься менше, як 18 змагунів, тоді змагання — індивідуальні. Цього дня забороняється клюбам під загрозою дискваліфікації уладжувати змагання копаного м’яча.
Весняні тренінги на площі. У неділю, 26 ц. м. Українське Тіловиховне Товариство, Львів 1, розпочинає весняні тренінги на площі УЦК (б. "Погонь", вул. Стрийська), на які запрошує всіх своїх членів, члениць і всіх охочих вправляти. Вправи розпочинаються в год. 9-ій рано. Провід просить точно прибути. 