Похорон норвеської королевої.

Тіло норвеської королевої зложено в каплиці одного замку в Льондоні.
В середу рано відправлено там жалібне богослуження, в якому крім чоловіка і сина покійної взяла участь бритійська королівська пара і королева-вдова, грецький король, югославянський кн. Павло і кн. Ольга, князь і княгиня Ґльостеру і Кенту та інші члени королівської родини.
По богослуженні домовину перевезуть на ляфеті в супроводі війська на двірець Вікторії, відтіля поїздом до Портсманту, дальше на панцирному кружляку до Норвеґії.
У поодиноких пануючих дворах введено двірську жалобу.
Злучені Держави Північної Америки будуть мати 12.000 літаків.
Як твердить "Ню Йорк Геральд", американський уряд рішив збільшити число військових літаків до 12.000. З того 9.000 буде належати до сухопутньої армії, 3.000 до маринарки.
На фінансування зброєнь введуть нові податки та піднесуть деякі мита.
Ірак визнав анексію Абісинії.
Посол Іраку відвідав мін. Чіяна та заявив йому, що — згідно зі становищем іракійського уряду — він є акредитований при королеві Італії та цісареві Абісинії. Мін. Чіяно висловив подяку за визннання анексії Абісинії.
Арабські повстанці перервали звязок між Палестиною і Трансйорданією.
Арабські повстанці висадили у повітря міст під Ірбідом у Хвилині, коли по ньому переїздив товаровий поїзд. Поїзд упав у пропасть — число жертв невідоме. Звязок між Палестиною і Трансйорданією перерваний. 