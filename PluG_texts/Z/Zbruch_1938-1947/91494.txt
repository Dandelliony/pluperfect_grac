◦ ◦ ◦ ◦

  Відроджується спортивна слава. У визволеному Львові відроджується спортивне життя. Вже працюють водні басейни добровільних спортивних товариств «Динамо», «Спартак» і «Локомотив», проведені три естафети, футбольний матч. Львівські футболісти наполегливо готуються до участі в розигриші на першість України по футболу. Гімнасти, баскетболісти, бігуни тренуються до загальноміського змагання по легкій атлетиці. На підприємствах і установах розгортається спортивна робота, фізкультурники беруть активну участь у відбудові рідного міста.   Перший концерт. 15-го серпня в приміщенні кінотеатру «Одеон» відбувся перший після визволення Львова концерт артистів Львівського музикально-драматичного театру. Великий успіх у глядачів здобула артистка Кудельська майстерним виконанням арії Батерфляй. Гарними співаками показали себе артист Циганек у виконанні «Куплетів тореадора» з опери «Кармен» та артист Русоцький, який виконував «Пісню варяжського гостя» з опери «Садко». Артистка Кривицька з великим почуттям прочитала вірш Сосюри «Ти знову наш», присвячений визволенню Львова та уривок з поеми Шевченка «Гайдамаки». З успіхом пройшли балетні номери у виконанні тт. Весоловської і Кшеновського. Концерт було закінчено українським «Гопаком» у виконанні балетного ансамблю.   Радіофікація міста. Відбудований і зданий до експлуатації потужний 1000-ватннй центральний львівський радіовузол. Зараз енергійно ведеться робота по радіофікації міста. Вже проведена та відремонтована 25-кілометрова радіо-лінія, на вулицях і площах встановлені потужні динаміки. Незабаром радіо почне працювати на квартирах робітників, службовців та в установах.   Вільна Україна   