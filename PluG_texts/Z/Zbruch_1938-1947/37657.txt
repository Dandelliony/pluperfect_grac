Герстенфельд — шахматний майстер СРСР

Чемпіон Львівської області молодий шахматист тов. Герстенфельд в 11 турі шахматного півфіналу, що відбувається в Києві, переміг Стольберга і цією перемогою набрав норму на звання майстра Радянського Союзу по шахматах.
Як відомо, згідно положення про турнір, для одержання звання майстра СРСР потрібно було набрати 8 очок з 16 можливих. На дивлячись на те, що крім львівських шахматистів, всі учасники турніру є майстри СРСР, тов. Герстенфельд з перших днів турніру став лідером і домігся блискучого успіху. Після 11 туру він має 8,5 очок з 11 можливих. Він переміг таких майстрів шахматного мистецтва, як Алаторцев, Дубінін, Рудаковський, Стольберг і інших. Молодий чемпіон Герстенфельд не мав жодної поразки — це й вирішило його великий успіх.
Раніше тов. Герстенфельд не один рік грав в шахмати. Він був відомий лише вузьким колам львівських шахматистів, талант його залишався непомітним.
Тільки за часів радянської влади талант Герстенфельда одержав змогу розвиватись.
Шахматисти Львова з великою радістю зустріли звістку про перемогу їхнього земляка тов. Герстенфельда, який став шахматним майстром СРСР.
О. Іванченко — голова обласного комітету в справах фізкультури і спорту. 