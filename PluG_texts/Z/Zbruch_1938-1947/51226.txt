◦ ◦ ◦ ◦ ◦ ◦ ◦

Війна в Європі і Африці
(Щоденник воєнних дій за 4 і 5 травня)
В ніч на 4 травня сотні німецьких бомбардувальників протягом кількох годин кидали бомби на Ліверпуль, заподіявши великі руйнування. Бомбардування зазнали також порт і промислові споруди Мідлзбро, воєнний завод і нічний аеродром у Південній Ангілії.
Наступної ночі великі з’єднання німецьких бомбардувальників провели наліт на важливий порт Бельфаст (Північна Ірландія.) Інші з'єднання атакували воєнні верфі на західному побережжі Англії і об'єкти в районі ріки Мерсей. У водах коло Англії німецькими літаками потоплено 4 торгових судна і заподіяні пошкодження іншим 5-ти великим торговим судам.
Англійська авіація в ніч на 4 травня зробила наліт на Кельн, скинувши, за словами агентства Рейтер, тисячі запалювальних бомб на промисловий район міста. Бомби великого калібру були скинуті також на 2 німецьких лінкори "Шаригорст" і "Гнейзенау", які укриваються в Бресті. В ту ж ніч бомбардування зазнали доки в Шербургу і Булоні, нафтосховища в Роттердамі, Ессені, Дюсельдорфі і аеродроми в Південній Норвегії.
У Північній Африці воєнні дії відбувалися в районі Тобрука і лівійсько-егіпетському кордоні в секторі Соллума. В зведенні англійського командування вказується, що англійські війська, які обороняють Тобрук, просунули свої позиції і завдали противникові великої шкоди. Кореспондент агентства Рейтер, який перебуває з англійськими військами у Західній пустині передає, що під час боїв коло Тобрука 30 квітня і 1 травня англійцями було взято в полон 3 тисячі німців і італьянців. Операціями коло Тобрука, зазначає кореспондент, нанесений великий удар німецьким приготуванням до наступу на Єгіпет. Противник тепер не може використати прибережного плану з Бенгазі у Соллум. У зв'язку з тим, що англійські війська в Західній пустині щодня одержують підкріплення, противник відкладає свій наступ на Єгіпет.
У Східній Африці, в Абіссінії, англійські війська просуваються до пункту Амба-Алагі (на північ від Аддіс-Абеби). (ТАРС)
Виступ Гітлера
Німецьке інформаційне бюро повідомляє, що 4 травня на засіданні Рейхстагу Гітлер виступив з заявою німецького уряду.
Торкнувшись становища на Балканах. Гітлер заявив, що Німеччина не має на Балканах територіальних інтересів, але прагне зав'язати з балканськими країнами тісні господарські відносини. Війна на Балканах, заявляє Гітлер, була викликана тим, що Англія втягала в орбіту свого впливу деякі балканські країни.
Гітлер докладно висвітлив хід воєнних операцій проти Югославії і Греції, зазначивши при цьому, що піврічна боротьба Італії проти Греції, а також виступ Угорщини і Болгарії проти Югославії значно полегшили завдання німецьких військ.
Гітлер виступив з спростуванням твердження Черчілля про те, що війна на Балканах коштувала Німеччині 75 тисяч убитими, і повідомив, що число вбитих, поранених і тих, що пропали без вісті німецьких офіцерів і солдатів, становить коло 5.500 чоловік. У той же час заявив Гітлер, під час операцій в Югославії нами було взято в полон понад 340 тисяч чоловік, а число грецьких полонених становить за попередніми підрахунками коло 320 тисяч чоловік, англійців, новозеландців і австралійців — понад V тисяч чоловік.
Наприкінці свого виступу Гіглер закликав населення Німеччини до збільшення виробництва озброєння і висловив упевненість у перемозі. (ТАРС)
Виступ Рузвельта
За повідомленням агентства Юнайтед Пресс, Рузвельт виступив з промовою в м. Стауптон (Штат Західної Віргінії) — батьківщині колишнього президента США Вільсона. У своїй промові Рузвельт заявив, що американці, як і раніше, готові знову воювати "за свободу демократії в усьому світі". (ТАРС)
Переслідування комуністів у Франції
Як повідомляє агентство "ОФІ" (Гавас), військовий трибунал Марселя (Франція) закінчив слухання справи 54 комуністів, які обвинувачувалися у відновленні комуністичної партії. Трибунал засудив 26 комуністів до тюремного ув'язнення і до каторжних робіт на різні строки. (ТАРС)
Анна Паукер прибула в СРСР
У Кишинів прибула з Румунії Анна Паукер — одна з активних діячів робітничого руху в Румунії, яка перебувала до останніх днів у тюремному ув'язненні. Анна Паукер була арештована румунськими властями в 1935 р. При арешті вона дістала тяжке поранення. Разом з групою румунських революціонерів Анна Паукер була засуджена до 10 років ув'язнення. Тяжкі умови тюрми не зламали її волі і готовності боротися за справу трудящих. У результаті переговорів між урядом СРСР і румунським урядом Анна Паукер звільнена з тюрми і прибула в СРСР. На Кишинівському вокзалі Анна Паукер була тепло зустрінута представниками громадських організацій. (ТАРС) 