◦ ◦ ◦ ◦ ◦ ◦ ◦

Повідомлення німецького інформаційного бюро
БЕРЛІН, 27 лютого (ТАРС). Німецьке інформаційне бюро передає, що в ніч на 27 лютого німецькі розвідувальні літаки зробили польоти над центральними районами Франції і над Парижем. Вони виконали своє завдання, не дивлячись на концентрований вогонь французської зенітної артилерії. Всі німецькі літаки повернулись ранком 27 лютого без втрат на свої бази.
Літаки союзників в цю ніч пролетіли над німецькою бухтою. Окремі літаки противника пролетіли над Кілем і досягли річки Ельби. Іноземні повідомлення, згідно яких літаки союзників досягли Берліна, не відповідають дійсності. Один англійський літак був пошкоджений снарядом зенітної артилерії, почав губити швидкість і вимушений був лягти на зворотній курс. Англійський розвідувальний літак типу "Брістоль-Бленхейм" збитий сьогодні в другій половині дня над німецькою бухтою німецькими винищувачами.
Боротьба з провокаторами війни
ОСЛО, 20 лютого (ТАРС). Днями в стортинзі (парламент) мали місце бурхливі дебати в зв'язку з поїздкою групи норвежських "активістів" на Стокгольмську конференцію "активістів", тобто прибічників англо-французського блоку, який вимагав включення Швеції і Норвегії у війну. Як з'ясувалось, на цій конференції була розроблена програма дій скандинавських агентів паліїв війни, невдоволених заявами Гансона і Камбро про наміри Швеції і Норвегії і надалі охороняти нейтралітет.
Один з лідерів партії Венстре Іоганн Мовінкель, крупний судновласник і акціонер, тісно зв'язаний з англо-французськими імперіалістами, виступив у стортинзі з промовою, в якій заявив, що він поважає членів делегації, які їздили в Стокгольм, представниками активістів. "Я схвалюю поїздку тому, — заявив Мовінкель, — що Норвегія має надто слабий контакт з Швецією. Наші країни перебувають в однаковому стані і тому повинні прикласти всіх сил, щоб виступати разом і співробітничати у виробленні загальних планів". Мовінкель вибалакав, що між шведськими і норвежськими активістами, діючими за вказівкою з Лондону, відбувається консолідація, вироблюється нова тактична програма для того, щоб підірвати нейтралітет Норвегії зсередини.
Прем'єр міністр Норвегії Ньюгордсвольд дав таку оцінку діям норвежських активістів: "Я згоден, — заявив Ньюгордсвольд, — що слід шукати співробітництва з Швецією. Але що може вийти, коли це співробітництво зв'язується з активістами. Поїздку в Стокгольм я зрозумів як намагання деяких сил створити враження, що доля уряду робити лише помилки. Уряд також має деякі зв'язки з народом і знає, що розповсюдження брехливих даних про діяльність уряду є викривленням того, що насправді відбувається". 