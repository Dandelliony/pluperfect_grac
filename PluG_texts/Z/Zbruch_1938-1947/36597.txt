Тепер, як і два місяці тому

Два місяці тому бюро обкому КП(б)У винесло розгорнуте рішення про стан партійної пропаганди в Бродському районі.
Відзначаючи незадовільний стан партійної пропаганди в районі, бюро обкому КП(б)У вказувало, що головна хиба в постановці пропаганди марксізму-ленінізму полягає в тому, що райком партії не організував вивчення комуністами "Короткого курсу історії ВКП(б)", а секретарі райкому, заввідділу партпропаганди по суті усунулися від керівництва партійною пропагандою і пустили справу на самоплив, в наслідок чого переважна більшість комуністів у районі, на той час, над вивченням основ марксизму-ленінізму не працювала.
Такий стан був два місяці. Але й тепер, як і два місяці тому, стан партійної пропаганди у районі аж ні трохи не покращав. В районі ще і зараз є ряд комуністів, які перебувають на керівній радянській і господарській роботі і зовсім не працюють над вивченням "Короткого курсу історії ВКП(б)". До таких слід віднести тт. Кроля — зав. комунального відділу райвиконкому, Даманського — зав. шляхового відділу райвиконкому, Кравченко — директора спиртового заводу і інших. Переважна більшість комуністів з райпарторганізації опрацювали лише третю главу і на четвертій застряли. Райком партії, відділ партпропаганди ще дуже мало зробили, щоб допомогти цим комуністам працювати над собою.
За цей час не проведено ні одної консультації чи то індивідуальної бесіди з комуністами, не зважаючи на те, що бюро обкому цього вимагало від секретарів райкому. Більше того, це рішення так і не доведено до комуністів. Про його не знають секретарі первинних парторганізацій, навіть тих, про яких конкретно йшла мова.
Секретарі райкому продовжують по-старому займатися питанням партпропаганди, стоять з боку, лише спостерігають, а не керують по суті. Правда, план відділу партпропаганди є прекрасний, і лекції намічено провести, і консультації, і бесіди, але це тільки план. Партійний кабінет ще по суті працювати не починав, сюди ще ніхто й дороги не знає. З цього можна зробити і той висновок, як райком КП(б)У допомагає безпартійним кадрам, інтелігенції вивчати історію нашої партії.
Треба сказати і по адресу районної газети. В цьому ж рішенні бюро обкому зобов'язувало редактора райгазети систематично висвітлювати обмін досвідом самостійно вивчаючих основи марксизму-ленінізму, якість прочитаних лекцій, роботу парткабінету. Але й тут жодного зрушення. Крім однієї невеликої, інформаційного порядку, замітки, газета жодним словом, не обмовилася про питання партпропаганди. Так оті "вчені" мужі і залишилися в тіні, навіщо їх не було піднята громадська партійна думка. Та хіба ж не можна було по рішенню бюро обкому виступити з передовою статтею і увесь час держати це питання на контролі. Не зробила цього газета.
Варто товаришам із Бродів нагадати партійну дисципліну, що рішення вищестоячих партійних організацій треба виконувати і своєчасно, і обов'язково. Партійною пропагандою треба зайнятись серйозно і по суті, як цього неодноразово вимагав ЦК ВКП(б).
В. Павлов. 