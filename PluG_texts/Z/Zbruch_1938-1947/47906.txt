◦ ◦ ◦ ◦ ◦ ◦ ◦

Виставка в історичному музеї. До дня Червоної Армії Львівський історичний музей готує велику виставку. Вона складається з картин відомих художників, діаграм і документів. Всього буде показано 200 експонатів, які відображають історію Червоної Армії. Виставка ділиться на 12 частин. Кожна з них висвітлює певний історичний період. Особливе місце займає показ бойових епізодів боротьби Червоної Армії на фронтах громадянської війни і при захисті радянських кордонів. Крім цього, широко показується роль Червоної Армії у визволенні братських народів від поміщицько-капіталістичного ярма.
Реставрація старих рукописів. При Львівській бібліотеці Академії наук України створена лабораторія по консервації і реставрації старих рукописів. Використовуючи оригінальний метод, досвідченому майстру тов. Сімковичу вдалось реставрувати перший номер більшовицької газети "Искра", надрукований на тоненькому папери. Реставровано також рукописи оригіналу Міцкевича "Пан Тадеуш" і старовинний пергаментний рукопис XIV віку. Зараз у лабораторії працюють над реставрацією і консервацією оригінальних рукописів Франка і Лесі Українки. 