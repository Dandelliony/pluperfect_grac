◦ ◦ ◦ ◦

Становище Міжнародного Комітету Червоного Хреста у катинській справі. 
ЖЕНЕВА, 27 квітня. Міжнародний Комітет Червоного Хреста в Женеві проголосив комунікат, що є одночасно відповіддю на лист Німецького Червоного Хреста з просьбою допомогти у розкопах у катинському лісі та в утотожнюванні жертв: Міжнародний Червоний Хрест заявляє, що він принципово готов співпрацювати, під умовою, що всі доторкнені цією справою, погодяться на це. Міжнародний Комітет Червоного Хреста покликується при цьому на меморіял, предложений воюючим державам у дні 12-го грудня 1939 року. В тому меморіялі з’ясовані принципи участи Міжнародного Комітету Червоного Хреста в подібних випадках.
Спільний японсько-сіямський комунікат
ТОКІО, 27 квітня. У справі Велико-Східньої Азії, Аокі, в Сіямі дня 25 квітня оголошено спільний японсько-міямський комунікат, якого виявляється, що від 23-го квітня Аокі кількакратно нараджувався із сіямським премієром та міністром закордонних справ, обговорюючи сучасне міжнародне положення. Підчас нарад виявилася повна однозгідність у справі конкретних заходів, що їх задумують вжити обидві країни для дальшої відбудови.
Большевики вислали недавно до Злучених Держав одним британським кружляком посилку золота. По дорозі на Атлянтійському океані той кружляк затонув разом із золотом. Американський міністр фінансів, Моргентав, заявив, що совєтське золото передано для перевозу британському кружлякові для більшої безпеки. Те золото було заплатою совєтського уряду за американські воєнні достави. Американський міністер фінансів заявляє, що большевики зобов’язалися були швидко після цієї першої заплати золотом післати другу пайку плати золотом післати другу пайку золота. Скільки того золота було — не знаємо, однак Моргентав признав, що це була "поважна" посилка.
Важкі німецькі бомбардувальники атакували вночі на четвер важний порт Аберден, на шотландському Північному побережжі. Увечері після кількагодинного лету над Північним морем наблизилися літаки до Шотляндії. Атака наступила зовсім несподівано для британської оборони. Після бомбардування постачальних майстерень і портових споруд міста, що тривало кругло 20 хвилин, повстали пожежі, що їх можна було здалека бачити. У північній частині порту запалено великий склад погінного матеріялу. Всі німецькі літаки вернулися до своїх баз.
Верховне Командування Німецьких Збройних Сил повідомляє:
Із східного фронту повідомляють про обосторонні дії розвідувальних та випадних частин.
Теж другий етап британсько-північноамериканського великого наступу проти туніського фронту заломився об оборонне завзяття німецько-італійських військ. Вчорашнього дня робив ворог тільки поодинокі навальні випади й атаки. Їх відбито частинно протиударом.
У часі від 20 до 26 квітня з'єднання війська та летунства знищили або вчинили нездатними до руху 193 ворожі танки. Криваві втрати ворога є важкі.
Британські бомбардувальники атакували минулої ночі деякі місцевості в Західній Німеччині, між ними міста Дюісбург, Обергавзен і Мільгайм. Бомби впали на мешкальні дільниці, лікарні та на інші громадські будинки. Населення мало втрати. Зістрілено щонайменше 16 ворожих літаків. 