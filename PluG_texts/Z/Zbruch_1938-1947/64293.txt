◦ ◦ ◦ ◦

Під впливом японського наступу на Новій Гвінеї та далекосяжних операцій японської фльоти на північно-австралійських водах постановив австралійський уряд проголосити вийнятковий стан здовж північної смуги Австралії. Цей вийнятковий стан мають поширити на цілу область від Квінслєнду до міста Брісбейн включно.
В північно-шведській області Міди Болідів повстане найбільша дротяна залізниця в Европі. Вона буде довга на 100 кілометрів.
В місті Бієлля, в провінції Піємонт, помер святенник Чезаре Травіяні. За ствердженням біографії Мусолінія, цей священник був одним з перших, що пізнали в тодішньому хлопцеві дрімучу геніяльність.
30-го березня, у 2-гі роковини повороту китайської столиці до Нанкіну, віддадуть китайським власникам 14 фабрик, які від початку війни були під контролею японських військових властей. У неділю японська військова влада в північному Китаю — як повідомляє Домеї — видала відповідне оголошення в тій справі.
Болгарсько-турецька приязнь залишається непорушною. Не може перешкодити їй різна закордонна політика обидвох держав, які є в іншому географічному положенні. Англо-саська пропаганда, яка хоче пересварити Туреччину і Болгарію різними інтригами, не матиме успіху. Так пише болгарський часопис "Слово".
За звідомленням агенції Домеї, на Індійському океані бритійський корабель-цистерна "Спонділлюс", містоти 7.402 тон, затонув. Його сторпедував японський підводний човен.
Згідно з вістками, що надійшли зі ЗДА, заключено після досить довгих переговорів між Мексиком та ЗДА нову позичково-орендну умову.
Рузвельт відмовився продати Аргентині зброю, наче б за кару за самостійницьке становище Аргентини на недавній панамериканській конференції у Ріо. Так впевняє північно-американська преса, яка при цій нагоді знову накидається на Аргентину.
Болгарський уряд рішив відсвяткувати у квітні цього року в усій державі врочисто роковини визволення Македонії та болгарської провінції над Егейським морем.
Турецький уряд загострив приписи щодо виїзду кораблів із турецьких пристаней. Сталося це у зв'язку із щораз більш небезпечною плавбою по Чорному та Середземному морі.
Колишній головно-командуючий австралійськими військами на Маляйському півострові, генерал Гордон Беннет, обійме команду одного корпусу армії в Австралії. 