Добро пожалувати до нас у гості!

Колективу Тбіліського державного університету
Дорогі товариші!
Звістка про прибуття в столицю Радянської України кращих синів і дочок грузинського народу на святкування XXIII роковин Великої Жовтневої соціалістичної революції невимовно обрадувала нас.
Братські узи між грузинським і українським народами, що з кожним роком міцніють, є ще одним яскравим підтвердженням непорушної сталінської дружби народів СРСР.
Трудящі західних областей України, що тільки 14 місяців тому визволені героічною Червоною Армією з шляхетської неволі, радісно і гостинно будуть зустрічатися з представниками великого грузинського народу, який дав світові благородного генія людства, незламного керманича побідоносного будівництва комунізму — любимого Сталіна.
Для дальшого зміцнення дружби між Грузією і Україною, зокрема для ознайомлення грузинського народу з будівництвом нового життя на визволених західно-українських землях — професори, викладачі і студенти Львівського державного університету імені Ів. Франка запрошують представників професури, викладачів і студентів Тбіліського державного університету прибути до нас в гості.
Ми глибоко переконані в тому, що таке особисте знайомство між колективами вищих учбових закладів, цих наукових установ двох республік, буде могутнім стимулом у здійсненні завдань дальшого розвитку національної по формі, соціалістичної по змісту культури двох братських народів.
Хай живе ленінсько-сталінська дружба народів СРСР!
До скорого побачення в старовинному українському місті Львові?
З товариським привітом:
Ю. Биченко — ректор університету, К. Студинський — академік, депутат Верховної Ради СРСР, С. Банах — професор доктор математичних наук, З. Черни — професор, доктор філологічних наук, І. Крип'якевич — професор, доктор історичних наук, 3. Храпливий — професор, доктор фізико-математичних наук, О. Дзеверін — кандидат педагогічних наук, доцент, С. Резнінов — доцент політекономії, Ф. Колесса — академік, доктор філологічних наук, В. Щурат — академік, доктор філологічних наук, А. Скаба — доцент історичних наук, Л. Станок — студент та інші. 