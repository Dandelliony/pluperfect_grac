Від'їзд в Москву делегації литовського народного сейму

КАУНАС, 30. (ТАРС). Сьогодні литовська столиця проводжала в Москву делегацію народного сейму, яка везе декларацію про вступ Литовської Радянської Соціастичної Республіки в склад Радянського Союзу.
До 12 год. біля Каунаського вокзалу зібралися представники урядових, профспілкових і партійних орґанізацій. Прийшла Н-ська частина литовської народної армії, яка вистроїлася на пероні для несення почесного караулу.
Одне за одним починають прибувати автомобілі з делегатами, присутні шумно вітають появлення добре всім відомих представників народу: голову народного сейму, державного контролера Адомаускаса, поета Людаса Гіра, письменницю Ванейкене, міністра освіти — письменника Венцлову, секретаря Цетрального Комітету Комуністичної Партії Литви Адомаса, уповноваженого уряду у Вільно Діджюліса, голову Центрального Бюро профспілок Шумаускаса. Слідом за ними прибуває голова делегації — виконуючий обов'язки президента республіки і прем'єр-міністр Юстас Палецкіс.
Проводжати делегацію приїхали всі члени литовського уряду, які залишилися в Каунасі. Їх очолює міністр внутрішніх справ Гедвілас, який заступає Палецкіса. Приїхали також командуючий литовською народною армією генерал Жемайтіс, політичний керівник армії Маціяускас. На проводи делегації прибули співробітники повпредства СРСР у Литві на чолі з повпредом тов. Поздняковим.
Разом з делегатами в Москву їдуть представники литовської преси.
На пероні відбувся короткий мітинг. З відповіддю на привітання трудящих виступив Юстас Палецкіс.
— В одному вірші, — заявив він, — сказано: "Ми йдемо шукати сонця". Ми, делегати народного сейму, виїжджаючи сьогодні можемо сказати: ми виїжджаємо щоб привести Литві сонце Сталінської Конституції.
Хай живе велике братство народів!".
Члени делегації і проводжаючі бурхливо аплодують. Лунають вигуки "ура!", "вале!". Оркестр виконує "Інтернаціонал". Радянська Литва
(Довідка)
Литва — невелика країна, але територія її (59.478 квадратних кілометрів) більше Данії, Швейцарії, Голландії і Бельгії.
На півночі Литва межує з Латвією, на південному заході — з Німеччиною, на сході — з СРСР.
Населення Литви — 2.879 тисяч чоловік. Більшість населення — литовці, але тут також живуть росіяни, євреї, поляки, білоруси і інші.
Литва розташована на гористій рівнині. Багато озер, болот і лісів. Грунт піщаний і глинистий. Чорноземля зустрічається рідко.
Головна судоходна річка країни — Неман, яка бере початок в Білоруській РСР, недалеко від Мінська.
Клімат Литви більш м'ягкий, ніж в середній полосі Радянського Союзу. В березні і квітні там уже тепло. Але грунт в Литві такий, що до польових робіт можна приступити тільки в травні.
В містах Литви менше 10 процентів міського населення. В Каунасі (Ковно) проживає всього коло 150.000 чоловік. З кінця 1939 року в Литву входить Вільно з населеним понад 200.000 чоловік. Головне заняття жителів Литви — сільське господарство, насамперед тваринництво.
Більше половини всієї землі належало поміщицьким і куркульським господарствам. Литовське Трудяще селянство жило в важких умовах, за даними клишнього міністерства земеробтва Литви, заборгованість селян досягала 400 міліонів літ. Селяни змушені були продавати свій інвентар, худобу і навіть землю. Багато господарств, остаточно зруйнованих, було продано з торгів. Литовський селянин-бідняк їв м'ясо в кращому випадку на різдво і пасху.
В Литві розвинута переважно харчова промисловість: маслоробна, м'ясна, мукомольна. До другої імперіалістичної війни Литва поставляла Англії і Німеччині бекон, масло, биту птицю, льноволокно, лісоматеріали і інше.
Велика Жовтнева соціалістична революція звільнила всі народи царської Росії, в тому числі і литовський.
16 грудня 1918 року була проголошена Литовська Радянська Соціалістична Республіка, яка в лютому 1919 року об'єдналась з Білорусією в Радянську Соціалістичну Республіку Литви і Білорусії.
Але литовський пролетаріат був тоді слабий, і радянська влада протрималась недовго. Імперіалісти Антанти в союзі з панською Польщею задушили Радянську Литву. 20 квітня 1919 року у Вільно ввійшли білополяки, потім вся Литва була зайнята польськими військами і військами литовського буржуазного уряду.
Литва перебувала в повній залежності від англо-французського імперіалізму, при згоді якого білопанська Польща загарбала в Литви її старовинну столицю — Вільно.
Як відомо, восени 1939 року доблесні частини Червоної Армії під час визвольного походу в Західну Білорусію і Західну Україну зайняли Вільно і Віленську область. Тоді ж радянський уряд передав це місто і область Литві.
Ще в 1926 році СРСР уклав з Литвою договір про ненапад і мирне розв'язання конфліктів. Неодноразове втручання СРСР ліквідовувало небезпеку для Литви з боку її агресивного сусіда — колишньої панської Польщі.
Литовський народ з радістю зустрів підписаний 10 жовтня 1939 року договір про взаємодопомогу між Радянським Союзом і Литвою і передачу Литві міста Вільна і Віленської області. Литовський народ бачив в цьому договорі зміцнення дружніх відносин з великим сусідом Радянським Союзом, — який врятував Литву від загрози другої імперіалістичної війни.
Але реакційний уряд Литви потайки продовжував вести антирадянську політику, нахабно порушуючи договір з СРСР.
Трудовий народ Литви повалив кривавий режим реакціонерів і створив новий уряд.
21 липня 1940 року зібрався новий литовський сейм — перший парламент, обраний всіма трудящими Литви. Висловлюючи волю народу, сейм оголосив Литву Радянською Соціалістичною Республікою і постановив просити Верховну Раду СРСР прийняти Литву в склад СРСР, як союзну республіку. 