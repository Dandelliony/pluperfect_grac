У львівських письменників. — Професор О. Ю. Лур'є у Львові

У львівських письменників
Позавчора відбулося чергове засідання правління львівської організації Спілки радянських письменників України разом з активом. На засіданні було обговорено поему П. Карманського "Іван Франко", над якою він нещодавно закінчив працювати. В обговоренні взяли участь О. Гаврилюк, О. Десняк, М. Рудницький, Г. Вебер, І. Вільде, Ю. Путрамент, Я. Цурковський. Виступаючі дали поемі хорошу оцінку, відмітивши ряд хиб, які, однак, не знижують художних якостей твору.
На засіданні намічено ряд заходів по підготовці і проведенню ювілею Івана Франка. Наукові працівники і письменники Львова незабаром прочитають ряд доповідей і лекцій про поета. Намічено також поїздку групи письменників по франківських місцях. На засіданні прийнято в члени спілки польську письменницю Софію Харшевську. Як відомо, Харшевська написала два романи. Тепер в Нацменвидаві України виходить збірка її оповідань. В члени спілки також прийнято єврейського поета і критика Г. Вебера. Перебування лауреата Сталінської премії професора О. Ю. Лур'є у Львові
За запрошенням медичних працівників міста до Львова вчора приїхав відомий радянський вчений професор-орденоносець лауреат Сталінської премії О. Ю. Лур'є.
Учора вдень Олександр Юдинович зустрівся з професорами, викладачами Львівського медичного інституту. Зал засідань вченої ради — переповнений. Понад 200 професорів, наукових працівників інстітуту прийшли на цю зустріч з лауреатом Сталінської премії. Серед присутніх — депутат Верховної Ради СРСР професор М. І. Панчишин, професори Парнас, Новицький, Гроер, заст. зав. відділом пропаганди і агітації обкому КП(б)У т. Стоян і ін.
Головуючий надає слово голові вченої ради Наркомздоров’я УРСР професору Лур'є, який розповідає про великі завоювання радянської науки і про ті велетенські завдання, що перед нею тепер стоять.
Виступали професори тт. Парнас, Батрак, Яловий, Музика, Вольтер, лікар Парфанович. 