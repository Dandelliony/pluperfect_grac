◦ ◦ ◦ ◦

Щораз більший брак сталі в Англії   Як подав часопис "Дейлі Мейл", незабаром мають розібрати лондонський міст Ватерлоо над Темізою. Перетоплене залізо — пише далі той часопис — вжиють для будови споруд на військових летовищах. — Ці заходи потверджують, що в Англії щораз дошкульніше відчувають брак сталі.   Японія і Китай обмінялися нотами   З приводу підписання договору про союз між Японією та Китаєм у Нанкіні, обмінялися нотами японський амбасадор Талі й китайський президент Ванчінвей. В ногах — як подало інформаційне Бюро японського уряду — стверджено, що обидва партнери порозумілися в наступному: коли закінчиться війна (прийде загальний мир, будуть наладнані справи у зв’язку зі сучасним положенням у Китаю,  ті справи саме устійнені в тепер заключеному договорі. Підчас війни постанови договору можна буде переводити в життя у взаїмному порозумінні, наскільки дозволятимуть на це умовини.   Японія приготована до вирішальної битви   Увесь 100-міліоновий японський народ стоїть готовий на бойовій позиції з твердим рішенням прийняти кінцевий бій, з якого Японія вийде переможцем. Такими словами схарактеризував японський коментатор морської фльоти перед закордонними представниками преси духа, працю та бойову готовість Японії. Погляд, який виринав тут і там, що люди стоять далеко від фронту, зробив місце, як говорив далі коментатор, тісній пов'язаності між батьківщиною і фронтом. Японські жінки зміняли свої пестрі "кімоно" на робочий халат і працюють сьогодні в фабриках і воєнних підприємствах. Японська молодь товпиться до воєнної служби. Який великий цей натовп, вказує факт, що зі всіх добровольців можна було взяти до авіяції тільки 10% кандидатів. Говориться, що одна десята японської молоді поляже за волю країни і молодь прагне належати до цієї десятої. Японська воєнна продукція, як заявив далі коментатор, незабаром збільшиться вдесятеро. Обмеження, що їх пороблено в розподілі харчевих продуктів, населення приймає охоче 3і свідомістю, що воно таким чином причиниться до перемоги Японії. Даремне шукав би хтось за познаками слабости, або зневіри в країні сходячого сонця. Бо Японія не тільки рішена, але й вповні приготована прийняти вирішальну битву, яка, як сказав на закінчення коментатор, мабуть уже недалеко.   Завзяті бої в районі Києва   З 9-го листопада. Верховне Командування Німецьких Збройних Сил повідомляє:   На південь від Керчі відбито нову большевицьку спробу висаду.   В проливі Керчі з'єднання охоронних суден воєнної фльоти знову потопили 2 ворожі мото-канонірки, як теж один швидкохідний катер і пошкодило важко одну канонірку.   В північних доступах до Криму наші війска теж учора успішно вдержували збільшений ворожий натиск.   Власна наступальна операція на фронті Дніпра на південний захід від Дніпропетровська, пробігала успішно. Ворог мав поважні втрати в людях і в матеріялі, підчас коли власні втрати малі.   В бойовому обширі Києва стали бої навальніші особливо на південь і на захід від міста. Підчас коли ворожий наступ на деяких відтинках проти рішучої оборони наших військ тільки поволі міг зискувати на терені, то в інших місцях власні протинаступи вирвали переважаючому ворогові кілька місцевостей, що їх переходово втрачено.   На північний захід від Смоленська большевики знову почали свої наступи. Їх відбито, крім декількох вломів, які вміжчасі ізольовано.   В районі влому Невеля власний протинаступ, поведений з півдня, викинув ворога, не вважаючи на завзятий спротив, з кількох сильних становищ. На захід і на північний схід від міста заатакували большевики частинно новоприведеними силами. Їх спинено або відбито у навальних боях.   93 відділ важких протитанкових частин знищив в останніх тижнях на півдні східного фронту 153 большевицькі бронемашини і дальші 24 вчинив нездатними до руху. Таким чином він замітно причинився до перешкоджання ворожим намірам пролому.   Підчас боротьби з большевицькими висадними з’єднаннями в проливі  Керчі, особливо визначилося з’єднання охоронних суден воєнної фльоти під командою капітан-лейтенанта Клясмана. З'єднання це потопило в часі від 4-го до 8-го листопада, теж на найближчу віддаль, 3 канонірки, 2 швидкохідні катери, 5 висадних човнів, навантажених війском і один большевицький буксир та важко пошкоджено один швидкохідний катер і одну канонірку.   На південно-італійському фронті кинув ворог учора нові сили до боротьби і намагався сильними наступами проломити наш фронт.   Особливо на захід і на північний захід від Вольтурно йшли впродовж всього дня запеклі бої за декілька височин. Наступи відкинено серед високих кривавих втрат для ворога, місцеві вломи ізольовано або звужено протинаступом.   Від турбувальних налетів малого числа ворожих літаків проти Західної Німеччини повстали в декількох місцевостях пошкодження будинків і малі втрати в людях.   Німецькі літаки знову скинули минулої ночі бомби на окремі цілі в обширі Лондону.   В Ню-Йорку продано за 200 тисяч долярів товариству Гарі Вінгстон найбільший діямант, що його знайдено досі у Венезуелі. Цей 155-каратовий самоцвіт рідкої чистоти відкрито перед пів роком в околиці бразильського кордону. Цей камінь названо прізвищем південно-американського Болівар.   В Сан Франціско навістив найсильніший в останніх роках землетрус. Його відчуто зокрема в околиці порту. В деяких околицях міста повилітали численні шиби, були ушкоджені телефонічні сполуки та інші влаштування.   Велика пожежа знищила зовсім видавництво Дескле де Брувер у Брюґґе, що мало найбільшу друкарню в Бельґії. Крім цінних наукових архівів, жертвою полум'я впало багато цінних влаштувань і машин, великі склади книжок і запаси паперу. Пожежа повстала, як досі стверджено, внаслідок короткого замикання.   Продовж жовтня німецькі війська знищили на цілому східному фронті 2596 совєтських танків. Одночасно наземною зброєю зістрілено 66 совєтських літаків.   Аргентинський міністер закордонних справ підкреслив у своєму інтерв'ю з представником чілійського часопису "Меркуріо", що Аргентина хоче залишитися невтральною.   Шанхайська преса вітає підписання китайсько-японського союзного договору, як виразний доказ одвертого бажання Японії разом із Китаєм, як з рівним союзником, приступити до розбудови нової і вільної східної Азії.   Дня 1-го листопада японці збили 17 літаків з-поміж 130 атакуючих. Аліянтські машини атакували острів Буку, при чому повстали тільки незначні шкоди.   Рідна земля 