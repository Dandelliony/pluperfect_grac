Змагова справність 1944.

Львів, 21 лютого.   Покищо гурт товариств, що здобули точки в змаговій справности, є невеликий. Причини того треба дошукуватись у комунікаційних труднощах, що не дозволяють змагунам з різних місцевостей частіше з собою зустрічатися. З того приводу, між іншим, відложено на пізніше шахові дружинові змагання. Але всеж таки деяким товариствам з краю вдалося знайти вихід з трудної ситуації та вписати на своє конто якусь кількість точок.   У Львові, з його дев'ятьма спортовими товариствами, справа представляється дещо краще, хоч не є ще в цілу широчінь використані існуючі можливості. Великий гін до перемоги виказує першун з 1942 року КЛК, що своїми успіхами на плавацьких, лещатарських і відбиванкових змаганнях, держить передове місце. Минулорічний першун, УТТ І., не використав своїх можливостей в плавацькій ділянці та, видно, потребував відпочинку по успіхах 1943 року, бо щойно відбиванковими змаганнями здобув 90 точок та зайняв спільно з УССК, який виказує досить завзяття, але ще добре не розігнався, — друге місце. Стан табелі на 20-го лютого такий:   А. ЛЬВІВ   1. КЛК — 107 точок 2. УТТ І. — 99 точок 3. УССК — 99 точок 4. УТТ IV. — 41 точка 5. Запоріжжя — 25 точок 6. Тризуб — 21 точка 7. Сила — 15 точок. 8. Україна — 10 точок. 9. Дніпро (Винники) — 9 точок.   Б. КРАЙ.   1. Буг, Холм — 25 точок 2. Сян, Перемишль — 22 точки 3. Дністер, Самбір  — 17 точок 4. Богун, Володава — 16 точок 5. Зелемінь, Сколе — 16 точок 6. Булава, Криниця — 7 точок 7. Червень, Грубешів — 7 точок 8. Буревій, Бучач — 3 точки 9. Скала, Стрий — 1 точка   Львівські вісті   