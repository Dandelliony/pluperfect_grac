◦ ◦ ◦ ◦

Розпізнавчі карти. І. Дільницевий Уряд Управи міста Львова подав до відома, що розпізнавчі карти серії А і Б видається від числа 1—10.000. Хто відобрав документи, може складати подання на розпізнавчу карту наново. Хто загубив бльочок, може одержати розпізнавчу карту після уневажнення його в часописах; однак треба подати число бльочка або щонайменше дату внесення подання на розпізнавчу карту. Подання вносити до І. Дільницевого Уряду, Львів, Лянґеґассе ч. 11, II. поверх, кімната ч. 24.   Реєстрація чоловічих річників 1909—1930. Як повідомляє Уряд Штадтгавптмана, загальна реєстрація чоловічих річників 1909—1930 відбувається далі за устійненим на оголошеннях з дня 10. червня ц. р. планом. Всі мужчини, що підлягають реєстрації, обов'язані зголоситися до неї під загрозою кари згідно з воєнними законами.   У справі важности набувних карток на продукти мінерального олію в Ген. Губернії. Львів, 26 червня. Як повідомляє Станиця Господарювання мінеральним олієм, продовжено до 9-го липня включно важність наливних довідок, набувних карт на мінеральний олій, контрольних карт — і посвідок, що дають право набувати погінний матеріял для карбюраторів і моторів Дізля, погінний матеріял для тракторії, нафту і погінний газ, які були важні до дня 30. червня. Набувні довідки з надруком, чи надписом: липень—серпень 1944 р. важні щойно від 10. липня 1944 р. наливні пункти та склади монопольної акційної спілки для продажу мінерального олію не можуть їх перед цим реченцем приймати. Всі інші набувні довідки зберігають свою важність згідно з надруком.   Створення фахових груп для залізничих ресторанів і господарки в живцях. Львів, 26 червня. У Групі Руху Сторонніх Центральної Палати, Господарській Групі ресторанно-готелевого промислу й господарки в живцях створили тепер за згодою Комісара Правління Центральної Палати дві нові фахові групи: Фахову Групу залізничих ресторанів і Фахову Групу господарки в живцях.   Реєстрація чоловічих річників 1909—1930. Як повідомляє Уряд Штадтгавптмана, загальна реєстрація чоловічих річників 1909—1930 відбувається далі за устійненим на оголошеннях з дня 10. червня ц. р. планом. Всі мужчини, що підлягають реєстрації, обов'язані зголоситися до неї під загрозою кари згідно з воєнними законами.   Кінцевий іспит. Кінцевий іспит для учнів другої кляси Торговельної Школи з українською мовою навчання в Перемишлянах відбудеться 1-го липня (субота), в год. 8-ій в приміщенні Дівочої Бурси в Перемишлянах. Приявність учнів обов'язкова. Учителі зголосяться в Дирекції школи раніше. Учні принесуть зі собою письмове приладдя. — В тому самому дні будуть видані свідоцтва учням І. кляси.   Спортові вісті. Ватра—Скала 4:3 (3:1) Дрогобич, 26 червня. Сензаційна, але заслужена перемога Ватри над минулорічним мистцем краю. У Ватрі дуже добрий напад і Мітрінга на середині помочі. Найкращий на грищі Ярема, автор трьох воріт. Одні ворота до Скали самовбивчі. У Скалі в першій половині напад майже не грав Воротар Пашкевич задемонстрував свою високу клясу й охоронив дружину перед більшою програною. Ворота для Скали здобути: Гоpoхов'янка (2) і Гаврилів. Гра і обидвох сторін ведена фер так, що п. Білик зі Станиславова не мав труднощів у суддюванні. Глядачів коло 1500.   Львівські вісті   