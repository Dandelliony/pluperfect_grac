◦ ◦ ◦ ◦ ◦ ◦ ◦ ◦ ◦ ◦

Будують нові "доми людове" і костели. У Бруховичах к. Львова відбулася нарада поляків у справі будови "дому людового" ТШЛ., в якому знайдуть приміщення всі польські орґанізації. На нараді рішили вислати делєґацію до през. Островського у Львові, щоб міська управа згодилась на заміну площі під будову "дому людового" у Бруховичах. Дотепер зібрали вже на будову цього дому 5.000 зол. — У Білій, пов. Чортків відбулося посвячення вугольного каменя під будову "дому людового", якого довершив кс. Сівек з Чорткова. При цій нагоді принагідну промову виголосив чортківський староста Васєвич і війт збірної громади Ст. Трачевський. — У зовсім українському селі Щавнім, пов. Сянік, поляки рішили збудувати костел. З тією метою створили вже комітет будови костела.
Львівська хроніка. Марія Штрайхер повідомила поліцію, що 5. ц. м. вийшов з хати її 15-літній син Володислав і дотепер не вернувся домів — На подвірю заведення СС. Вінкентія в Павльо помер нагло 70-літній Степан Гриб. — Крізь отверте вікно дістались злодії до помешкання Ст. Мокрицького при вул. Панєнській ч. 29 і забрали футро та одіння вартости 1.800 зол. — З помешкання С. Шора при вул. Синявській 6 злодії вкрали мужеську і жіночу гардеробу вартости 500 зол. — У брамі камениці при вул. Міцкевича ч. 10 невідома жінка підкинула 10-денне немовля.
Зріст векслевих протестів у Польщі. У квітні ц. р. запротестовано в цілій Польщі 258.334 векслів на загальну суму 33,453.000 зол. тоді, як у березні ц. р. запротестовано 230.233 векслів на суму 28,057.000 зол. У квітні 1938. р. запротестовано 164.286 векслів на суму 19,656.000 зол. Найбільше векслів запротестовано у Варшаві.
За напад на вязницю і звільнення вязнів. Перед окружним судом у Травніку в Югославії відбулася розправа проти 40 селян, які два роки тому напали на вязницю в Ґалямочі, здобули її та звільнили кільканацять селян, які відсиджували кару за відмову йти на шарварок. По розправі суд увільнив кільканацятьох селян, інших засудив на кару від 1-го до 2-ох місяців арешту.
Мотоцикль наїхав на військо. На шосі коло Баден у Німеччині два анґлійські туристи наїхали на відділ німецьких вояків. Мотоцикліст, 30-літній Джон Скот та один вояк згинули, товариш мотоцикліста та два вояки були ранені. 