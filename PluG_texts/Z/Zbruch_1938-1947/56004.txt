◦ ◦ ◦ ◦

Український Театр м. Львова. Мазепу большевики, як і москалі, назвали "ізмєнніком" за його самостійницькі змагання. Аж тепер маємо змогу оглянути на сцені "Батурин", історичну трагедію на 5 дій Б. Лепкого, в обробці Л. Лісевича та постановці В. Блавацького. Відіграє цю штуку Український Театр міста Львова у суботу, 13 вересня.
Богослуження в головних церквах. Архікатедральна церква св. Юра: Кожного дня відправляється 4 Служби Божі, почавши від год. 5.30. Остання Служба Божа в год. 8.30 є співана. Проповідей у будні не виголошується. Вечірня починається щодня в год. 6. У неділі та свята відправляється 6 Служб Божих, почавши від год. 6. В 10. год. починається співана Служба Божа. Проповіді виголошується в год. 6.45. 8.45, 10.30 і 12.10. Остання Служба Божа починається в неділю і свята в год. 12, безпосередньо по співаній Службі Божій. — Церква Успенія Пресв. Богородиці (Волоська). У будні відправляється Службу Божу щопівгодини, почавши від 7. год. Вечірні починаються в год. 7. веч. В неділю і свята відправляється 5 Служб Божих, почавши від год. 7. В год. 10. починається співана Служба Божа, що триває 2 години. Остання Служба Божа в неділю і свята починається в год. 12. Підчас Служб Божих, що починаються в год. 7, 9, та під час співаної С. Б., виголошується проповіді. Вечірня в неділю і свята починається в год. 5. (кл).
Проф. Полянський при новій праці. Заслужений на своєму становищі през. Др. Ю. Полянський переймає керівне становище організації Високого Шкільництва. Уряд Генерального Губернаторства доручив йому цей мандат на терені Львова.
Мешканевий чинш. З уваги на те, що в тій справі буває багато непорозумінь, подаємо до відома, що мешканевий чинш платитимемо за вересень ще в той самий спосіб, як у липні і серпні. Гроші складати в належному речинці на руки адміністратора. — Всякі прохання в справі пільг слід спрямовувати до Фінансового Відділу в Ратуші, ІІ. поверх, двері ч. 63.
Адміністративний поділ. Як інші області Генерального Губернаторства, так і Дистрикт Галичину поділено на повіти. Створено такі повіти: Львів позаміський, Тернопіль, Станиславів, Коломия, Камінка Струм., Золочів, Бережани, Чортків, Дрогобич, Рава Руська, Стрий, Самбір і Калуш. Поділу на громади ще не закінчено. 