◦ ◦ ◦ ◦

Авторський вечір двох письменників. Сьогодні, в суботу, 20-го червня, в 7-ій год. вечором відбудеться в залі Літературно-Мистецького Клюбу у Львові, вул. 29-го Червня 10 авторський вечір двох українських письменників: Максима Брилинського та Миколи Матієва-Мелька. Започаткує вечір словом про обох письменників д-р Григорій Лужницький. Твори Миколи Матієва-Мелька читає сам автор, а твори Максима Брилинського артист Сергій Дубровський. На вечорі виконана буде "Сумна поема"композиції д-ра Бориса Кудрика, присвячена пам'яті жертв большевицького терору по всіх українських землях. Поему виконає композитор. Правління Клюбу запрошує на цей вечір членів усіх мистецьких Спілок і прихильників мистецтва.
Курс збирання лікувальних зел. Почались вписи на одномісячний коедукаційннй курс збирання лікувальних зел при Державній Косметичній Школі у Львові, вул. Замойського ч. 3. Інформації та зголошення в дирекції школи щоденно від 4-ої до 7-ої пополудні.
Молоко для дітей. Згідно з розпорядком Уряду Прохарчування з 20-го червня ц. р. буде даватися для дітей до 3-ох років життя на основі окремих молочних карток (жовтої краски) повне молоко в таких крамницях "Маслосоюзу": 1) вул. Князівські (Сапіги) ч. 23: 2) Михайла ч. 1а; Германська (Листопада) ч. 62; 4) Зігфріда (Потоцького) ч. 38, 5) Томаса (Томіцького) ч. 7; 6) Західна (Янівська) ч 4; 7) Головна (Панська) ч 14; 8) Східна (Личаківська) ч. 6; 9) Оперна (Легіонів) ч. 31; 10) Соняшна ч 20. Одержавши нові молочні картки, треба їх негайно зареєструвати в одній із поданих крамниць. Видача молока буде відбуватись у часі від год. 15.30 до 19-ої. Рано крамниці "Маслосоюзу" молока видавати не будуть. Купувати молоко можна лише в тій крамниці, в якій зареєстровані картки. На один відтинок молочної картки видається ¼ літри молока денно.
Став на Замарстинові. Вже відновлений і відчищений гарно положений став-плавальня на Замарстинові. Міський Спортовий Уряд наладнав цей став для мешканців Львова від 15-го червня ц. р. Доїзд трамваями ч. 10. 