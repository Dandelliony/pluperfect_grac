◦ ◦ ◦ ◦ ◦

Хто дає дозвіл на перевіз меблів? Дозволи на перевіз меблів на нове мешкання видають Дільницеві Уряди тих дільниць, з яких жителі перепроваджуються. Мешканевий Уряд не видає таких дозволів, а тільки їх потверджує.
Що можна пересилати поштою? У Львові вже остаточно наладнана справа поштових пересилок. Після впорядкування головного поштового будинку при вул. Словацького поштовий уряд приступив до праці. Крім звичайних поштових пересилок у формі листів і карток, які вибираються із поштових скриньок щогодини і пересилаються до всіх місцевостей Німеччини, можна вже надавати поручені листи, телеграми та грошеві перекази. Гроші можна свобідно пересилати та одержувати на терені Генерал-Губернаторства; на грошеві пересилки до Райху треба спеціального дозволу від Девізового Уряду (Девізенштеллє), що примішений при вул. Коперника 3. Цими днями можна буде пересилати теж пачки; закінчується саме ремонт приміщення. Крім цього в приміщенні поштового уряду можна користуватись замісцевим телефоном, а також тут можна купити поштові значки (марки) і листівки.
Як користуватись залізницею? На терені Галичини урухомлено вже кілька залізничих шляхів. Щоденно їздять поїзди на лініях Львів — Станиславів, Львів — Тернопіль, Львів — Здолбунів та Львів — Перемишль. Не уруховлений ще залізничий шлях на Самбір і Підгайці. Щоб користати з переїзду залізницею, треба перше подбати про перепустку, яку видає Уряд Галицької Області при вул. Чарнецького 14. Крім цього одержану перепустку мусить підписати комендант стації (Бангоф-командант), який урядує біля Головної Стації. Переїзд залізницями на терені Галичини безкоштовний. На виїзд поза межі Галицької Області треба спеціального дозволу. Про нього можна старатись при вул. Баторого 3.
Вибір звання. В часах загальної перебудови господарського та суспільного життя вибір звання, його зміна, чи підготова до нового звання, це справи дуже важливі. Давні варстати праці зліквідовано, на їх місці засновуються нові, які вимагають нової підготови, нових кваліфікацій. Зокрема молодь, шукаючи праці, не знає, куди їй піти, яке обрати звання, як використати свої здібності, про які інколи не має належного уявлення. Цими важливими справами зацікавився Інститут Психотехнічних Досвідів у Львові, вул. Бурлярда 2, і організовує курси про вибір звання, з яких зокрема повинна користати наша молодь. На цьому курсі будуть переведені антропометричні досвіди, що матимуть за основу науку про расу, згідно з німецькими засновками. Про початок курсів і про те, коли слід зголошуватися, буде окрема об'ява.
Відбудова гостинця. Гостинець Львів—Тернопіль зазнав найбільшого пошкодження під час відвороту большевиків. Тепер почались на ньому ремонтні роботи. У Винниках примістилось німецьке підприємство будови доріг. Воно привезло зі собою не лиш свої машини, але розпоряджає власним інженерно-технічним персоналом. Вже звезено каміння, потрібне на відбудову гостинця. Почались підготовчі роботи. Ведеться набір робітників. 