◦ ◦ ◦ ◦

Миколай у "Веселому Львові". Останні вистави першої програми "Веселого Львова" з Миколаєм — С. Дубровським відбудуться сьогодні, у п'ятницю, 18-го, завтра, у суботу, 19-го та в неділю, 20 грудня, в год. 18-ій в залі при вул. Францішканській ч. 7. Побажання та дарунки приймає Концертне Бюро — Львів, Ринок ч. 9, І пов. (тел. 232-27).
Гостина св. Миколая. Св. Миколай загостить сьогодні, у п'ятницю, 18-го грудня і завтра, у суботу, 19 грудня, в год. 14-іЙ, 15-ій і 16-ій, та у неділю, 20-го грудня, в год. 12-ій до театру "Юного Глядача" у залі ІНТ. Після вистави сценки на одну дію п. н. "Святий Миколай", пера П. Мурського, відбудеться роздача дарунків. — Передпродаж квитків та принимання дарунків у Кабінеті театрального мистецтва при ІНТ (вул. Францішканська ч. 7, І. пов.) від год. 10-ої до год. 15-ої.
Українська радіопередача. Сьогодні, у п'ятницю, 18-го грудня від год. 10.30 до 11-ої передає Львівська радіовисильня концерт пісень і скрипкових творів українських композиторів. У передачі беруть участь: Ірина Маланюк (меццосопран), Марко Лепкий (скрипка) і Марія Роговська (фортепіян).
Адреси Інвалідів Армії УНР. Інваліди Армії УНР, що до 1939 р. одержували польську державну ренту через Український Центральний Комітет або Варшавську Городську Палату, та які мешкають на терені Галичини, подадуть свої адреси до Реферату Інвалідів при Українському Центральному Комітеті, Львів, Паркова ч. 10.
Вистава проти плямистого тифу у Львові. Відділ Пропаганди Уряду Области у Львові підготовив виставу, що має метою усвідомити загал про небезпеку плямистого тифу й про засоби, які оберігають перед нею. Около тридцять барвних фотомонтажів і кілька барвних образів-моделів з ядерними написами німецькою й українською мовами складаються на цілість тієї пропагандової вистави, що призначена для більших міст Галичини. З поменшених знимок тієї цілости буде змонтована друга вистава з німецькими і польськими написами. Оба покази є у Палаті Потоцьких. День врочистого відкриття інституту Берінга був одночасно першим днем відвідин тієї вистави. Представники Партії, Збройних Сил і цивільних урядів з командантом міста ген. Бойтлем у проводі відвідали цю виставу, на яку впровадив їх керівник Відділу Пропаганди Вергун. 