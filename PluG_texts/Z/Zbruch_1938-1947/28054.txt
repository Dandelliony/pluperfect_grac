◦ ◦ ◦ ◦ ◦ ◦ ◦

На західному фронті
Французська газета "Тан" в огляді воєнних операцій 12 жовтня пише: "На саарському фронті активність противника не зменшувалась за останні дні. Вона, як і раніше, виявляється в численних діях патрулів, а також в повітряних розвідках над нашими лініями.
Події, які мали місце від моменту оголошення війни, зовсім не відповідали припущенням, які висловлювались в мирний час, чекали, що в період мобілізації військ відбудуться сильні повітряні бої, що ворожі ескадрильї намагатимуться бомбити найбільш уразливі французські об'єкти, особливо Париж, а також військові поїзди, транспорти, залізничні вузли, станції, промислові підприємства і т. д. Однак нічого подібного не сталося. Не будучи атаковані, французи почали наступ і просунули свої передові лінії на німецьку територію". (ТАРС). 