◦ ◦ ◦ ◦

Бойові дії на сході проходять планово
З Головної Кватири Фірера, 25 липня. Головне Командування Збройних Сил повідомляє:
В боротьбі проти Англії літаки, вислані для озброєної розвідки, бомбардували портові споруди у північно-східній частині острова. Військово-морські сили збили 3 бритійські літаки.
Бритійська авіяція також учора потерпіла тяжку поразку на побережжі Каналу. Ворог втратив 33 літаки, з яких 27 — між тим 9 чотиро-моторних штурмових літаків, — збили винищувачі, а 6 зенітна артилерія. Втрачено 4 власні літаки.
Бритійські літаки скинули останньої ночі розривні і запалювальні бомби на північно-західному побережжі. Є вбиті і поранені серед цивільного населення. Воєнно-господарські і військові об'єкти не потерпіли. Нічні винищувачі і зенітна артилерія збили 2 атакуючі бритійські літаки.
Мадярське військове звідомлення
БУДАПЕШТ, 25. VII. Шеф Гонведського Генерального Штабу повідомляє: Наші війська впродовж останніх днів серед боїв з арієргардами просунулися кількасот кілометрів на Схід. Ми перемогли в тяжких боях вздовж р. Бога. Наші швидкі з'єднання вели бої з великим успіхом передовсім 22 і 23 липня. Втрати ворога вбитими і пораненими набагато перевищують кількість полонених. В наші руки попало 12 гармат, один танк, багато авт і велика кількість кулеметів. Наші власні втрати незначні.
Бої в Африці
РИМ. 25. VII. Італійське звідомлення з п'ятниці, звучить:
Головна Кватира Збройних Сил, повідомляє:
Конвой з 18 пароплавів і велике з'єднання кораблів англійського військового флоту, що відважилися вийти в середню частину Середземного моря, і вже були піддані тяжким ударах наших морських і повітряних сил, вчора знову декілька разів були атаковані нашою авіяцією.
Бомбардувальники, пікуючі літаки і торпедоносці спочатку розсіяли, а далі переслідували аж до кінця свого радіусу дії останки англійських з'єднань, які сподівалися уникнути атаки, розділившися і розраховуючи на погані атмосферичні умови. Власний флот не міг вже їх успішно охороняти. Бомбардувальники заскочили несподівано і поцілили бомбою один пароплав у 10.000 рбт. так, що він затонув. Літаки-торпедоносці поцілили і затопили два дальші великі кораблі, а саме: один пароплав у 12.000 рбт. І один танкер у 15.000 рбт. Наші літаки торпедували також один крейсер під час його поворотної дороги до Гібралтару. В один дальший військовий корабель великого тоннажу попали 500-кілограмові бомби.
З дальших повідомлень виходить, що 23 липня нашими бомбами пошкоджено також один авіаносець і що один з поцілених пароплавів затонув.
Кількість втрачених ворогом літаків збільшується з 7 на 8, наших — з 3 на 5.
Під час торпедної атаки відзначилися екіпажі під командою капітанів Мойолі, лейтенанта Ріволі, лейтенанта ді Белля і з'єднання пікуючих літаків під командою капітанів Цукконі та Ріцці.
В Північній Африці на фронті Тобрука відбито з втратами ворожі частини, що наблизилися до одного з наших опірних пунктів.
У Східній Африці діяльність артилерії на відтинку Уолхефіта і Кулькваберта (Гондар).
Хто виконає присуд смерти на Сталіна
Кривавий указ проти родичів усіх перебіжчиків торкається тепер самого совітського диктатора
БЕРЛІН, 25. VII. Найстарший син Сталіна, як ми вже повідомляли, зрозумівши всю безглуздість дальшого опору, здався німецьким воякам генерала бронетанкових військ Шмідта, переступив тим самим виразний наказ свого батька. Факт, що син людини, яка наказала карати смертю всіх родичів совєтських полонених або перебіжчиків, здався в німецький полон, примушує поставити питання, хто виконає це тепер щодо самого Сталіна.
Тому що совєтське інформаційне бюро вже неодноразово повідомляло про захоплення в полон генерала бронетанкових військ Шмідта, треба б тепер чекати, що після того, як знимка полоненого Якова Сталіна появилася в газетах, совєтська преса зараз подасть також портрет нібито полоненого німецького генерала Шмідта. Та, звичайно, світ буде ждати нього доказу від большевиків так само безуспішно, як жде згідних з правдою звідомлень з фронту і правдивих цифр про дотеперішні величезні большевицькі втрати.
Чи Англія важить на французький Індо-Китай?
Недвозначне становище паризької преси
ПАРИЖ. 24. VII. Преса Парижа, в окупованій частині Франції, переповнена вістками з Далекого Сходу і з англійсько-американських джерел про Індокитай. Газети величезними черенками повідомляють про англійські агресивні плани супроти Індо-Китаю. "Пуво Тан" пише: "Англія, яка думає про те, щоб вдертися в Індо-Китай, повинна тепер пригадати собі гарантію, яку Токіо дало нашим колоніям".
"Парі Суар" не сумнівається в тому, що Франція може бути певна японської допомоги перед англійським нападом. Газета пише, що нові англійські злочинні наміри базуються на лондонські пляни вишукувати щораз нові, по змозі найбільш віддалені, терени війни, які б відсували війну від англійського острова. Японське рішення може тут піти тільки в одному напрямі. А для французького уряду японське рішення — ніяка несподіванка. 