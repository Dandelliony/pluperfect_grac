◦ ◦ ◦ ◦ ◦ ◦ ◦

Постановка п'єси "Ленін в 1918 році" в театрі ім. Ів. Франка. До ХХІІІ роковин Великої Жовтневої соціалістичної революції Державний академічний ордена Леніна драматичний театр ім. Ів. Франка готує п'єсу "Ленін в 1918 році" — Каплера. До участі в спектаклі залучені кращі сили театру. Роль Володимира Ільїча виконає народний артист УРСР А. М. Бучма.
Медична допомога. В селах і містах Чернівецької області працює 25 лікарень, 93 амбулаторії. Їх обслужує 274 досвідчених лікарів. За 3 місяці радянської влади в Чернівцях центральна амбулаторія подала безплатну медичну допомогу 28.700 трудящим.
Шофер-п'яниця. По Замарстинівський вулиці швидко летіла грузова автомашина. За рулем сидів шофер Чередніченко. Він був п'яний. В одному місці він, обганяючи мотоцикл і підводу, в'їхав на тротуар і збив одну громадянку, що йшла з дитиною. Справу про шофера — п'яницю нещодавно розглянув нарсуд 5-ої дільниці м. Львова. Чередніченко засуджений на 8 років тюремного ув'язнення. Після відбуття кари, йому заборонено працювати на автомашинах.
Повідомлення. З 8 жовтня ц. р. кореспондентський пункт газети "Советская Украина" по Львівській області переїхав з Марійської площі ч. 9 в будинок обласної газети "Вільна Україна" на вулиці Підвальній ч. 3 кім. 17, телефон 274-48. Корпункт газети "Советская Украина".
Агітаційний автомотопробіг по місту. В неділю у Львові відбувся агітаційний автомотопробіг по місту, який організувала державтоінспекція. В пробігу взяли участь коло 50 машин. Легкові автомобілі і мотоцикли були прикрашені лозунгами, що закликали водіїв рухомого транспорту на боротьбу з аваріями, та населення на додержання правил руху. Агітмотопробіг був присвячений популяризації правил руху та провірці стану автопарку Львова. Стройними колонами вслід за командирською машиною йшли мотоциклісти. Їм був даний старт біля мотоклубу. Звідси учасники пробігу пройшли по спеціальному маршруту.
В центральних частинах проведені короткі мітинги, на яких було роз'яснено населенню про значення боротьби за правильний рух у місті. Автомотоколони фінішували на Академічній, звідки, розбившись на окремі групи, кращі водії міста роз'їхались провіряти стан автогосподарств. Бригади шоферів перевірили ряд автопарків. Зокрема автопарк хлібтресту. Тут був встановлений поганий технічний стан автомашин. Одна, наприклад, машина виявилась зовсім непридатною для їзди, але її використовували. Це могло привести до аварії в місті. Дальша перевірка стану автопарків триває. 