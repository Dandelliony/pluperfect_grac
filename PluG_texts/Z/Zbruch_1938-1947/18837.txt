Макабричне самогубство при вул. Стрийській. 

У бльоку домів ЗУС-у при вул. Стрийській померла від отрути серед таємничих обставин молода 27-літня мужатка. Жигмонт Соболта, сліпий, 32-літній масажист обезпечальні оженився перед 5 роками з Христиною Денисяк, дочкою постерункового. Спершу пожиття молодого подружжя було зовсім добре, щойно від двох літ, коли Соболтова захоріла, тоді Соболта, хоч сліпий, почав фліртувати з іншими жінками, ходив з ними до кіна і т. д. Перед кількома місяцями жінка Соболти важко занедужала й не покидала ліжка. Між подругами настав повний роздор. Рік тому Соболта спровадив собі з Відня тубку ціянкалі в порошку, мовляв, на чорну годину. Одного дня Соболтова, буцімто забрала зі скритки отруту та поклала до своєї валізочки, про що Соболта довідався — як каже — аж в неділю. В неділю служниця чула раз-у-раз слова сварки між подругами. Перед обідом, на просьбу своєї жінки Соболта, який писав дуже добре на машині, написав 2 прощальні листи, один до матері, другий до поліції. В листі до матері Соболтова оправдувала свій вчинок, заявляючи, що довше не може терпіти. В тому листі нарікала вона теж і на свого чоловіка. Крім цього в тому листі помістила вона теж свого роду завіщання. В листі до поліції Соболтова заявила, що вона не хоче нікого обвинувачувати за свою смерть, бо з причини її смерти ніхто нічого не втратить. Оба листи Соболтова власноручно підписала. Коло год. 9. вечором Соболта наставив на прохання жінки ґрамофон. Коли в одному менті до кімнати ввійшла служниця, запримітила, що Соболта давав жінці якийсь порошок. Соболтова частину порошку проковтнула й веліла служниці вкинути адресований до матері лист до скриньки. Дівчина зорієнтувалася в ситуації, вирвала решту порошку і побігла до матері Соболтової. Коли вона вернулася, Соболтова вже не жила. Поліція веде в цій таємничій справі слідство, бо невідомо, яку ролю відограв чоловік у цій справі, чи Соболтова сама спожила отруту — як він каже — чи він її спонукав, чи пак намовив до цього, чи було це вбивство з милосердя. Покищо невідомо, які висліди дасть поліційне слідство. 