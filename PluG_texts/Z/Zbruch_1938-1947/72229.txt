◦ ◦ ◦ ◦

Авторський вечір М. Бажанського. Завтра, в суботу, 24-го жовтня, в 6-ій год. вечором, відбудеться в Українському Літературно-мистецькому Клюбі у Львові, авторський вечір Михайла Бажанаського. Вступне слово виголосить інж. Володимир Мартинець, а доповідь про автора — д-р Ростислав Єндик. Твори чигатимуть: артисти М. Степова та Б. Паздрій і сам автор. Правління Клюбу запрошує на цей вечір своїх членів.
Сходини лікарів. Сьогодні, у п'ятницю, 23-го жовтня, в год. 18.30, відбудуться в залі Туберкульозного диспансера у Львові, вул. Лінде ч. 5, сходини лікарів Українського Медично-санітарного Об'єднання Праці при УЦК з рефератом д-ра Келємана п. н. "Перітоніт по причині чужих тіл у кормовому проводі".
Студіюючій молоді. Підчас весілля п. Олени з Матлів і Богдана Казанівських у Львові, дня 17 жовтня 1942 р., зложили приявні на допомогу студіюючій молоді суму 1.435 (словами — тисяча чотириста тридцять п'ять) золотих.
Збори працівників домоуправ. В суботу, 24. X. 1942 р., в год. 17-ій, відбудуться сходини Об'єднання Праці Українських Домоуправителів в домівці Українського Комітету, Ринок 10/ІІ. п. Проситься всіх українських працівників домоуправ у Львові взяти участь у сходинах.
Акція збірки відпадкових ганчірок. Чи справді варто трудитися збиранням ганчірок? Про те може переконати факт, що з кожного кільограма лахміття виробляється метер першорядного сукна. Тому то створено великий апарат, який за один місяць на терені Галичини зібрав багато сотень тон ганчірок. У тому половина — це був матеріял льняний, половина вовняний або бавовняний. Збирання того цінного вІдпадкового матеріялу влада припоручила німецькій фірмі, яка експлуатує цей терен при помочі окружних торговельних посередників. Це самостійні підприємці, які мають зорганізований штаб збирачів, які діють у всіх селах і містечках. Вони скуповують "безвартні відпадки" шляхом виміни напр. за папіроси, популярну біжутерію, галянтерійні предмети, як нпр. дзеркальця і ін. Те, що зберуть відставляють до окружної складниці, де лахміття сортується і відставляється до головної сортівні у Львові. Сотні робітників пересортувало сотні тон призначеного на знищення матеріялу. Звідси великі балі цінного сирівця йдуть у світ на перерібку до фабрик. Рівночасно та сама фірма веде аналогічну збірку заліза й інших металів залежно від відповідного військового відділу, до якого належить збирання різних матеріялів, що залишилися з розбитих авт, з танків, з літаків і т. д. Тут діють теж окружні збіркові станиці, які навантажили вже величезну кількість тон заліза і інших металів. Акція збирання старих матеріялів триває безупину й розвивається чимраз успішнійше. 