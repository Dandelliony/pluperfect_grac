Прохарчувальний сектор Европи і Україна

Львів, 6 листопада.
Вдумливий обсерватор подій і успіхів зброї може передбачити, що здобуття важних господарських центрів совєтського простору не залишиться без впливу на німецький господарський потенціял, а також у великій мірі на прохарчувальний сектор.
Україна — це терен з надзвичайними сільсько-господарськими можливостями. З загальної площі припадало дотепер 68% на управну та огородову площу і 14% на луги та пасовиська. В порівнянню з кількістю управної площі є кількість пасовиськ відносно мала. Кормові рослини, як конюшина і люцерна, займають коло 11% загальної площі лугів та пасовиськ. Українське тваринне господарство було за совєтського панування сильно занедбане. На 100 га кормової площі припадало в 1938 р. в порівнянню з Німеччиною:
(Україна — Старий Райх)
Коні (9 — 12)
Рогата худоба (22 — 70)
Свині (25 — 123)
Вівці і кози (9 — 27)
Причиною занепаду українського тваринного господарства треба вважати колєктивізацію сільсько-господарської власности. Стан худоби зменшився від 1916 до 1938 р. в загальному на 3,49 міліонів штук.
Також і збіжеве господарство українського чорноземного простору не могло вповні розвиватися при совєтському колхозному та совхозному господарстві. В порівнанню зі Старим Райхом були в Україні такі врожаї в подвійних центнерах з га:
(Україна, пересічний врожай 1937/39 р. — Старий Райх, пересічний врожай 1935/38 р.)
Озима пшениця (14.3 — 23,5)
Яра пшениця (7,6 — 22.2)
Жито (12.0 — 17.4)
Ячмінь (12,6 — 22.1)
Овес (11,2 — 20,9)
Отже врожаї з одного гектара в Україні лишаються далеко позаду від врожаїв в Німеччині. В Україні припадає по 113 га управної площі на 100 мешканців, тобто більше, як два з половиною рази більше як в Старому Райху з Австрією (44,2 га на 100 мешканців).
Україна скриває отже в собі ще великі харчові простори, з яких в будучому при німецькій ініціятиві буде користати ціла Европа.
Треба надзвичайних зусиль, щоб у відносно короткому часі надолужити те, що большевики занедбали на протязі десятків літ. Такі великі сільсько-господарські простори можна загосподарювати головно при помочі машин. В 1937 р. працювали на полях українських колєктивних господарств понад 80.000 тракторів, 27.000 комбайнів та понад 15.000 автомобілів. Всі ці приладдя большевики підчас свого відступу частинно знищили, частинно вивезли. Нема сумніву, що німецький сільсько-господарський машиновий промисл подбає в найскоршому часі про те, щоб дати нові машини. Коли усвідомити собі розмір простору, який треба загосподарювати, тоді видно також розмір орґанізаційної праці, яку тут вже переведено і ще треба перевести. 