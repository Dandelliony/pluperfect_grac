◦ ◦ ◦ ◦ ◦

Подяка. Цею дорогою складаю сердечну подяку Вп. панові д-рові Маркіянові Дзеровичеві за безплатну лікарську поміч підчас моєї хороби й передаю через віденське Т-во "Січ" 10 німецьких марок на фонд допомоги студіюючій університетській молоді. — Андрій Жук (Відень).
Сходини секції народнього здоровля при УДК — Краків з рефератом д-ра Худика відбудуться в середу, 18. червня в год. 19.30 при вул. Зеленій 26, м. 7.
На фонд допомоги українським студентам з нагоди переведення ґімназійних іспитів професорськ. комісією з Ярослава зложили батьки учнів, замешкалих у Кракові, 300 зол. на руки дир. Форостини.
Реєстрація кандидатів на учителів сільсько-господарських професійних шкіл. Усі: 1. інженери агрономи, 2. абсольвенти рільничих середніх шкіл і 3. абсольвенти загальноосвітніх середніх шкіл, що мають практику у сільськім господарстві, а хотіли б працювати в сільсько-господарських професійних школах, надішлють негайно, а найпізніше до 25. червня ц. р. зголошення до УЦК, Краків, Зелена 26., долучуючи до цього: 1. життєпис, де треба між іншим подати час і рід сільсько-господарської практики,  2. відпис (наразі може бути нелегалізований) свідоцтва покінчення середньої школи, 3. по змозі посвідку відбуття сільсько-господарської практики (за таку можна вважати й працю на власному господарстві), 4. опінію відносного УДК (Делєґатури) враз із ствердженням українства кандидата. На підставі тих залучників устійниться, хто з кандидатів потребуватиме пройти ще вишкіл на відповіднім курсі, а хто відразу могтиме розпочати працю в сільсько-господарській професійній школі. — Шкільний Відділ УЦК. 