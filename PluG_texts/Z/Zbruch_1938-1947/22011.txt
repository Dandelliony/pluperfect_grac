◦ ◦ ◦ ◦ ◦ ◦ ◦ ◦ ◦ ◦

"Дефіляда перемоги" у Валєнсії.
ВАЛЄНСІЯ, ПАТ. Ґен. Франко приняв "дефіляду перемоги", в якій узяло участь 40.000 війська, опісля у промові підкреслив заслуги тих, що змагають до обєднання Еспанії. Дефіляда тривала 4 години, приглядалося їй коло 100.000 людей.
Експозе мін. Бека в радіо.
ВАРШАВА, ПАТ. Всі польські радіовисильні надаватимуть у пятницю від 11. год. плєнарне засідання сойму з промовою мін. Бека. Рівночасно передаватимуть промову три американські радієві концерни. В 13. год. польські й анґлійські радіовисильні нададуть промову мін. Бека в анґлійському перекладі в год. 13.45 — польські, французькі й мадярські у французькому перекладі. В год. 14.30 нададуть промову по німецьки.
Чесько-словацький прапор на будинку колишнього посольства.
В день 3. травня вивішено 3-колірний чесько-словацький прапор на будинку б. чесько-словацького посольства у Варшаві. Як відомо, останній чеський посол не передав аґенд німецькій амбасаді.
На мадярсько-словацькім пограниччі.
БУДАПЕШТ. Мадярська Телєґрафічна Аґенція повідомляє: 30. квітня мадярська стежа затримала біля Айслючка словака Івана Каспара, який намагався втекти, не зважаючи на осторогу; його смертельно зранили. Йде слідство.
В Австрії відібрали дотації католицькій Церкві.
ВІДЕНЬ, ПАТ. В Австрії відібрали тепер католицькій Церкві безпосередні дотації уряду. Замість того Церква матиме право побирати податки від вірних на своє утримання. Але німецький уряд ще якийсь час призначатиме Церкві потрібні суми.
Міністр Гафенку в Білгороді.
Румунський міністр закордонних справ приїхав до Білгороду, де відбуде розмови з міністром закордонних справ Маркевичем і премієром Цветковичем. 