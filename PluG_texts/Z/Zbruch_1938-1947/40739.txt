◦ ◦ ◦ ◦ ◦ ◦ ◦

Відділ виховання молоді у Кракові подає до відома своїм членам, що в неділю 25. ц. м. в год. 8-ій рано відбудеться на спортовому грищі при вул. Ґжегужецькій ч. 28 (вхід через шпиталь від вул. Коперника ч. 23) провірний звіт дівчат і хлопців. Приявність всіх членів обовязкова. Звіт відбудеться без огляду на погоду.
Промислова школа у Перемишлі. Новиною будуть цього року фахові школи в Ґенеральному Ґубернаторстві. У сітці шкіл, що передбачена для наших земель, зокрема висувається промислова школа в Перемишлі. Для хлопців має вона відділ столярсько-шлюсарський, для дівчат кравецький. Наука триватиме три роки. Для варстатної праці передбачено 3 години денно. Інші предмети майже всі фахові, як рисунки, товарознавство, рахунковість і т. д. Передбачене також фізичне виховання та реліґія. Слід звернути увагу на те, що ця школа, зокрема дівочий відділ — досі одинокий у Ґубернаторстві. Отже варто, щоб сільська молодь звернула на нього увагу. Бо — ремесло — золоте дно, як каже народня приповідка. На жаль все ще не трактоване в нас із великою увагою. Місцеві чинники вже подбали про приміщення для позамісцевих учеників.
Учительська семинарія в Перемишлі. Вже розписані вписи до української учительської семинарії в Перемишлі. Передбачений давній чотиролітний тип цієї школи, що в Перемишлі має вже свої традиції, бо тут істнував від 1872 р. Теперішня семинарія матиме велике значіння для Ґенерального Ґубернаторства. Покищо одинока — вишколюватиме нам учительський доріст. На семинарію призначений просторий будинок колишньої школи ім. Кантого, де вона буде приміщуватись разом із промисловою школою.
Заборона танкових імпрез. Ґенеральний Ґубернатор зарядив, що всі без виїмку прилюдні і приватні танкові імпрези на просторі цілого Ґенерального Ґубернаторства заборонені.
В справі жидівських помешкань. Посадник (Штадтгавптман) Кракова, д-р Шмід, оповістив, що реквірування, винайм та інші занимання помешкань, вільних по виїзді жидів на терені міста Кракова, може відбуватися виключно за його згодою. Зайняття таких помешкань, оскільки наступило по 1. 8., вимагає додаткового потвердження посадника. Власники домів, зокрема також повновласники мешкальних домів, відповідальні за виконання цього зарядження.
Нові книжки "Українського В-ва" вже появилися і є в розпродажі: 1) Проф. Д-р М. Кордуба: Болеслав Юрій II — останній, самостійний Володар Галицько-Волинської Держави. Книжечка видана з нагоди 600-ліття його смерти. Ціна зол. 0,60, пересилка 30 сот. 2) Д-р М. Андрусяк: Історичні нариси — княжа доба. Ціна зол. 1,—, пересилка 30 сот.
Обі книжечки були друковані в "Кр Вістях". Висилаємо лише за попередним надісланням належитости. Книгарням відповідний рабат. "Українське Видавництво" в Кракові. 