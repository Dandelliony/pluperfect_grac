◦ ◦ ◦ ◦ ◦ ◦ ◦

Дії німецької авіації
БЕРЛІН, 8. (ТАРС). Згідно з повідомленням німецького інформаційного бюро, німецькі пікіруючі бомбардувальники скинули кілька бомб на воєнний склад на острові Мальта. Склад загорівся. Бомбардовані були також портові споруди і доки Ла Валетти, а також прожекторні установки.
Німецькі бомбардувальники успішно атакували вчора 7 англійських аеродромів. Відмічені влучання бомб в ангари і казарми.
Один ворожій торговий пароплав тоннажем у 1.200 регістрових брутто-тонн був потоплений на південний схід від Клактон-он-Сі. Інший торговий пароплав тоннажем у 4.000 регістрових брутто-тонн був тяжко пошкоджений скинутими на нього бомбами. Торговий пароплав тоннажем у 1.200 регістрових брутто-тонн, що зазнав атаки з бриючого польоту, дістав пошкодження. Були скинуті бомби на завод шарикопідшипників. Відмічені влучання в цехи заводу, на яких сталися великої сили вибухи.
Обговорення в США законопроекту про передачу в позику або в аренду озброєння
ВАШІНГТОН, 8. (ТАРС). 7 березня більшістю голосів у сенаті буди відхилені три поправки до законопроекту про передачу в позику або в аренду озброєння. Суть цих поправок полягала в обмеженні посилки американських озброєних сил за межі західної півкулі. Більшістю в 63 проти 28 голосів була відхилена поправка, яка забороняє використання американських кораблів для конвоювання суден за межами західної півкулі. Проти цієї поправки висловилися 51 демократ, 11 республіканців і 1 незалежний сенатор. За прийняття поправки голосувало 11 демократів, 16 республіканців і 1 прогресист.
Далі більшістю в 56 проти 35 голосів сенат відхилив пропозицію, яка забороняє міністерству фінансів витрачати кошти на утримання американських озброєних сил за межами західної півкулі. Більшістю в 51 проти 38 голосів сенат відхилив поправку до законопроекту, яка передбачає заборону використовувати американські війська за межами західної півкулі Філліпінських островів.
Демократичні лідери сенату розцінюють підсумки голосування, як свідчення того, що сенат кінець-кінцем схвалить законопроект значною більшістю голосів, не зважаючи на запеклі і тривалі дебати. Лідер демократів у сенаті Берклі заявив, що законопроект, можливо, буде остаточно прийнятий сенатом увечері 8 березня.
Заява Рузвельта
ВАШІНГТОН, 8. (ТАРС). Відповідаючи на запитання представників преси, Рузвельт заявив, що затяжка схвалення конгресом законопроекту про передачу в позику або в аренду зброї неминуче сповільнить поставки воєнних матеріалів. Далі, говорячи про забастовки у воєнній промисловості, Рузвельт заявив, що він розглядає питання про створення нового органу в питаннях праці.
Посилка особистого представника Рузвельта в Англію
ВАШІНГТОН, 8. (ТАРС). Білий будинок (резиденція Рузвельта) оголосив, що член комітету національної оборони фінансіст Гарріман виїжджає в Лондон, як особистий представник Рузвельта "в усіх питаннях, які мають відношення до подання матеріальної допомоги Британській імперії". Гарріман вилітає в Лондон 10 березня.
Великий успіх радянского павільйону на лейпцизькому ярмарку
БЕРЛІН, 7. (ТАРС). Сьогодні закрився весняний ярмарок у Лейпцігу. Ярмарок був відкритий протягом 6 днів і привабив велику кількість відвідувачів. За цей час ярмарок відвідали коло 10.000 іноземців і велике число жителів Німеччини. Німецька преса приділяла ярмаркові велику увагу.
Радянський павільйон мав великий успіх. Газета "Дейче Альгемейне Цейтунг", підводячи підсумки роботи ярмарку, пише:
"Виставка Радянського Союзу привабила велике число відвідувачів. Майстерно створена виставка дозволяє особливо переконливо зрозуміти прагнення Радянського Союзу продемонструвати обсяг своїх сировинних багатств і зусиль його промисловості в справі поліпшення збільшення виробництва".
В усі дні роботи ярмарку радянський павільйон був переповнений. З 2 по 7 березня радянський павільйон відвідали 220.000 чол.
Відвідувачі радянського павільйону в своїх відзивах, розміром в три великі книги, висловили своє захоплення павільйоном і його експонатами, які відобразили господарські успіхи СРСР. 