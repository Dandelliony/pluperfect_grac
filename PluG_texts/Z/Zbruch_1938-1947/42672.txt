◦ ◦ ◦ ◦ ◦ ◦ ◦

Евакуація дітей з Берліна
БЕРЛІН, 10. (ТАРС). Газета "Нахтаусгабе" повідомляє про продовження евакуації дітей з Берліна в південні і південно-східні райони Німеччини. 8 жовтня з одного району Берліна було відправлено 750 дітей віком від 6 до 10 років. Діти відправлені в Шлезськ. Газета зазначає, що евакуація провадиться в добровільному порядку.
Війна між Англією і Німеччиною
Англійські повідомлення. ЛОНДОН, 10. (ТАРС). В ніч на 9 жовтня був вчинений один з найбільших нальотів німецької авіації на Лондон. Бомби впали більш ніж в 100 пунктах Лондонського району, а також Південної Англії.
Спочатку з'явився одиночний німецький бомбардувальник, який скинув запалювальні бомби. Після цього з усіх боків з'явилась велика кількість німецьких винищувачів-бомбардувальників "Мессершмідт". Літаки, що летіли на великій висоті, скинули величезну кількість фугасних і запалювальних бомб, які викликали зруйнування в багатьох районах Лондона. В лондонському районі зруйновано багато жилих будинків. Кілька чоловік поранено. В околицях Лондона пошкоджений робітничий квартал. Серед жителів є багато жертв.
Американські повідомлення. НЬЮ-ЙОРК, 10. (ТАРС). За повідомленням лондонського кореспондента агентства Юнайтед Пресс, в результаті вчорашнього німецького бомбардування в центрі Лондона спалахнули великі пожежі. Запалювальні бомби попали на велику кількість будинків. Більшість пожеж удалось швидко ліквідувати.
В іншому повідомленні говориться, що в результаті вибухів бомб в деяких кварталах Лондона вулиці покрились битим склом і щебенем. Струсіння повітря від вибухів збивало людей з ніг і притискало їх до стін будинків. На вулицях валяються перекинуті автомобілі. В багатьох районах пошкоджені мостові, припинено рух.
За повідомленням лондонського кореспондента агентства Ассошіетед Пресс, вчора увечері, а також на світанку 10 жовтня німецькі літаки піддали Лондон інтенсивному бомбардуванню. На вулицях стоїть такий сильний шум, що трудно відрізнити кулеметну стрільбу від вибухів бомб. Бомби були скинуті в 8 районах Лондона. За словами кореспондента, це був один з найбільш інтенсивних нальотів на Лондон з початку війни.
ЛОНДОН, 10. (ТАРС). Агентство Рейтер передає, що в ніч на 10 жовтня німецькі літаки бомбардували 49 пунктів в Лондонському районі. Крім того, німецькі літаки зробили наліт на Уельс. В одному з районів було скинуто 20 бомб, які, проте, не заподіяли шкоди.
Німецькі повідомлення. БЕРЛІН 10. (ТАРС). Німецьке інформаційне бюро передає зведення верховного командування німецької армії:
"Вчора з ранку і до пізнього вечора німецькі бомбардувальники провадили безперервні нальоти на англійську столицю. Вночі продовжувались атаки, які тривали до ранку 10 жовтня. Великі пошкодження заподіяні докам, розташованим на Темзі. Численні руйнування вчинені також в самому місті, де найбільше потерпіли транспортні споруди. Вночі можна було спостерігати численні пожежі. Окремі бомбардувальники скинули бомби важкого калібру на портові споруди, військові табори, вокзали і воєнні підприємства Південної Англії. В Південній і Середній Англії зазнали бомбардування численні аеродроми. В Сент-Івел, Пенрхоз і Сент-Меррін в результаті прямого попадання бомб зруйновані ангари і сховища і знищена деяка кількість літаків на землі. В порту Кардіффа бомбардування викликало сильні вибухи і великі пожежі.
На морі німецькі літаки скинули бомби на ворожий торговий пароплав, водотоннажністю коло 4.000 тонн. Пароплав, у якого був пошкоджений борт, загорівся. Один німецький підводний човен потопив два озброєних ворожих торгових судна загальною водотоннажністю в 7.000 регістрових брутто-тонн.
Нічні нальоти ворожих літаків на Західну Німеччину і окуповані райони завдали незначної школи.
Воєнні дії в Африці
Зведення італьянського командування. РИМ. 10. (ТАРС). Агентство Стефані передає зведення італьянського командування:
"В Північній Африці ворожа авіація бомбардувала Тобрук. Убито три чоловіка, поранено 6, є незначні пошкодження. Італьянська морська зенітна артилерія збила один ворожий літак.
В Східній Африці загони наших військ примусили до втечі ворожі сили біля Уар Дельо (Кенія) і Колобаті (Кенія). Одно з наших повітряних з'єднань зробило наліт на лагері противника, розташовані недалеко від Колобаті на південний схід від Важіра. Друге з'єднання італьянських літаків бомбардувало портові споруди Адена.
Англійська авіація скинула бомби на Керен (Ерітрея), Декамере, Гура, Маї Едага (Абіссінія). Жертв і пошкоджень нема. Англійські літаки скинули бомби також на Ассаб".
Представник англійського командування про війну в Африці. ЛОНДОН, 9. (ТАРС). Як передає агентство Рейтер, прибулий з Кенії представник командування англійських повітряних сил заявив, що деяке число німецьких літаків типу "Юнкерс-36", які раніше використовувались в Абіссінії в складі цивільної авіації, застосовуються італьянцями як бомбардувальники. Інші німецькі літаки покищо не з'являлися. Головне завдання повітряних сил, які знаходяться в Південній Африці, сказав представник командування, полягає в тому, щоб поряд з повітряною розвідкою перешкоджати постачанню противника і руйнувати його склади пального та припасів. Південно-африканським повітряним силам доводяться діяти в трудних природних умовах і на обширному просторі. Англійські повітряні сили постійно дістають підкріплення. Серед прибулих машин винищувачі найновіших типів. Літаки, що є в наявності, забезпечать взаємодію з сухопутною армією і з морським флотом в обороні Єгіпта.
Італьянське командування про втрати в Північній Африці. РИМ, 10. (ТАРС). Агентство Стефані передає повідомлення італьянського головного командування про те, що за його даними в вересні в Північній Африці втрати сухопутних італьянських військ склали 156 вбитих і померлих, 389 поранених і 13 пропало без вісті. Втрати особистого складу повітряних сил склали 27 вбитих, 61 поранених і 77 пропало без вісті. За і цей же місяць втрати туземчих військ в Північній Африці склали 209 вбитих і 307 поранених.
Німецьке спростування.
БЕРЛІН, 9. (ТАРС). На пресс-конференції в німецькому міністерстві закордонних справ представник міністерства заявив, що чутки про посилку німецьких військ в Румунію, які поширилися, є неправильними.
В Румунію послані лише німецькі офіцери-інструктори для румунської армії і зразкові німецькі частини, що мають навчальні цілі.
Прибуття генерала де Голль в Дуала
ЛОНДОН, 10. (ТАРС). Як передає агентство Рейтер, в авторитетних лондонських колах сьогодні підтверджують повідомлення преси про те, що генерал де Голль прибув в Дуала (французський Кімерун). Після інциденту в Дакарі де Голль заявив кореспондентові агентства, що він розраховує якомога швидше встановити контакт з своїми прихильниками у французській екваторіальній Африці. 