◦ ◦ ◦ ◦ ◦

Німеччина припинила всі американські консуляти
БЕРЛІН, 20. 6. — Німецьке міністерство заграничних справ вручило сьогодні американському представникові в Берліні ноту, в якій німецький уряд вказує на те, що поведінка американських консулярних урядів і американських бюр подорожі "Емерікен Експрес Кампені" дає від довших часів причини до таких поважних застережень, що німецький уряд змушений зажадати від американського уряду, щоби він забрав до 15. липня всіх американських урядовців і службовиків консулярних урядів Злучених Держав Півн. Америки з Німеччини, Норвеґії, Голяндії, Бельґії, Люксембурґа, зайнятих частин Франції, Сербії і Греції, та щоби припинив усі консуляти. Німецький уряд зажадав також у цій ноті припинити станиці товариства "Емерікен Експрес Кампен" у всіх вище поданих краях до того самого речинця і забрати урядовців цього товариства, тому що його службовики поводилися в спосіб, який противиться інтересам німецької держави. Ця нота стверджує одночасно на основі віродостойних джерел і матеріялів цілий ряд проступків, яких допускалися згадані американські представництва. З цілої повноти матеріялів про протидержавні злочини та про недозволену розвідчу службу американських консулятів, що їх зібрало німецьке міністерство закордонних справ, ось тільки декілька випадків:
Американський консуль у Франкфурті над Майном Радекер подав восени 1939 р. матеріали до ворожих для Німеччини пропаґандивних рефератів, а також подавав інформації про господарсько-військові справи, яких не смів поширювати. Ґенеральний консуль Нільсен і консуль Бовер у Мінхені допускалися в січні 1940 р. ворожих для Німеччини промахів тим, що дозволяли собі висловлювати свої наскрізь неприхильні завваги про Німеччину й про німецькі уряди. Ґенеральний консуль у Кольонії Клифорт дозволяв собі восени 1939 і весною 1940 р. на протинімецьку шпіонажу, при чому користувався умовленим із бельґійським консулем у Кольонії ключем спеціяльних висловів для звідомлень, що мали відноситися до німецького походу на Бельґію, Голяндію і Люксембурґ. Віцеконсуль при американському консуляті в Гамбурзі Ґечінтер переводив із весною 1941 р. шпіонажу проти Німеччини в той спосіб, що виготовлював пляни залізничої сіти і головних довозових шляхів поодиноких далекобіжних ліній у Гамбурґу та зладив звідомлення про військові уладження та їх розміщення в околицях Гамбурга. Він старався переслати цей матеріял далі. Попередній урядовець американського ґенерального консуляту в Осльо Якобзен перевозив із собою в грудні 1940 р. з Осльо до Москви — як це ствердили на норвезько-шведській границі, — багато письменних звідомлень, в котрих були подані способи німецької обсади Норвеґії. Він узяв їх із собою, очевидно, на те, щоби повести за границею ворожу для Німеччини пропаґанду. Також найшлися між тими паперами звідомлення про транспорт німецьких військових частин до північної Норвеґії та про інші військові розпорядки в Норвеґії. Якобсен вияснював, що одержав усі ці письма від свого попередника урядовця американського консуляту в Осльо д-ра Нельсона й що саме Нельсон виготовив усі ці письма. Консуль Крос і консуль Гонт переховували в осені 1940 р. цілими місяцями у свойому будинку анґлійського громадянина, урядовця припиненого анґлійського консуляту в Парижі Саттона аж вкінці його арештували поза будинком. Саттон вів підчас побуту в американському будинку шпіонажу проти Німеччини, дарма, що вже був засуджений у міжчасі на кару позбавлення свободи. Оба ці панове, Крес і Гонт, давали одному анґлійському старшині, що втік у Парижі з полону всяку піддержку, а урядничка Єлисавета Діґен сама перебрала від нього виповнений квестіонар та вписала його на листу для підмог.
Військовий командант у Сербії
Військовим командантом у Сербії іменований голова німецького союзу протилетунської оборони, ґен. артилерії фон Шредер. Перед кількома днями обняв він своє нове становище.
Франція боронитиме Сирію
ВІШІ, 20. 6. — Адмірал Дарлян заявив американському амабасадорові адм. Лігі, що "кожне здобуття французького терену дорого коштуватиме Анґлію". Франція в ніякому разі не припинить боротьби. Не може бути мови про те, що оборону Сирії можна буде перевести невійськовим способом. Франція боронитиме Сирію всіми способами, таксамо, як цілу свою імперію.
Американські летунські бази
НЮ-ЙОРК, 20. 6. — Зі звіту американського щоденника "Вашинґтон Таймс Герелд" виходить, що уряд Злучених Держав уже віддавна переговорює з Бразилією про те, щоб заснувати військові летовища вздовж бразилійського побережня. Інший щоденник "Ню-Йорк Дейлі-Нюс" подає, що саме бразильська амбасада потверджує, що такі переговори відбуваються в Pio де Жанейро. Злучені Держави передбачили на будову тих летовищ 90 міліонів долярів. Вони мали би бути власністю Бразилії, але користувалися би ними американські військові частини.
Фінляндія є ворожим тереном
ШТОКГОЛЬМ, 20. 6. — Анґлійський щоденник "Дейлі Експрес" пише, що Фінляндію треба на ділі вважати ворожим тереном. Якщо мова про бльокаду, то Фінляндію трактуватимуть, як Румунію, або Болгарію. Ще не є певним, чи також мали б бути зірвані дипльоматичні взаємини між Анґлією і Фінляндією. Як з тих міркувань виходить, анґлійський щоденник вдарив у відношенні до Фінляндії у зовсім новий тон. Він також дозволяє здогадуватися, що на відношення Анґлії супроти Совітського Союзу може мати вплив його загострене становище супроти Фінляндії.
Велитенські втрати анґлійців
РИМ, 20. 6. — Головне Командування Італійської Армії подає:
На терені Північної Африки летунство далі бомбардувало рештки анґлійських військ, що відступали. Очищування теренів, збирання полонених і воєнного матеріялу, що його залишив ворог, відбувається далі. Число унерухомлених і нездатних до акції ворожих панцирних возів, доходить до 200. В повітряних боях зістрілено знов 6 ворожих літаків. Продовж 4 днів бою під Солюмом зістрілено разом 42 літаки. Бомбардовано становища під Тобруком і табор із харчами в Марса Матрук.
Анґлійські літаки знов бомбардували Бенґазі.
На терені Східньої Африки положення в районі Ґалля й Сідамо без змін. Гарматна перестрілка триває в околиці Ґондару. 