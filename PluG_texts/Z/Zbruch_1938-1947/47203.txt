◦ ◦ ◦ ◦ ◦ ◦ ◦

Бюджет Ніппону прийнято одноголосно. ТОКІО, 3. II. На засіданні ніппонського парляменту 2. ІІ. ухвалено одноголосно бюджетовий прелімінар на рік 1941-2, на суму 6.860 міліонів єнів. Одночасно через аклямацію ухвалено прелімінар надзвичайних видатків за рік 1940. Міністр скарбу Кавада ствердив, що це перший випадок одноголосного ухвалення бюджету, що мав місце в ніппонському парляменті. Цей факт свідчить про те, що члени парляменту здають собі ясну справу з поваги положення, в якому тепер є цісарство.
Похорон мадярського міністра ґрафа Чакія відбувся в Будапешті в четвер на державний кошт. Зложили вінці від канцлєра Гітлєра, Mycолінія, окремої ніппонської та югославянської делєґації й ін.
Німецька атака на Анґлію. "Ню-Йорк Таймс" очікує в найближчих тижнях чи місяцях рішальної німецької атаки на Анґлію. Всі дотеперішні атаки мали тільки дослідній характер.
Помер французький ґенерал Ноллє, що після світової війни був головою аліянтської контролі розброєння в Німеччині.
Торговельний білянс Арґентини виказує 70,824.000 пезетів недобору.
Уілки вертається вже з Лондону до Америки, щоб здати звіт перед закордонною комісією сенату про воєнне положення Анґлії.
В Ніппоні завели обовязкову службу праці.
Анґлія призначила на допомогу для Греції 46.000 фунтів стерл., (біля 1 міліон зол.). Для порівнання варт згадати, що в Німеччині тільки в одній збірковій неділі зібрали трикратну суму на зимову допомогу.
Ніппонський уряд мав намір створити своє дипльоматичне представництво при Ватикані.
Німецькі летуни своїми бомбовими атаками спричини поважні втрати в районі Суезького Каналу. 