◦ ◦ ◦ ◦

Згідно зі звідомленням часопису "Таймс" від 1-го січня 1943 р., в Англії всім океанським кораблям, що їх навантажують в англійських портах, міністерство транспорту приділює шифрове число, яке в ясних красках мають виписувати на всіх пачках товарів, враз із назвою дока, на якому навантажують корабель, та з назвою порту, до якого має плисти корабель. Назви самого корабля в майбутньому не будуть подавати. Таким чином міністерство транспорту бажає не допустити до того, щоб назва корабля стала відома залогам підводних човнів держав осі. Того роду заходи навряд чи придадуться на що, бо підводним човнам держав осі не так то дуже залежить на назві корабля, як на ньому самому і на вантажі.
Британська адміраліція — як подав "Дейлі Експрес" — оголосила втрату шістьох англійських кораблів, що потонули внаслідок ворожої акції, подаючи також людські втрати. Пропало разом 79 старшин і моряків, які згинули при затопленні рибальських човнів "Ульсветер", "Бенгалі", "Канаа" і "Спаніярд" та нищівника "Кентін" і протилетунського корабля "Тайнволд".
З Вашингтону повідомлено, що згідно зі звідомлення воєнного міністерства, у летунській катастрофі біля Парамарібо (голяндська Ґуяна), крім уповноваженого для харчових справ в Марокко і Альжірі, Вілієма Джонсона, згинуло ще 34 північні американці, що були в дорозі до Африки. Між ними були також відомі письменники, журналісти, як також один урядовець ню-йорської тайної поліції.
Щойно тепер оголошено, що в летунській катастрофі біля Кісума згинув командант першої південно-африканської дивізії в Лівії, ґенерал-майор Дан Пієнар. Разом із ним згинуло ще одинадцять осіб.
Італійська міністеріяльна рада, яка зійшлася в суботу під предсідництвом Дуче, одобрила проєкт бюджету на рік 1943/44, в якому передбачено видатки в сумі 47.985,610.000 лірів, і прибутки в сумі 40.348,900.000 лірів. В порівнанні з біжучим роком видатки мали б збільшитися на 4.159,500.000 лірів.
За повідомленням британської адміраліції, створено становище "шефа морського летунства", на яке іменовано контр-адмірала Бойда, який водночас належить до адміраліції як п'ятий морський лорд.
Врятовані моряки з британського пароплава "Вілієм Вільберфорс", що його 9-го січня затоплено в дорозі до Англії, прибули до Кадіксу на іспанському пароплаві "Доміне". Між врятованими був капітан іншого британського вантажного пароплава. Зацілілі оповідають, що пароплав "Вілієм Вільберфос" плив у сильно хороненому конвою та потонув продовж п’яти хвилин після одного-одніського торпедного поцілу.
Японський премієр-міністер Тойо після своєї недуги вже настільки виздоровів, що зможе взяти участь у першому засіданні парляменту, яке відбудеться в найближчий четвер.
Торговельні договори, що велися між мадярським урядом та турецькою торговельною делегацією, успішно закінчилися. Туреччина доставлятиме Мадярщині коноплі, насіння льону, південні овочі та мідь, за які діставатиме від Мадярщини промислові вироби.
Еспанське міністерство закордонних справ видало Червону Книгу про створення Іберійського Блоку в грудні 1942 року, в якій є промови еспанського міністра закордонних справ, португальських державних мужів та телеграми, якими обмінялися Мадрид та Лісбона після переведених переговорів.
Агенція Стефані принесла вістку з Буенос Айрес, що велика пожежа знищила в митному складі в Монтевідео 100.000 кілограмів збіжжя, які саме прибули з Перу.
Згідно з британським предложенням, ґенерала Вейвелла відкликано з Індії до Лондону. Його мали б іменувати "міністром для офензив" у воєнному кабінеті. 