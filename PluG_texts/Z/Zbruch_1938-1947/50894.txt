Під вивіскою артілі "Промкуст"

Ще у вересні минулого року зареєстровано, як юридичну одиницю облрізнопромсоюзу, артіль "Промкуст". Діяльність же свою артіль фактично почала з 1 січня 1941 року. На 10 квітня вона налічує 16 буфетів і 13 виробничих підприємств. Всього лічиться в артілі 179 працюючих. Членів артілі 137 та 2 вільнонайнятих.
Де ж решта? А решта — це ті, що примазалися і під вивіскою артілі "Промкуст" проводять свою спекулятивну діяльність, прикриваючись від фінорганів. Бони вважаються членами артілі, але засоби виробництва і устаткування свідомо не усуспільнюють.
Норм виробітку артіль не має, виробниче завдання до цехів не доводиться. Калькуляція собівартості і торгової вартості продукції та виконаних робіт відсутні. Все робиться на "око", з кого скільки можна взяти.
Накладні витрати становлять 50 процентів до загальної виручки. В ковбасному цеху по вул. Локетка всього працює 9 чоловік, з них обслужуючого персоналу 5 чоловік. Постачання артілі сировиною провадиться шляхом самозаготівель, а для ковбасного виробництва сировину доставляють приватники, що не мають нічого спільного з артіллю. Тут є так званий "заготувач" Ганг, що вважає себе за члена артілі, але ні в списках артільників, ні в списках вільнонайманих він не лічиться. Протягом трьох місяців під ширмою артілі цей ділець спекулює м'ясопродуктами і, крім того, постачає м'ясом ковбасний цех артілі, закуповуючи м'ясо за власні кошти по довільних цінах, в півтора—два рази вищих за фактично встановлені заготівлі. Таким же "заготувачем" тут примазався і якийсь Грін. Оборот Ганга за 1 квартал становить 37,5 тис. крб. Обом їм артіллю дано право заготовляти худобу в Куликівському районі, про що видано офіційні посвідчення.
За весь час діяльності артілі 16 буфетів її здали до каси виручки лише 23,5 тис. крб. Це тоді, коли оборот одного буфету становить до 900 крб. на день або до 25 тис. крб. на місяць. За весь час здано на розрахунковий рахунок Держбанку лише 18,4 тис. крб. з 59,8 тис. крб., дві поступили в касу артілі.
Т. Крупа, Варенков. 