◦ ◦ ◦ ◦

Верховне Командування Німецьких Збройних Сил повідомляє:
На південному відтинку східного фронту продовжуються безупинні переслідувальні бої. Замкнені і відтяті ворожі групи намагалися безуспішно прорватись на схід. Втрати ворога і здобута добича дотепер не підраховані. Сильні з'єднання летунства атакували запільні зв'язки Совєтів і розпорошили численні колони. Бойові літаки бомбардували Ростів і кілька пристаней на Кавказькому побережжі. У воєнно-важних спорудах міста Ростова вибухли численні великі пожежі. Поцілом бомби затоплено один вантажний корабель.
Ворог продовжував сильні наступи на мостовий причілок біля Вороніжа. У співдіянні з летунством відбито з кривавими втратами у завзятих боях усі наступи.
На інших відтинках східного фронту велися бої місцевого значення.
У Фінському заливі потопили одиниці німецької воєнної фльоти два совєтські підводні човни.
В Єгипті відкинено ворожі наступи, ведені великими силами на середньому відтинку становищ Ель-Алямайн. Підчас завзятих боїв захоплено у протинаступі 1200 полонених і знищено деяку кількість танків і моторових возів.
У західній області Середземного моря атакували німецькі бойові літаки один британський крейсер і пошкодили його поцілами бомб.
У часі налету британських ловецьких літаків на побережжя зайнятих західних областей збито вчорашнього дня 6 ворожих літаків.
Фінське воєнне звідомлення
ГЕЛЬСІНКІ, 16 липня. — За фінським звідомленням з середи обмежувалась бойова діяльність на всіх фронтах до перешкоджувального вогню та місцевої розвідувальної діяльности.
Протилетунські засоби у Швеції
СТОКГОЛЬМ, 16 липня. — Безупинне нарушування шведської невтральности з боку англійських літаків приневолило шведський уряд перевести окремі протилетунські засоби в найбільш загроженій з цього приводу околиці Ерезенду, зокрема ж у місті Гельсінкворґ. Мешканці цього міста терпіли чимало від скалок стрілен та протилетунських гранат і відтепер забезпечено для них окремі схови та алярмові влаштування. Військові шведські кола зазначили, що ці засоби тим більше конечні, бо військова влада не буде бездільно приглядатись постійним нападам на Швецію.
Партизани в Іраку
РИМ, 16 липня. — У висліді англійських терористичних метод, а ще більше у висліді англійських погромів в Єгипті, в Іраку посилилася діяльність місцевих повстанчих загонів, що вельми утруднює англійське постачання і комунікацію. З цього приводу англійська команда в Іраку залишила в цій країні великі сили, хоч Очінлек настирливо домагався, щоб йому вислати підкріплення з 10-ої англійської армії на терен боїв в Єгипті.
Авдієнції у японського цісаря. 
ТОКІО, 16 липня. — Тенно прийняв у середу міністра фінансів китайського уряду Хот Фогай. Крім цього прийняв він на авдієнції 9 генералів, що вернулись недавно із південних фронтів.
Смерть 260 моряків
МАДРИД, 16 липня. — Тільки в двох тижнях, від 15-го червня до 30-ого червня 1942 р. втратила північно-американська торговельна мореплавба внаслідок діяльности німецьких човнів 260 моряків. З цього вбито безпосередньо в бойових діях 48, а 212 пропало без вістки.
Між пропавшими було 85 моряків із невтральних країн, що їх північно-американські власті приневолили до служби на торговельних кораблях. 