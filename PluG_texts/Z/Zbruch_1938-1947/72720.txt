◦ ◦ ◦ ◦

Члени залоги портуґальських кораблів, що в останніх днях прибули до Лісбони, сповіщають, що коли вони верталися з портуґальських колоній, британські корвети їх задержали і примусили заплисти до порту Ґібральтару, де їх і передержано один день.
Японський цісар переслав турецькому президентові телєграму зі сердечним привітом з нагоди турецького національного свята.
Над північно-американським містом Кангеє перейшла хуртовина з так званою повітряною трубою. Господарська дільниця цього міста майже зовсім знищена. Досі нарахували там 25 убитих і 160 ранених.
Міністерство інформації повідомило, що на місце Кумаїчі Ямамото, якого іменовано першим віце міністром для справ Великої Східної Азії, заступником міністра закордонних справ Японії іменовано Шунічі Матсумото.
Безконечна черга затоплених аліянтських воєнних кораблів доповнюється ще одним есмінцем величиною у 1.120 тон. Це есмінець "Ветеран", що про його втрату повідомила британська адміраліція. Цей корабель, що розвивав скорість 34-х морських миль, був озброєний чотирма 12,5 см гарматами, двома 4 см. протилетунськими гарматами, чотирма скорострілами та шістьма торпедними дулами, згрупованими по три. Залога цього корабля — 134 вояки.
Розпоряджаючи валкою першорядних летовищ в Бірмі та Сіямі, японці мають змогу переводити численні бомбардувальні атаки та завдавати аліянтам дошкульних ударів. І ось саме недавно японську повітряну атаку на країну Ассам (на північ від Бірми), в яких американці мали свої летовища, треба вважати болючим ударом для американців, як це повідомляє і спеціяльний кореспондент часопису "Нюс Кронікл" з Ню Дельгі. Японська атака мала метою перервати єдине ще, яке зосталось сполучення повітряним шляхом із Чункінгом; треба признати, що це японцям у великій мірі вдалося.
У зв'язку із заявами ЗДА та Англії, що вони хочуть здобути назад Бірму, спікер японського уряду сказав представникам закордонної преси, що по аліянтському боці безперечно більше говориться, з військових операцій виконується менше. Після важких поразок у Бірмі ледве чи вдадуться підготовні операції протиофензиви для здобуття Бірми. Крім того японська окупаційна армія стоїть в Бірмі напоготові.
Аґенція "Домей" повідомляє з Бірми, що японське летунство, почавши з днем 25 жовтня виконало три бомбові атаки не летовища біля бірмансько-індійської границі. При цьому зістрілено або знищено на землі 53 літаки.
З Ля Лінеа повідомляють, що один 4-ромоторовий літак ЗДА, приземлюючись в Ґібральтарі, впав і розбився до землі. 12 осіб, які були в літаку, мали впасти жертвою.
Минулої п'ятниці були в Сан Франціско сирени сполоху. Населення попало в нечувану паніку. Радіовисильні з цілого північного побережжя Тихого океану в ЗДА застановили свою службу. Одну цілу годину перебуло населення в протилетунських сховках — поки не виявилось, що це не були інвазійні японські літаки, тільки це був один американський літак.
Міністр фінансів національно-китайського уряду Хоуфугаї заявив, що китайський доляр, який став від 27 травня єдиною грошевою валютою в містах Нанкінг і Шанггай, як також у провінціях Кіангсі, Ангуі і Чекіанг, закріплено на дальше з забороною задержувати фапі (старий китайський доляр). Хоуфугай закликає населення здати всі резерви фапі за новий китайський доляр. 