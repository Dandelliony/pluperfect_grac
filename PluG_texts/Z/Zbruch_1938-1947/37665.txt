◦ ◦ ◦ ◦ ◦ ◦ ◦

Водні басейни Львова. Наступили гарячі літні дні. Трудящі міста шукають відпочинку на зелених околицях міста, в парках і скверах. Для любителів водного спорту спортивні організації Львова підготували на літний сезон водні басейни. Вже відкрито басейн спортивних товариств "Динамо", "РСЧА". Вчора відбулося урочисте відкриття басейну спортивного товариства "Здоров'я".
Обласний комітет в справах фізкультури і спорту організовує у Львові нове добровільне спортивне товариство "Наука". До нього ввійдуть кращі спортсмени — студенти державного університету ім. Івана Франка та працівники вищих учбових закладів міста.
В Радехівському районі розгорнуто роботу по збору лому чорного і кольорового металу. За квітень і травень квартальний план збору чорного металу виконано на 90 процентів, кольорового — на 78 процентів. Найкраще провели заготовку металолому споживчі товариства у селах Стоянів, Сабанівка, Торки.
Відкриття нових аптек. За часів панської Польщі аптеки існували лише у Львові і в деяких містах. Села зовсім були позбавлені першої аптечної допомоги. Ліки, що завозились з закордону, коштували дорого і були недоступні для трудящих.
Зараз аптеки є не лише в містах, але в містечках і селах. Ліки стали доступні. У Львові рецептура збільшилася вдвічі. В області працює 118 аптек, з них 52 в районних центрах та селах. Відкриввається ще 29 аптек, з них 20 на селах. Крім цього в центрі Львова будуються дві великі аптеки. Вони обладнуються за останніми досягненнями медичної техніки. Закінчується також устаткування контрольно-аналітичної лабораторії, якість медикаментів. Організовано довідкове бюро, де можна дізнатись, в якій аптеці є потрібні ліки. На базі дрібних фармацевтичних лабораторій створюється велика лабораторія, яка обслуговуватиме і інші західні області.
Кошти для преміювання шляховиків. З метою мобілізації широких мас населення на своєчасне і якісне виконання планів шляхового будівництва, обласний виконавчий комітет встановив перехідний червоний прапор за кращі показники по шляховому будівництву. Район, який одержить перехідний червоний прапор, одержує також на преміювання шляховиків-стахановців 3 тисячі карбованців. 