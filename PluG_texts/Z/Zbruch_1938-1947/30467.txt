◦ ◦ ◦ ◦ ◦ ◦ ◦

Війна в Західній Європі
БЕРЛІН, 9 грудня. (ТАРС). Німецьке інформаційне бюро повідомляє: "Вчорашня розвідувальна діяльність авіації в багатьох французьких містах викликала посилений вогонь зенітної артилерії ворога. В багатьох містах літаки були безуспішно атаковані французькими винищувачами. В цілях забезпечення безпеки німецького судоходства літаки патрулювали Північне море".
БРЮССЕЛЬ, 9 грудня. (ТАРС). У військовому огляді газети "Матен" за 9 грудня повідомляється, що напад, зроблений німцями в районі Віссембурга був достатньо жорстокий. Німецький загін, підтриманий артилерією, наблизився до французьких аванпостів. Були потрібні великі сили, щоб відбити напад. Німці залишили багато вбитих і поранених. Дії авіації обмежувались розвідувальними операціями ворога в східних районах Франції.
ПАРИЖ, 10 грудня. У вечірньому комюніке агентства Гавас в від 9 грудня говориться: "День пройшов спокійно. Помічались дії патрулів. Ворог зробив кілька безуспішних вилазок. В ранковому французькому комюніке повідомляється, що нічого важливого на фронті не відмічено".
БРЮССЕЛЬ, 10 грудня. За словами газети "Пті Паризьен" 8 грудня німці зробили численні авіорозвідки і летіли досить низько.
БЕРЛІН, 10 грудня. У зведенні верховного командування німецької армії говориться: "Крім слабої місцевої артилерійської діяльності і незначних дій піхоти, вчорашній день пройшов без особливих подій".
Війна на морі
ЛОНДОН, 10 грудня. (ТАРС). Як повідомляє агентство Рейтер, вчора вночі біля південного узбережжя Англії наскочив на міну англійський пароплав "Kopea" водомісткістю у 751 тонн. Загинуло 10 чоловік. Біля західного узбережжя Англії затонув англійський пароплав "Брандон" водомісткістю у 6655 тонн, торпедований підводним човном. Загинуло 9 чоловік.
У Північному морі 7 грудня в результаті вибуху затонув датський вугільщик "Скотіа" водомісткістю у 2400 тонн. 21 чоловік загинуло.
Есмінець, який 13 листопада наскочив на міну, як повідомляє "Дейлі телеграф енд морнінг пост", виявився англійським есмінцем "Бланч" водомісткістю у 1360 тонн. Ця ж газета повідомляє про загибель англійського вантажного пароплаву "Мерел" водомісткістю у 1088 тонн. Пароплав наскочив на міну. 