◦ ◦ ◦ ◦ ◦ ◦ ◦

546 тисяч карбованців на підготовку кадрів. В зв'язку з проведенням реконструкції Львова, яка розпочнеться цього року, міський комунальний відділ проведе велику роботу по підготовці кадрів.
У Львові відкривається школа фабрично-заводського учеництва, в якій вчитимуться понад 200 чоловік та буде організовано ряд короткотермінових курсів. Техмінімумом передбачається охопити 1900 чоловік. За даними облфінвідділу на підготовку і перепідготовку кадрів для комунгоспу асигновано 546 тис. карбованців.
Прямий телефонний зв'язок Київ — Тарнополь. Телефонний зв'язок Тарнополя з Києвом і Москвою до останніх днів здійснювався через Львів і Ровно. Тепер між Києвом і Тарнополем встановлений прямий телефонний зв’язок. (РАТАУ).
Від'їзд з Риму угорського прем'єр-міністра. ЛОНДОН, 29 березня. (ТАРС). Римський кореспондент агентства Рейтер повідомляє, що вчора увечері з Риму в Будапешт виїхав угорський прем'єр-міністр Телекі. Серед тих, що проводжали його, був італьянський міністр закордонних справ Чіано.
Нові промислові артілі. У селах Скваряві-Новій, Волі-Висоцькій і Глинську почали працювати нові шевські майстерні, які шиють та ремонтують взуття для селян. Шевці-кустарі охоче вступають у ці артілі. Майстерні постачаються сировиною, матеріалами та всіма необхідними інструментами для роботи.
Доводиться до відому всіх зацікавлених осіб та установ, що на основі постанови Львівського облвиконкому від 9 січня 1940 року №15, фірма "Народна Торгівля", "Краєвий союз споживчих кооперативів" у Львові ліквідовано. Всі активи та пасиви передані до Міськхарчторгу №2, до якого треба звертатися з претензіями. Претензії приймаються до 10 квітня 1940 року. Після цього ніякі претензії прийматись не будуть.
Примітка: Претензії по вкладах та позичках до "Народної торгівлі" не приймаються. Про порядок їх оплати буде оголошено додатково. Адрес: Львів, Ринок, 36, Міськхарчторг, 2. 