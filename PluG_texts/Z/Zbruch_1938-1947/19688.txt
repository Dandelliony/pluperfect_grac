Винаходи, на які чекає наше століття.

Ми живемо у столітті щораз-то нових винаходів. Мало нових земель і недоступних закутин відкриваємо, але вигадуємо щораз-то нові способи, щоб нам було лекше жити. Дехто каже, що від цього життя стало важче, все-ж на цікаві новини не може нарікати ніхто, навіть автор "Сторінки без політики", що щодня мусить записати повну сторінку новин.
У XIX. столітті вчені та звичайні смертники були переконані, що після винаходів того віку не може бути ніяких більших і що це завершення поступу. Наш вік має зовсім протилежне переконання, а саме, що він щойно починає нову велику добу винаходів, що перемінять увесь спосіб життя. Американський учений С.С.Фарнас видав книжку "Найближче століття", в якій торкається головних проблєм науки, що будуть на черзі. Він тримається строго наукового ґрунту і не дає волю своїй фантазії
Синтетичні вироби.
Живемо у столітті хемії. Орґанічній хемії вдалося осягнути сотні синтетичних виробів, яких природа не знає. Те, що цікавить людей найбільше — продовження життя та відмолодження належить покищо до царини експериментів. Багато субстанцій, що мають велике практичне значіння не піддаються ще синтезі: на 12 основних гормонів необхідних для життя всього два можна було витворити синтетичним способом, лябораторійно. Т. зв. ензими травлення покищо недоступні для такого виробу, синтетична пожива це ще таємниця будуччини. Найважніша річ великої біольоґічної ваги була б винайти синтетичний холєстероль тому, що гормони та вітаміни виводяться від холєстеролю. Хеміки сподіваються, що колись винайдуть теж закони, за якими люди унасліджують ріжні прикмети.
Рідоти, що розпускають матеріяли.
Друга проблєма хемії — знайти рідоти, що могли б розпускати всяку матерію. Таких рідот є вже сотні їх кількість зростає з кожним роком; ніодна з них не розпускає целюльози. Коли її винайдуть зачнуть виробляти штучну нитку, що заступить шовк. Тепер уже маємо ріжні синтетичні матерії, які випередили природу. Завдяки розтворові одного мінералу поширився колись дуже дорогий алюміній, тепер дешевий. Усякі ляки, фарби та перфуми, все це фабричні вироби, завдяки хемії. А кілько є сполук усяких металів! Тепер працює хемія над штучним кавчуком, незнищальним папером, штучною шкурою.
Енерґія в атомах.
Анатомічна фізика шукає способу, як схопити енерґію, притаєну в атомах матерії. Пів фунта матерії має таку силу, що можна б ним пустити в рух 30.000 тонний корабель з Америки до Анґлїї. Річ тільки в тому, щоб "вибухли" нараз усі атоми. А для цього здається треба (так собі уявляють досі) ще білдьшої енерґії, щоб спричинити такий вибух. Це зовсім таксамо, як з виробником золота: можна зробити міліграм, витративши а нього стільки, скільки варт грам чи може деко. Покищо це мрія, над якою не перестають працювати вчені.
Машини заощаджують працю.
Найбільше вчених та винахідників працює над практичними машинами. розвиток техніки має передовсім на меті заощадити людям праці. Машина працює скоріше, точніше, дешевіше та довше. Фарнас бідкається, що в Америці нема ще машин, щоб при живих обійтись без людей, до самостійного доєння коров, до виробу цегол, до чищення бавовни, коминів, каналів. Рахівнича машина, що заступила урядовців. робить за три години працю... 1.000 годин людини. Є машини, що сортують тютюн, уважають на вязнів, зупиняють ліфти, рахують вози у переїзді з такою точністю, з якою ніколи людина не могла б виконувати праці довший час. Ідеалом була б людина, що тільки вигадує нові речі, "творить", а все те, що можна звести до машинальної праці залишає машинам.
Природна енерґія.
Машини мусять розвязати велику справу рушійної сили, саме потрібної для ріжних машин, до чого досі вживаємо природних земних багатств. Вугілля та нафти не може вистати безконечно, тимбільше, що їх щораз більше треба до фабрик, авт, винаходів. Покищо ще не використані великі збірники води, як джерело енерґії — моря, ріки, водопали. Невикористані теж вітри ані для млинів, ані для кораблів, ні літаків. Найважнійше питання: чи не можна б схопити соняшного тепла — досі нерозвязане практично. З рослин також не маємо ще певного вжитку: не всі з них можемо їсти, переробляти на матеріяли чи ліки. Не інакше стоїть справа з освітленням; елєктрична лямпка все ще дуже дорога, а думка, щоб використати "безплатне світло" міліонів світлячків не прикладана практично. Радіоактивні тіла з безмежним запасом енерґії та тепла — небезпечні для людського організму.
Комунікаційні засоби.
З комунікаційних засобів залізниця поволі зникатиме з поверхні землі. Вона вимагає величезних капіталів і невпинної контролі над щораз довшими шляхами-рейками. Люди можуть переїжджати з місця на місце скоріше та вигідніше, ніж залізницею — автами, автобусами, літаками. Авто буде щораз більше досконалитися і зможе їхати 160.000 км, не псуючись. Літак перевозитиме людей з Ню Йорку до Льондону за 10 годин, — може ще скоріше. Смертельних випадків щораз менше — на 16 міліонів кільометрів переїзду пасажирських літаків трапляється одна смерть.
Телєвізія дасть небавком людям нагоду стежити у себе в хаті за подіями, що десь одночасно відбуваються у світі, — у телєфоні можна буде чути якнайвірніший голос розмовця, а головне радіо можна буде носити при собі в кишені. Жінка пригадавши собі щось на вулиці зможе розмовляти з чоловіком, який сидить дома, чи навпаки.
Мінерали.
Мінерали у надрах землі ще дуже багаті, але люди видобувають їх щораз скоріше і щораз частіше виробляють з них не тільки необхідні предмети, але і дрібниці для буденної приємности. Алюміній добуваємо тепер у місцях землі, де вона має його 50 відсотків, але на поверхні цілої землі алюмінія нема більш як 7 відсотків! У морі плаває золото, і якби його видобути звідти, то можна б цілу земну кулю виложити золотим пішеходом. Автім у морській воді воно знаходиться в одній міліоновій пропорції; досі туди за ним не шукають.
Міліярди пропадають на полях.
Хліборобство досі не працює під опікою вчених, щоб могло використати силу землі та хемічних винаходів якслід. Коли господарство переміниться у промислове підприємство, тоді кожна хата хлібороба матиме хемічну фабрику, машини та всякі апарати. Вже тепер відомо, що багато рослин можна використати для таких виробів як гази та алькоголь. Щороку на полях пропадають міліярди серед невикористаних відпадків соломи, висівок, трачиння тощо. 3 них можна вироблювати папір, усякі матеріяли до буденного вжитку, так як з відпадків сукна чи дерева виробляємо папір.
Синтетичний харч.
Велике питання науки, на яке чекаємо кождого дня, звязане з новим способом поживи, т. зв. синтетичної, вироблюваної в лабораторіях, що могла б заступити плоди природи. Великий Бертельо вже думав про таку поживу. "Таблетки чи порошки замість великого обіду на тарілках упростили б життя міліонам. Але труднощі в тому, що харч, щоб був стравний, мусить мати теж свої розміри, бо шлунок вимагає праці. Найважніше, щоби люди бідні не витрачали всього свого заробітку на прохарчування, ані половини ні третини, ані щоб увесь вільний час тратили для заробітку на прожиток. Усі штучні харчі повинні бути дешевіші, як природні. Але чи можна буде штучними виробами заступити яблука, хліб, мясо, сумніваємось. 