◦ ◦ ◦ ◦

Верховне Командування Німецьких Збройних Сил повідомляє.
У південній частині східного фронту німецькі та союзні війська ведуть концентричний наступ із заходу, півночі та сходу на Ростів. Місто горить. Мости над Доном знищені. Дальше на півночі одна німецька армія просувається скоро на південний схід і зблизилась на 80 км. до відтинку Дону на захід від Сталінграду. Ворожі задні сторожі розбиті, групи ворожих сил знищено. Авіяція поборювала стіснені шляхи ворожого відвороту та вела налети на переходи через ріки та залізничі об'єкти в області Ростова. На північ від Воронежа відбито ворожі атаки.
На середньому відтинку фронту одна піхотна дивізія знищила одну замкнену групу ворожих сил. У завзятих рукопашних боях здобуто наступом 105 бойових становищ.
На південь від Ільменського озера та на оточувальному фронті коло Ленінграду заломилась більша кількість ворожих наступів, частинно у завзятому рукопашному бою.
В Єгипті відкинено випади ворога. Нічні налети авіяції були спрямовані проти воєнних об'єктів коло Олександрії.
На Мальті поцілено бомбами споруди на летовищі Люки.
В Каналі затопили легкі німецькі морські одиниці провідний човен британської фльотилі швидкісних човнів і пошкодили артилерійськими поцілами більшу кількість інших швидких човнів.
У смузі Німецького Заливу скинули вчора британські літаки бомби при непогоді і безпланово. Притім поцілено одну сільську школу, а декілька дітей було ранених. Минулої ночі поодинокі ворожі літаки вели перешкоджувальні налети над східною Прусією, не скидаючи бомб.
Як повідомлено надзвичайним звідомленням, німецькі підводні човни затопили на Атлянтійському океані на північ від Азорів з одного сильно стереженого конвою з воєнним матеріялом, призначеним для Африки, 7 кораблів на 38.000 брт., в тому один великий муніційний пароплав, що вилетів у повітря. Один підводний човен доплив аж до ріки св. Лаврентія та затопив там 3 кораблі на 15.000 брт. із озброєних конвоїв. Дальший пароплав на 4.500 брт. сторпедовано; його витягнула на беріг власна залога. Крім того потоплено на американському просторі 6 кораблів на 51.000 брт., а один вантажний корабель пошкоджено важко торпедами. Разом втратила ворожа постачальна плавба за останні чотири дні внаслідок дій німецьких підводних човнів 16 кораблів на 104.000 брт. Поширювані в англійській і совєтсько-російській пресі вісті про положення коло Воронежа є вільно видумані. Воюючі там піхотні дивізії ані н є відтяті, ані не втікають через Дон. Вони держать, як і передше, здобутий причілок Воронежу і саме місто та відкинули криваво всі совєтсько-російські напади. Німецька преса подасть лінію фронту у причілку коло Воронежа.
Італійське воєнне звідомлення
РИМ, 21 липня. — Італійське воєнне звідомлення. Головна Кватира Збройних Сил повідомила 20 липня:
На північному і середньому відтинку наших становищ на єгипетському фронті відбито ворожі випади. Знищено кілька ворожих панцирних возів.
Німецькі винищувачі заатакували сильну ескадру літаків типу "Герікейн" та збили 7 ворожих літаків.
Погані атмосферичні умовини обмежили наступальну діяльність проти острова Мальта, де все ж таки поцілено кілька важних об'єктів.
Фінське воєнне звідомлення
ГЕЛЬСІНКІ, 21 липня. На всіх фронтах обмежувались малі бойові дії до перешкоджувального вогню та діяльности розвідувальних частин. Одну малу большевицьку спробу наступу на Карельській вузині знівечила артилерія і гранатомети.
Тієї самої ночі жвава діяльність большевицького летунства над Фінським заливом. Після півночі налетіли на Котку 10 большевицьких бомбовиків і скинули міни та розривні бомби. Одна особа була вбита, а 15 ранених. Заподіяна матеріяльна шкода мала. Також в інших прибережних місцевостях спричинено повітряну тривогу. В повітряному бою на південь від Свіру збито один большевицький винищувач. Над Фінським заливом стрінулось кілька винищувачів з большевицькими летунськими формаціями. Заобсервовано, що одна большевицька машина типу "Пе 2" осіла невдачно. 