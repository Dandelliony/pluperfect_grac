◦ ◦ ◦ ◦

"Тріюмф прокурора Дальського". У вівторок, 14-го квітня, в 7-ій год. вечора в Львівському Оперному Театрі — вистава протибольшевицької п'єси К. Гупала п. н. "Тріюмф прокурора Дальського". У головних ролях: В. Блавацький, П. Сорока. Ст. Крижанівський, І. Лісненко, Е. Курило, В. Левицька, Ю. Лаврівський, В. Паздрій, О. Яковлів, В. Королик. Вистава є підготовою до Літературного суду над цією п'єсою, що відбудеться заходами Спілки Українських Письменників у суботу, 18-го квітня, в Літературно-Мистецькому Клюбі у Львові.
Авторський Вечір. Завтра, в неділю, 12-го квітня, в 7-ій год. вечора відбудеться заходом Спілки Українських Письменників, як секції УЦК, у великій залі Літературно-Мистецького Клюбу, Львів вул. 29-го Червня (давніше 3-го Травня) ч. 10 авторський вечір видатного українського київського поета, Тодося Осьмачки, який перебуває тепер у Львові. З огляду на особу письменника, читані ним твори та спогади, що ними поділиться він із приявними, вечір заповідається дуже цікаво. Правління Спілки запрошує всіх членів мистецьких Спілок, секцій УЦК та Літературно-Мистецького Клюбу.
Будівельні роботи. У Львові почались весняні будівельні роботи. Передусім ведеться розбір знищених воєнними діями домів. Почалась теж направа вулиць. При будівельних роботах у Львові знайшло заробіток багато робітників.
"Україна" в Станиславові. Футбольна дружина "України" виїхала на футбольні змагання до Станиславова з тамошнім Буй-Туром. Станиславівська публика матиме змогу побачити знову чільних наших футболістів, цим разом у зустрічі із станиславівськими спортовцями.
Сходини шахістів "України". Сходини шахової секції С Т. "Україна" що мали відбутися 3-го ц. м., відбудуться в суботу, 11 квітня, в год. 7-ій вечором у домівці клюбу при вул. Князівській (давніше Сапіги) ч. 49. І. пов. 