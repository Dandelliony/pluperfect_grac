◦ ◦ ◦ ◦ ◦ ◦ ◦

Новий далекосхідній союз?
Римський кореспондент "Ноєс Вінер Таґблят" переповідає цікаве звідомлення далекосхіднього кореспондента "Попольо ді Рома".
"Навязуючи до подорожі Матсуоки до столиць держав оси, подає коресподент у свойому звідомленні, що метою японської політики є створення нового далекосхідного союзу. Членами цього союзу, що буде проголошений 3. квітня, себто в роковини смерти основоположники японської династії, мали б бути: Японія, Манджуко, Нанкін і Сіям. Як пише "Асагі", — японська престольна партія поставила своїм завданням обєднати всякі азійські орґанізації в одному одноцільному орґанізмі, що став би пробоєвиком консолідаційного руху у східньо-азійських державах. У цьому орґанізмі співпрацюватиме крім японської армії та фльоти, ще й японська "рада для китайських справ", що поширить свою діяльність на промислову, господарську, політичну та дипльоматичну ділянку. Супроти цієї акції Японії та держав оси на Далекому Сході, висунули тепер анґлійці гасло бритійської протиоси, яка мала б спіратися на Злучені Держави, Голяндську Індію та Китай Чанкайшека".
"Битва на Атлянтику"
ШТОКТОЛЬМ, 19. ІІІ. — Бюро Ройтера оголосило офіціяльний анґлійський комунікат про потребу реорґанізації в ділянці нових кораблів та покликання для цієї справ "енерґійної людини". Цей комунікат стоїть у звязку з розпучливими заходами міністра праці Бевена дістати для корабельних доків більше вільних робочих рук. Все воно вказує, що раптовий упадок анґлійського корабельного тонажу внаслідку німецької протибльокади — став найгіршою проблємою всього анґлійського життя, та що в цій ділянці запанувало в Анґлії панічне безголовя. Коли заводить навіть всемогуча адміраліція, яка не може зберегти своїх прав навіть у ділянці будови кораблів та коли ролю"енерґійної людини" має перейняти сам Черчіль, то видно, що продукційні висліди в анґлійських доках є надзвичайно незадовільні. Офіціяльний анґлійський натяк на критичне положення на "фронті тонажу", який має велитенське значіння для цілої "битви на Атлянтику", це дочасно найкращий коментар до спроби Гелифекса, анґлійського амбасадора в Уошинґтоні, переконати прилюдну опінію в Америці, що неправдою є, немов американська зброєнева продукція, яку висилають Антлянтиком до Анґлії, у своїй величезній частині щасливо вичалює — на дні моря.
У звязку з довшою розмовою з Рузвелтом і Самнер Велесом Гелифекс заявив у понеділок високопарно, що Німеччина не всилі у значній мірі перешкодити висилці американського матеріялу до Вел. Британії. Тільки маленький — мовляв — відсоток американських дібр не доходить до Анґлії. Він (Гелифекс) не думає, щоб посилення війни підводними човнами могло в вищому ступені вплинути на американські достави. Тимчасом американський фахівець, контр-адмірал Стерлінґ, виговорився про те, як високо уявляють собі той пропащий відсоток самі американці: 25 відс., при чому, очевидно, це дуже скромна границя.
Успішність німецької протибльокади признають нежданно й самі анґлійці. Анґлійське обезпеченєве товариство Льойд проголосило, що бритійські, союзні й невтральні корабельні втрати за перших 18 місяців війни висловлюються у цифрі 1245 кораблів з загальним тонажем 4,962.000 тон, отже на 700.000 тон більше, ніж вони були за перших 30 місяців світової війни. Треба тямити при цьому, що річ іде лише про кораблі, обезпечені в одному Льойді та про такі, які вже вписані на лісту втрачених. Іншими словами — цифра затопленого анґлійського тонажу де-де вища.
Позитивний розвиток взаємин між Берліном і Анкарою
БІЛГОРОД, 19. III. — Югославянський щоденник "Време" помістив у понеділок статтю про німецько-турецькі взаємини. У тій статті югославянський публіцист пише, що "у ближче неозначеному часі прийде до німецько-турецької співпраці". Хоч у звязку з відповіддю Ісмета Інені на письмо Фіреpa нічого позитивного не знають про розвиток німецько-турецьких взаємин, загально переконані, що німецько-турецькі відносини розвиваються у позитивному розумінні. У звязку з тими самими справами інший білгородський щоденник "Політіка" пояснює, що промови фон Папена й турецьких ґенералів, виголошені з нагоди Дня Поминків Героїв на військовому цвинтарі у Царгороді, знаменні.
Одночасно "Време" звертається проти здогадів, що їх розсівають про німецько-югославянські розмови. Кожному ясно, яка тенденція цих вісток.
"Для тих кругів, що добре думають і добре поінформовані, нема ніякої тайни, що Німеччина не має супроти Югославії інших намірів, як тільки те, щоб Югославії дати те місце в европейській спільноті, що їй належиться. При співпраці між Німеччиною і Югославією не може бути мови про якесь нарушення югославянської незалежности й самостійности. Югославія може співпрацювати з Німеччиною як хліборобська одиниця, Німеччина може співпрацювати з Югославією як одиниця промислова. Годі собі подумати більш ідеальну співпрацю між двома державами".
5 кораблів пішло на дно
БЕРЛІН, 19. ІІІ. — Головне Командування Німецьких Збройних сил подає:
Німецький підводний човен затопив 5 озброєних ворожих торговельних кораблів загальної містоти 35.300 тон, то плили у ворожому транспорті під охороною.
Під час стежних летів над Північним морем німецьке летунство затопило на схід від Нюкасил один торговельний корабель містоти 4.000 тон.
В ночі на 18. III. німецькі літаки бомбардували портові уладження й корабельні майстерні в Нюкасил.
Дальші атаки зверталися проти пристаней на східньому побережжі Шкотії.
Минулої ночі ворог атакував у різних місцях північно-німецьке побережжя. Пожежа спалахнула в декількох невійськових обєктах, що її встигли негайно погасити. З приводу завалення мешкальних будинків, є жертви — вбиті й ранені.
Над Дувром німці зістрілили 4 загородні бальони. 