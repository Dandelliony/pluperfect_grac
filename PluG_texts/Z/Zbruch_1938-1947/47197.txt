◦ ◦ ◦ ◦ ◦ ◦ ◦

Швайцарія купила два нові кораблі. Їх метою вдержувати сполуку між Ню-Йорком та Ґенуєю.
Католики в Північній Ірляндії дуже вороже відносяться до анґлійців, так, що не можуть там ввести загальної обовязкової військової служби. У деяких дільницях Белфесту анґлійські старшини й вояки не сміють появлятися вечором на вулицях.
Головна управа чеської національної спільноти рішила перевести харчеву акцію в Протектораті.
До Німеччини виїзджає більша партія болгарських робітників. Вони працюватимуть у промислі та різних господарських осередках.
39 ніппонських водолітаків бомбардували в четвер бурманський шлях.
До Лондону приїхав Вендед Уілкі, що недавно кандидував на президента Злучених Держав. Він подорожує приватно.
Пожежа знищила адміністраційний будинок в американській морській базі у Норфольк у стейті Вирджінія.
Провідна роля Ніппону на Далекому Сході. ТОКІО, 27. І. — Вся ніппонська преса підкреслює на передових місцях, як великий політичний успіх Ніппону, факт, що Сіям та Індокитай прийняли ніппонське посередництво. Це перший випадок практичного здійснення ніппонських кличів щодо Далехого Сходу. Інтриґи Анґлії та Злучених Держав Північної Америки, що мали загострити конфлікт і використати його для своїх еґоїстичних цілей, зовсім не вдалися. "Юміюрі Шімбун" пише, що Анґлія й Злучені Держави Півн. Америки робили в Банкоку й в Сайґоні найбільші зусилля, щоб накинути обом урядам посередництво ґен. де Ґоля, та це не вдалося. 