◦ ◦ ◦ ◦ ◦

Дамаск зайнятий англійськими військами
БОРДО, 21. (ТАРС). Агентство Гавас-ОФІ передає із Бейрута, що Дамаск, евакуйований французськими військами, зайнятий англійцями.
До евакуації жителів з Бейрута
ВІШІ, 21. (ТАРС). За повідомленням французького журнала "7 днів", з Бейрута евакуювалось 80 тис. жителів, тобто майже половина населення цього міста. Через відсутність пального не була можливості використати автомобілі для евакуації. Люди уходили в гори пішки або їхали на велосипедах.
Рішення американського конгресу
НЬЮ-ЙОРК, 21. (ТАРС). За повідомленням кореспондента агентства Юнайтед Пресс з Вашінгтона, американський конгрес прийняв законопроект, який надає президентові широкі права в області регулювання пересування американських громадян, а також неамериканських громадян, що проживають в США. Новий законопроект передбачає виїзні і в'їзні візи і т. д.
Закриття італьянських консульств в США
НЬЮ-ЙОРК, 21. (ТАРС). За повідомленням агентства Ассошіейтед Пресс з Вашінгтона, президент Рузвельт видав наказ про закриття всіх італьянських консульств в США. Всі консульські представники Італії повинні залишити американську територію до 15 липня.
Одночасно заступник державного секретаря Уеллес повідомив, що він запропонував американським посольствам в Берліні і Римі організувати відправку в США всіх американських консульських представників з Німеччини і Італії.
Уеллес повідомив, що США в ноті Італії вимагають, крім закриття консульств, висилення із США всіх агентств і організацій італьянського уряду за винятком посольства.
Відповідь німецького уряду на ноту протесту уряду Ейре
БЕРЛІН, 20. (ТАРС). Німецьке інформаційне бюро передає з Дубліна, що преса опублікувала ноту-відповідь німецького УРЯДУ на протест Ейре про бомбардування Дубліна, що мало місце 31 травня. Німецький уряд констатує в ноті, що докладне розслідування відповідними німецькими інстанціями цього випадку не показало, що німецькі льотчики винні в будьякій мірі в бомбардуванні Дубліна. Зважаючи на повідомлення уряду Ейре, що, згідно з проведеним урядом Ейре розслідуванням, скинуті бомби були німецького походження, і, беручи до уваги, що над Ла-Маншем на великих висотах лютував дуже сильний вітер, уряд Німеччини допускає, що німецькі літаки були вітром віднесені до побережжя Ейре непомітно для пілотів. Тим то уряд Німеччини висловив свій жаль і заявив про свою готовність компенсувати за втрати людьми і матеріальну шкоду, заподіяну бомбардуванням.
Виступ парламентського секретаря англійського міністерства праці
ЛОНДОН, 21. (ТАРС). Як передає англійське міністерство інформації парламентський секретар міністерства праці національної повинності Ральф Ештон, який виступив з промовою в Ноттінгемі, заявив, що в найближчі 6 місяців англійський уряд повинен притягти 100 тис. жінок у допоміжні частині армії і військово-повітряних сил. Жінки виконуватимуть різні обов'язки при батареях важкої зенітної артилерії. На кожній такій батареї будуть зайняті коло 200 чол. Особовий склад мішаних батарей складатиметься наполовину з жінок. Жінки будуть використані як радіооператори, обслужуючий персонал при звуковловлювачах і приладах по визначенню висоти, а також як шофери санітарних і інших автомобілів.
Італьянський журнал про ріст цін в Італії
РИМ, 21. (ТАРС). Італьянський журнал "Домані" пише, що ріст цін в Італії вимагає вжиття урядом термінових заходів. Журнал вважає, що слід запровадити тверді ціни на товари і встановити суворий контроль над продажем предметів споживання.
Заява Ікеса про нормування нафти в США
ЛОНДОН, 21. (ТАРС). Як повідомляє кореспондент агентства Рейтер з Вашінгтона, міністр внутрішніх справ США Ікес, призначений недавно уповноваженим в питаннях нафти для потреб національної оборони, заявив представникам преси, що зараз розглядається питання про запровадження нормування нафти в східних штатах США, якшо невистачання її викличе необхідність суворої економії. Ікес відмітив, що ні одна тонна нафти, на його думку, не повинна будькуди вивозитись з східного побережжя країни. На запитання, чи поширюється це на Англію, Ікес відповів, що він гадав, що всі вантажі переглядатимуться властями перед відправкою за кордон. Проте Ікес підкреслив, що постачання Англії нафтою провадиться з районів нафтовидобування, а не з східного побережжя США. 