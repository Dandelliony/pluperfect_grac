◦ ◦ ◦ ◦ ◦ ◦ ◦

Уповноважений Народного комісаріату чорної металургії СРСР продовжує набір робітників усіх спеціальностей для роботи на металургійних заводах і рудорозробках. Робітники направляються на Урал, в центральну частину РРФСР, Крим, Запоріжжя, Кривий Ріг і інші міста.
Ті, що виявили бажання працювати на підприємствах Наркомату чорної металургії, забезпечуються безплатним проїздом до місця роботи, добовими грішми в розмірі 6 крб. на добу і авансом 50 крб. Другий аванс 50 крб. — одержують по прибуттю на підприємство.
На роботу приймаються чоловіки й жінки від 18 років і старше.
За довідками звертатися: в м. Львові до контори уповноваженого Наркомчормету (Зіморовича, 9), в районах області — до райуповноважених в містах Броди, Яворів, Краковець, Дунаїв, Глиняни, Рава-Руська, Лопатин, Дідилів. Уповноважений Наркомчормету по Львівській області.
Персональна пенсія родині робітника Козака. У 1936 році під час демонстрації у місті Львові пав смертю хоробрих робітник Владислав Козак. Діти залишились напризволяще і були засуджені та голодну смерть. Довго родина робітника, який підняв свій голос протесту проти свавілля і експлуатації, жебракувала.
Президія міської Ради ухвалила призначити родині тов. Козака персональну пенсію у розмірі 300 крб. на місяць.
Швидка медична допомога. У панській Польщі Львівська стадія швидкої медичної допомоги мала тільки одну карету, яка працювала цілу добу. За рік цією каретою можна було задовольнити тільки 1500 викликів. З приходом радянської влади робота станції різко мінилась. Тепер станція має три карети, які працюють цілу добу, організовано нічні лікарські пункти.
Президія міської Ради затвердила правила роботи станції і ухвалила надати їй нове приміщення. Ухвалено також клопотання про надання станції двох нових авто-санітарних карет. (ОблРАТАУ). 