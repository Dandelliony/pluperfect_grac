◦ ◦ ◦ ◦

На одному узбіччі Монбляну будують під теперішню пору на висоті 3.600 метрів обсерваторію, що буде найвище положеною обсерваторією Европи.
Англійські господарські кола заявляють, що в другій половині 1941 року воєнні зусилля Австралії досягнули вже тої точки, з якої неможливо вже було без важких жертв домагатися від населення дальшої допомоги. Тимчасом пропасть між державними прибутками і видатками на 1942/43 бюджетний рік щораз більше поширювалася, так що наприкінці цього бюджетного року, як можна передбачувати, дефіцит дійде до 300 міліонів австралійських фунтів стерлінгів.
В останньому часі совєтська влада щораз частіше закликає та пригадує робітникам тих вугляних копалень, які ще Совєтам залишилися, щоб вони безумовно сильно збільшили продукцію. Поміж рядками цих покликів можна прочитати, як сильно відчуває Москва та совєтська зброєва промисловість те. що такі важні для совєтського господарства вугляні центри, як Донецький басейн, відпали на завжди. Навіть старих, уже вислужених шахтярів приневолюють до праці під землею і силоміць привертають їх до праці в копальнях.
На зарядження головного командувача генерала Умазу, головна кватира квантунської армії оголосила, що в рямцях спільної японсько-манджурської оборони, будуть виконувати проти аліянтських летунів ті самі протидії, що їх недавно оголошено в Японії.
19-го жовтня відбулась у Відні нарада між уповноваженими поштових управлінь таких европейських країв: Німеччини, Італії, Фінляндії, Румунії, Норвеґії, Болгарії, Мадярщини, Словаччини, Данії, Голяндії, Хорватії, Альбанії і Сан Маріна. Ця конференція мала на меті наладнати та покращати европейську співпрацю в ділянці поштової і телєграфічної сполуки. У висліді нарад створено европейський поштово-телєграфічний союз. Підписано відповідні умови про поштовий рух та передачі телєфонічних міждержавних розмов.
Колишній британський міністер війни Гор Беліша написав у часописі "Разом", що успіхи німецької армії на сході зовсім змінили господарську ситуацію Німеччини. Німеччина вже не терпить від внутрішньої слабкости, як це було в останній світовій війні, яку вона програла тільки через голод та брак муніції.
Як повідомляють з Лондону, у британському летунстві помітно підвищено вік тих, що виконують активну військову службу. "Івнінг Стандерт" подає у звязку з тим, що для технічного і адміністраційного персоналу підвищено м. ін. межу віку з 45 на 60 років.
Англійський часопис "Дейлі Мейл" — повідомляє з Вашингтону, що в Злучених Державах винайшли новий танець "Єнкі Дудл Страйк". До цього нового танку є достроєна військова музика, і як часопис висловлюється, — вона разом з танцем має додатньо впливати на настрій вояків.
Регент Мадярщини Степан Горти звільнив на власне бажання дотеперішнього міністра постачання, Степана Ляссончі, а на його місце іменував державного секретаря з міністерства фінансів, Людвика Шаша.
Збір винограду в Хорватії з цього року такий багатий, як не був вже від 50 років.
Як повідомляє лондонський кореспондент "Свенска Дагблядет", у Порт-Елізабет у південній Африці вибухли збірники бензини; в них було 4,4 міліона літрів бензини. 