Два королівські сини в кайданах. – Поспішна розбудова підземної залізниці. — Пожежа театру для дітей в Москві.

Два королівські сини в кайданах. Два королівські сини Ємену, заковані в кайдани, перебувають в санаанській вязниці від кількох років. Тепер їх звільнять з вязниці і вивезуть в глибину краю. Стан здоровля обох вязнів сильно погіршився в останньому часі. Щойно недавно дозволили їм користати з лікарської допомоги.
Поспішна розбудова підземної залізниці. В Москві закінчили поспішну працю на одному найважніших відтинків московської підземної залізниці, що йде зі середмістя з площі Свердлова на летовище. Згаданий відтинок підземної залізниці має велике стратегічне значіння. Там приміщено безліч великих протилетунських протигазових сховів, що їх містоту і щільність провірював в останньому часі сам марш. Ворошилов.
Пожежа театру для дітей в Москві. Перед кількома днями повстала пожежа в театрі для дітей у Москві на площі Свердлова безпосередньо по виставі. Пожежа охопила цілий будинок, з якого залишилися лише мури і частина ґардероб та бюр. Вогонь повикручував залізні прути немов дроти. Рятункову акцію вело кілька відділів пожежної сторожі цілу ніч і зльокалізували пожежу щойно над раном. Здогадалися, що пожежа повстала від папіросок, які курили діти потайки за кулісами підчас вистави. 