◦ ◦ ◦ ◦ ◦ ◦ ◦ ◦ ◦ ◦

"Найширше зобовязання, якого бритійський уряд колинебудь піднявся".
Пакт зі СССР в насвітленні анґлійського щоденника.
ЛЬОНДОН, ПАТ. "Манчестер Ґардієн", обговорюючи порозуміння зі СССР, підкреслює, що три великодержави готові дати ґарантію всім европейським державам, які були би предметом аґресії. Є це найширше і найдальше посуненє зобовязання, якого бритійський уряд колинебудь піднявся.
Оптимізм французької преси та скептицизм комуністичного часопису
ПАРИЖ, ПАТ. Ціла паризька преса присвячує багато уваги справі пакту взаїмної допомоги з Анґлією та СССР і займає до неї прихильне становище, за винятком правих часописів. Більшість щоденників висловлює надію, що переговори покінчаться успішно, а то всі три уряди за далеко занґажувалися, щоб тепер відступати. Французька преса в чергу привязує вагу не до самої військової співпраці СССР, а до морального вражіння, яке робить підписання пакту на Німеччину.
Скептичне становище займає комуністична "Юманіте", яка висловлює сумнів, чи Льондон і Париж виявлять досить доброї волі та зрозуміння для совітських домагань.
Совіти за ніяку ціну не допустять до того, щоб Німеччина зайняла балтійські держави.
ЛЬОНДОН, 25. 5. "Дейлі Телєґраф" містить специяльну статю свого морського кореспондента Байвотера про "Морську стратеґію на Балканах", в якій той відомий знавець підкреслює, що без панування на Балтику Німеччина не могла би довго вести війни, і то з уваги на швидку розбудову совітської фльоти сумнівне, чи Німеччина зможе опанувати своєю фльотою Балтик, як то вона зробила підчас світової війни. На думку Байвотера, совітська балтійська фльота складається з 2 панцирників по 23.000 тон кождий, узброєних у 12-палеві гармати найновіші, 6 нових кружляків, 12 великих лідерів фльотилі, 15 контрторпедовців і найменше 50 підводних човнів. Та фльота може перешкодити всім німецьким плянам опанувати Балтик. Одинока небезпека для тієї фльоти — це забльокування фінського заливу. Одначе німці не можуть тепер того зробити, бо їх найдалі на північ висунена морська воєнна база — це Мемель. Тільки тоді, якби Німеччина зайняла цілу Естонію, вона могла би сильно ставити перешкоди совітській фльоті в її виїзді на море. Тому теж безпека балтійських держав є квестією життя і смерти для Совітів і Совіти не можуть ніяким чином дозволити на те, щоб Німеччина окупувала балтійські держави. 