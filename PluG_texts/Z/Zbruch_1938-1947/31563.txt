Львівський Державний Інститут Радянської Торгівлі

Завтра перший день навчання за радянськими учбовими планами і радянськими програмами у Львівському Державному Інституті Радянської Торгівлі.
Колишня академія закордонної торгівлі — академія купців, фабрикантів, куркулів і польського папства канула у вічність. В колишній Західній Україні, як і в цілому Радянському Союзі освіта взагалі, і вища школа зокрема стала здобутком справжнього господаря країни — робітників, селян та трудової інтелігенції. В широко розкриті двері радянського вишу бурхливим потоком хлинула трудяща молодь і зайняла місця, які їй належать по праву.
750 студентів Інституту Радянської Торгівлі 15 січня займуть свої місця, щоб почати настирливо, з молодечим запалом боротись за оволодіння вершинами науки Маркса-Енгельса-Леніна-Сталіна, за оволодіння всім тим великим науковим скарбом, що надбало людство — за оволодіння вершинами снігової науки і техніки.
Міліони здібних талановитих юнаків, які пригнічував і душив капіталістичний лад, прирікав їх на безробіття і злидні, виростуть у радянських умовах на фахівців, і видатних вчених, державних діячів.
Лише радянська влада створила систему безплатного навчання і забезпечує студентам всі необхідні умови для навчання.
В панській Польщі наука була здобутком купки гнобителів і експлуататорів, - купецьких, куркульських і панських синків. Кращою ілюстрацією такого стану є те, що в колишній Львівській академії закордонної торгівлі в 1937-38 навчальному році (за офіційними статистичними відомостями) на 1.017 чоловік було дітей робітників лише 87 чол. або 8,6 процента; селян — 70 чол. або 6,9 процента; дітей трудової інтелігенції — 95 чол. або 10 процентів, тобто дітей трудящих було тільки 15,5 процента. В той час, як дітей купців, фабрикантів, поміщиків, кулаків, синків попів та іншої польської знаті училось коло — 75 процентів.
Кожен студент бувшої академії закордонної торгівлі мусів щороку платити за навчання 300 карб. та низку додаткових сум. Цікаво розглянути за що брали польські пани з трудящих, які хотіли вчитись у вищій школі. Отже так:
за те, що запишуть, вступник мусів платити 25 зл.
за те, що пройде медогляд, повинен внести 12 зл.
за те, що одержить індекс, посвідку 5 зл.
за навчання щороку стягувалось 300 зл.
за користування бібліотекою 5 зл.
за медичну допомогу 25 зл.
за семестрові іспити з кожної дисципліни 6 зл.
за дипломовий іспит 50 зл.
Ясно, що при таких умовах для робітника й селянина-бідняка вища школа була недоступною.
Зараз у новоорганізованому Інституті Радянської Торгівлі, як і у всіх вишах Радянського Союзу, забезпечено безплатне право на навчання всім трудящим.
Національний склад студентів бувшої академії закордонної торгівлі яскраво характеризує ту жорстоку, свавільну систему пригнічення національних меншостей, яку провадила панська Польща. Про це красномовно говорять цифри національного окладу студентів:
В 1937—38 нав. році в складі студентів було:
Українців 14 процентів
Поляків 70 процентів
Євреїв 12 процентів
інших національностей 4 проценти.
Зараз в новоорганізованому Інституті Радянської Торгівлі трудящі всіх національностей мають повне право вчитися і здобувати вищу освіту.
В панській Польщі право на навчання купували за гроші, як і всякий інший товар. Купленим правом навчатись у вищій школі панський синок розпоряджався як хотів. В буржуазній академії панувало свавілля і розбещення панської молоді. Купивши собі право на навчання, панські синки просиджували по 5—6—7 років в академії. Характерно відмітити, що набирали на перший курс 300 чоловік, а закінчували академію лише 70—80 чоловік або 23—25 проценти тих, що вступили на перший курс. Решта числились або "вічними студентами", або кинувши академію, продовжували своє "виховання" і "навчання" в трактирах і на п'яних гульбищах.
Відповідно до потреб цієї купки панських синків було побудовано і всю систему навчання. Лекції можна було відвідувати, або не відвідувати, іспити можна було складати коли кому захочеться. В академії не було ніякого контролю за роботою студентів. Власне академія закордонної торгівлі, як і всі вищі учбові заклади шляхетської Польщі, відбивала всю гнилу систему поміщицько-купецького капіталістичного ладу, пристосованого до потреб і бажань купки гнобителів і паразитів.
Інститут Радянської Торгівлі, який організовано в приміщенні колишньої академії має своїм завданням готовити виоококваліфікованих фахівців для системи радянської торгівлі, фахівців до кінця відданих справі Леніна-Сталіна, фахівців високотехнічно озброєних, всебічно розвинених, культурних і політично вихованих.
Зараз вже закінчено повністю набір студентів до Інституту, реорганізовано учбову базу, підібрано відповідний склад професорів і викладовців, створено відповідну документацію і забезпечено всі умови для нормальної роботи новоорганізованого радянського вишу.
Ми певні, що студентський і професорський колектив у НОВИХ умовах здійснять вказівки великого Сталіна, щодо підготовки радянського спеціаліста, який би був найкращим спеціалістом у світі. Ми певні в тому, що ці завдання нововідкритий Інститут Радянської Торгівлі виконає повністю.
І. С. Хименко директор Інституту Радянської Торгівлі. 