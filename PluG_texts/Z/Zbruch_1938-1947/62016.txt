Коли Нїмеччина стояла на розпутю.

Анґлїя й Нїмеччина проти Росії — або Анґлїя й Росія проти Нїмеччини.
Найновіший конфлїкт між Нїмеччиною і Злученими Державами, якого розвитку з запертим віддихом жде цїлий світ, є наслїдком конфлїхту між Нїмеччиною й Анґлїєю. Цїкаві причинки до історії сього останнього приносить сїчневий випуск журнала "Suddeutsche Monatshefte", присвячений заграничній полїтицї Нїмеччини. Знаходимо тут статю професора унїверситету в Тібінґенї д-ра Йоганнеса Галлєра про заграничну полїтику кн. Більова. Статя, яка полємізує з книжкою кн. Більова про нїмецьку полїтику, обговорює між ин. той момент нїмецької заграничної полїтики, коли Нїмеччина стояла на розпутю: чи рішити ся на союз з Анґлїєю, чи відкинути його і в наслїдках дійти до теперішної нїмецько-анґлїйської ворожнечі.
А саме — пише проф. Галлєр — в рр. 1898—1901 анґлїйське правительство, мінїстри і посли, кілька разів зближало ся до нас з виразним бажанєм формального союза. Першою ластівкою був договір з 1898 р., якого текст невідомий та про який знаємо, що він забезпечив Анґлїї невтральність Нїмеччини в війнї з Бурами, а нам отворив вигляд на набутє портуґальських кольоній в Африцї. Отже тодї були ми в фазї зближеня до Анґлїї, і се належало від нас зробити з сього союз, якого друга сторона живо собі бажала.
Що промовляло проти сього з нїмецького становища, се з великою силою поясняє кн. Більов: Ми мусїли би служити анґлїйськім інтересам проти Росії, як се зробила Японія, при чім були-б ми в гіршім положеню нїж Японїя, бо війна проти Нїмеччини була в Росії популярна і богато лекша до веденя, коли ми мусїли-б рівночасно боронити ся проти Франції. На се ми могли би піти тільки при "абсолютно зобовязуючих анґлїйських зобовязанях", а при тім мусїли би певно зректи ся вибудови нашої фльоти. Ся остання причина була, здасться, рішаюча, бо кн. Більов на иншім місци своєї книжки признає, що до 1909 р. полїтика мусїла служити будові фльоти, аж по сїм часї привернено природне відношенє, щоби фльота служила полїтицї. Отже анґлїйський союз в рр. 1898—1901 відкинули ми головно тому, щоб могти будувати нашу фльоту.
Кн. Більов не показує виразно, який був безпосередний наслїдок сього і чи можна було його передвидїти. Ми мусїли собі сказати, що відкиненєм союза викличемо ворожнечу Анґлїї і примусимо її шукати союзів з иншими великими державами. Що вона не могла оставати в своїй дотеперішній блискучій одинокости, було ясно. Коли не могла знайти опертя о потрійний союз, мусїла шукати його по противній сторонї. Зміна правлїня в 1901 р. прискорила сей зворот, але він прийшов би був і без того. Король Едвард, здавна відомий як ворог Нїмеччини і прихильник союза з Францією і Росією, виступив на сцену підчас кінцевого акту нїмецько-анґлїйських переговорів про заключенє союза. Коли вони розбили ся, при чім він уже дещо поміг, було йому не важко звернути мінїстрів в бажанім для нього напрямі, різко ворожім супроти Нїмеччини. З того часу був Едвард VII. паном анґлїйської заграничної полїтики, і відомо, куди він її повів. Відкиненє анґлїйського союза Нїмеччиною означало таким чином початок анґлїйської полїтики окруженя.
Тут є точка, на якій мусимо запитати ся, чи не було можливе і вказане инше рішенє. Се питанє не є виключно академічне. В свій час ставлено його дуже поважно, обмірковувано дуже основно, одначе одноцїльної відповіди не було. Коло 1900 р. союз з Анґлїєю мав між нїмецькими державними мужами щирих прихильників.
Допустімо, що анґлїйське предложенє не було би відкинене, — які се мало би наслїдки? Безперечно не могли би ми були тодї заключити союза на основі повної рівности з Анґлїєю, до певної міри були би ми попали в залежність. Кн. Більов вказує на остерігаючий примір Франції, яка тепер мусить проливати кров за Анґлїю. Та се є прибільшенє. Ми певне не були би пролили крови, бо не були би побиті. Значно близша є вказївка на Японїю. Вона заключила з Анґлїєю союз, в якім стала залежною, і не потребує сього нинї жалувати, бо очевидячки зближаєть ся до своїх цїлий. Також для нас залежність не мусїла би бути вічна; ходить тільки о се, щоб ми тимчасом на тім скористали. Коли б, як того треба було ждати при тодїшнім положеню, ми тодї через союз з Анґлїєю були попали в конфлїкт з Росією, то се послужило би інтересам Анґлїї. Але чи тому мусїло се шкодити нашим інтересам? На випадок війни з Росією, коли б Анґлїя стояла по нашій сторонї і може навіть Францію примусила би до невтральности, — але й без того, — були б ми все таки з початком столїтя швидко побідниками і були б могли вирівнати рахунок попередних столїть, усунути хоч на один людський вік натиск нашого східного сусїда на наші не охоронені границї. Є познаки, що нїхто менший як Бісмарк думав при кінци 80-их рр. про щось подібне і тільки тому понехав той плян, бо тодї не можна було осягнути формального союза з Анґлїєю.
Очевидно, наше відношенє до Анґлїї стало згодом инакше, в Анґлїї збудила ся купецька заздрість і піднесла клич "deIenda Germania".
Зрозуміла річ, що для нашої зростаючої світової торговлї була потрібна успішна фльотова охорона, а будова фльоти мусїла би була уступити на дальший плян, коли б ми були звернули ся з Анґлїєю проти Росії. Але чи було потрібне, чи було навіть бажане, щоб наш розвиток у державу світової торговлї поступав так швидко? Не треба легковажити думки, що обережнїйший темп в розвитку нашого промислу був би тільки корисний для нїмецького народу як цїлости, коли б ми були рівночасно через територіяльне розширенє на схід запевнили корисне ужитє для нашого надміру в людях. А так були ми примушені до полїтики, яка в своїй найглибшій основі мала щось неприродного. Ми мусїли підносити наш промисл, бо наша територія була за тїсна для постійно зростаючого числа населеня; при сїм могли ми числити тільки на заграничні ринки, де ми мусїли попасти в ворожнечу з Анґлїєю, а ще далеко були до того, щоб видержати оружний конфлїкт з нею. А при сїм — і се є тут рішаюче — наше континентальне становище ще зовсїм не було готове.
Кн. Більов пише, що напруженеє з Анґлїєю мусїло прийти, коли Нїмеччина "по полагодженю своїх давних континентально-полїтичних задач, по забезпеченю свого становища в Европі" ступила на дорогу світової полїтики. В сїм твердженю є одна помилка, а саме в слові "по". Не по, тільки перед полагодженєм наших континентально-полїтичних задач, заки ще наше становище в Европі було забезпечене, взяли ся ми до світової полїтики. Теперішна війна показала се кождому, хто хоче бачити. Знати можна було се вже давнїйше, і Бісмарк се знав, — тому такий страх перед ворожими коалїціями, який позбавляв його сну.
Держава, що лежить між двома великими державами, з яких одна є її смертним ворогом і яких злуцї може вона протиставити тільки штучні дипльоматичні заходи, які нїколи не є певні, — така держава не то не є забезпечена, але просто загрожена. Точу її найважнїйшою задачею мусить бути позбути ся того загроженя. Перше, що в сїй цїли треба було зробити, се осягненє мілїтарно певних, охороняючих границь. Як ми в сїй справі стояли, знає нинї кожна дитина. На сходї просто страшна лїнїя, яку неможливо було держати; на заходї найважнїйша промислова область, економічне серце держави хоронене тільки дуже сумнївною невтральністю малої держави, на яку ніяк не можна було спустити ся. Поправити се нещасливе положенє повинно було бути все одною з найпильнїйших задач нашої континентальної полїтики. Були ще й инші, які треба було полагодити: польське і східне питанє. Перше так довго промовчувано, друге так довго обговорювано, аж про їх полагодженє перестало ся думати. Так повстало хибне понятє, що наші европейські задачі полагоджені, коли в дїйсности найбільші і найтруднїйші були ще перед нами. Може сам Бісмарк несе за се найбільшу часть вини своїм у наслїдках нещасним словом про насичену Нїмеччину.
В невикінченім положеню, при так мало укріпленім становищи в Европі, почали ми змагати до світового становища. Се було сміло, але рішуче не була се дорога, яку можна назвати нормальною. Можна тільки питати, чи ступити на сю дорогу були ми змушені, чи не було якої иншої. Мабуть все таки була. Коли союз з Анґлїєю на переломі столїтя давав нам можливість через поконанє Росії утворити на один людський вік забезпеченє в Европі, сильну, легку до оборони границю, простір для кольонїзаційного розширеня, а при тім засоби рішити східне питанє відповідно нашим інтересам, то не було се вкінцї нещастє, коли б відложено те, що називаєть світовою полїтикою. Ми могли розпочати її пізнїйше і були б тодї в нашім континентальнім становищи також перед Анґлїєю забезпечені. Бо теперішна війна доказала на ново, — з історії і з природи річий можна було се вже перед тим знати, — що Анґлїя нїколи не нападе нас безпосередно, тільки все буде петребувати проти нас континентальної коалїції. Та по повній побідї Нїмеччини над Росією вона такої коалїції довго не могла би знайти.
Все те питаня, на які не можна категорично відповісти. Але вони мусять бути поставлені, щоби стало ясно, що Нїмеччина коло 1900 р., коли князь Більов вів заграничну полїтику, стояла на розпутю. З представленя кн. Більова сього не видно, бо воно показує тільки одну дорогу. Що та друга була би широка і гладка, сього нїхто не скаже. Та взагалї нема королївської дороги для народу, який змагає вперед. Але небезпеки й перешкоди ледви були би більші від тих, які ми знайшли на нашій теперішній дорозї.
Стільки з виводів проф Галлєра. Додамо до них хиба тільки виразнїйше нїж у них зазначенє того, що на союз з Анґлїєю проти Росії Нїмеччина не рішила ся мабуть головно тому, бо в нїмецькій заграничній полїтицї панував принцип, що найлїпшою запорукою тривкости союза є однакові погляди і тенденції монархів в области внутрішної полїтики своїх держав. З сього погляду союз між Нїмеччиною й Росією вважав ся певним понад усякі сумнїви, бо монархів обох держав лучили однакові погляди про потребу оберіганя консервативних основ у внутрішній полїтицї і однакові інтереси оберіганя тих основ у себе дома. Що ся рахуба завела, показала теперішна війна. 