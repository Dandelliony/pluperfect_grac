◦ ◦ ◦ ◦

Допомога Совєтам — на дні моря
Потоплення 28 аліянтських кораблів
Спеціяльне повідомлення ВКНЗС. Верховне Командування Німецьких Збройних Сил повідомляє:
В часі від 2 липня переведено на водах між Північним Рогом та Шпіцбергеном, у віддаленні 300—400 морських миль від північного побережжя Норвегії, великі операції повітряних і воєнноморських сил проти ворожого конвойного постачання, скерованого до Совєтського Союзу.
Ескадри бомбовиків та німецькі підводні човни заатакували велику англійсько-американську конвойну валку в північному Льодовому океані і в більшій частині знищили її.
Конвой складався з 38 торговельних кораблів, навантажених літаками, бронемашинами, муніцією та харчами і був призначений до Архангельська. Його охоронювали дуже сильно важкі воєнно-морські ворожі сили, винищувачі та корвети.
В тісній співпраці між воєнноморськими силами та авіяцією, потопили бомбовики 1 тяжкий американський крейсер і 19 торговельних пароплавів у 122.000 брт.; підводні човни потопили 9 кораблів у 70.400 брт., отже в загальному потоплено таким чином 28 кораблів у 192.000 брт. Проти останків повністю розігнаної конвойної валки, ведеться далі боротьба.
Морські рятункові літаки врятували більше число американських моряків та взяли їх у полон.
Італійське воєнне звідомлення
РИМ, 7 липня. — Верховне Командування Італійських Збройних Сил повідомило 6-го липня:
На єгипетському фронті діяльність змоторизованих частин та обосторонна жвава діяльність артилерії. Випади ворожих розвідувальних панцирних возів скрізь швидко відкинено.
Летунські загони держав осі атакували скорострільним вогнем військові відділи та кольони самоходів і порозганяли їх. Дуже велику кількість вантажних самоходів підпалено або важко пошкоджено. В різних боях у повітрі збито 21 літаків. Машини італійського летунства бомбардували пристаневі споруди Олександрії, Суецу та Порт Саїду. Чотири наші літаки не вернулися зі свого лету до баз.
Підтверджено затоплення 5-тисячтонного пароплаву, про якого сторпедування у східній частині Середземного моря повідомляло вчорашнє воєнне звідомлення.
Недалеко Лєнтіні скинув учора англійський літак декілька бомб, але вони не спричинили ані жертв у людях, ані матеріяльних шкод.
На Мальті оживлена бомбова діяльність наших літаків. Особливо багато бомб скинено на летовище Мікаби, при чому німецькі ловецькі літаки збили одну машину "Спітфаєр".
На приказ НКВД розстріляли перед упадком твердині Севастополя шефа генерального совєтського штабу в Севастополі, генерала Грілова. Про це повідомляє агенція Стефані в останньому надзвичайному повідомленні зі Севастополя. Згідно з повідомленнями агенції Стефані видав Грілова в руки НКВД командант твердині, Петров, що залишив Севастополь перед його здобуттям.
Відносно звідомлення Німецького Верховного Командування про летунську атаку на британську летунську базу Кантара, повідомляють з Каіро: Скинені німецькими літаками бомби примусили англійців застановити плавбу на Суецькому Каналі. Також поцілено залізничний шлях Каіро — Порт Саід. Наслідком того здержано також залізничний рух. 