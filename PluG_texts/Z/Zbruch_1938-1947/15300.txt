Господарський декальоґ.

Відомі події, що їх свідками були ми в останньому часі, відчули особливо болючо українські кооперативні орґанізації і купці. Важка і без того їх праця ускладнилась ще більше, а матеріяльні втрати доведеться вироблювати довший, а може навіть дуже довгий час. І булоб сумно, колиб цього роду події ослаблювали наш господарський потенціял, колиб вони були гальмом у нормальному розвою нашого господарського життя. Навпаки! Вони мусять бути стімулом до приспішення розвою цього життя, до ще вищого підтягнення господарського потенціялу українців. З того роду "проб" мусимо вийти скріплені, а в ніякому разі ослаблені.
Українські господарські станиці виказали багато зрівноваження і гарту. Тепер голос за громадянством! Не сміють бути в його рядах одиниці, що обтяжують свою совість важкими прогріхами проти моральних наказів господарського патріотизму і солідаризму. Тільки наша тверда постава і господарська дисципліна винагородить втрати і приспішить процес помножування економічних вартостей.
Недавно одна варшавська газета пригадала польському громадянству господарський декальоґ із 1917 р. Склало його варшавське купецтво і розкинуло в летючках за дозволом окупаційної німецької цензури.
Ось текст цих цих десятьох заповідей:
1. Не будеш мати чужого промислу і торговлі.
2. Не обнижуй їх вартости надаремно, але будуй на них кріпшу майбутність краю.
3. Відпочиваючи за кордонами краю, памятай про свої обовязки супроти рідної торговлі і промислу.
4. Шануй рідну торговлю і рідний промисл.
5. Не вбивай творчого духа в народі своєю байдужністю.
6. Не ложи грошей в розвиток чужого промислу і чужої торговлі.
7. Не обкрадай своєї Батьківщини, купуючи чужі товари.
8. Не давай фальшивого свідоцтва про свїй промисл, заки його раніше на пізнаєш.
9. Полюби все що рідне, не пожадай чужого.
10. На жажди одягів для себе, ані жодної річи, що є чужого походження.
Будеш любити Батьківщину всіми силами.
Станеш у вільних народів колі посеред вільних.
У тяжких, переломових хвилинах поляків ці гасла робили свою велику роботу. Сьогодні цей декальоґ є не тільки історичним документом. Він усе актуальний. Для нас зокрема.
Н. 