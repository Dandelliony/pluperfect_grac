У справі українсько-німецького та німецько-українського словника. 

Комунікат ч. 4.
До замісцевих співробітників і тих, що хотіли би приступити до співпраці з Словниковою Комісією при УНІ в Берліні, звертається  Комісія з таким покликом:
З уваги на ферії прохаємо використати побут серед простолюддя для призбирання словникових матеріялів, а саме:
а) з ділянки народньої астромомії (терміни на визначення  поодиноких зір, зоряних консталяцій, планет, народнє калєндаріюм і т. п.);
б) з ділянки ґеоґрафічної термінольоґїї  (народні терміни на означення гір, долин, вод, лісів, піль і т. п.);
в) з ділянки зоольоґічної та ботанічної термінольоґії (народні назви звірят, рослин);
г) з ділянки хатнього побуту (назви домашніх приладів, занять, сусідського життя, звичаїв та обрядів і т. п.);
ґ) з ділянки господарського побуту (назви господарських занять і звичаїв, господарського приладдя та його частин і т. п.);
д) з ділянки народнього мистецтва й ремесел (народні терміни з ділянки різьбарства, малярства, писанчарства, народніх ремесел: ткацтва, гончарства, столярства, копальства, шевства й ін.);
е) родинної термінольоґії (назви членів сімї, приймаків, хресних взаємин, посвоячення і т. п.).
Кожне гасло виписуємо на окремій карточці з відповідним поясненням (по змозі з німецьким перекладом), зазначуючи наголос та місце й дату запису.
Матеріяли пересилати на адресу Словникової Комісії при УНІ:
Ukrainisches Wissenschaftliches Institut, Wӧrterbuch, Berlin C 2, Brestesti. 36. 