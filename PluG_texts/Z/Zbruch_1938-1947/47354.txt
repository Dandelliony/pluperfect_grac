◦ ◦ ◦ ◦ ◦ ◦ ◦

Управу Апостольської Адміністрації Лемківщини доручено о. Олександрові Малиновському. Апостольський Нунцій у Берліні, Ексц. Орсеніґо, повідомив дня 3. II. телєґрафічно о. Олександра Малиновського, дотеперішнього Ґенерального Вікарія при пок. Апостольськім Адміністраторі, о. Я. Медвецькім, — що Св. Східня Конґреґація доручила о. Олександрові Малиновському управу церковної области Лемківщини. При тому Св. Східня Конґреґація висловила заяву співчуття й глибокого смутку з приводу смерти бл. п. Апостольського Адміністратора.
Бібліотека т-ва "Просвіти"—УОТ у Кракові взиває всіх довжників звернути негайно визичені книжки під загрозою поіменного проголошеня в пресі, до чого змушують нас безуспішні упімнення. Бібліотека відкрита в середу, пятницю й неділю від год. 19. до 20. — Управа.
Пригадка. Всім УДК і їх Районовим Делєґатурам на терені Люблінської Области пригадуємо, що вишкільний курс для культурно-освітніх працівників Холмщини й Підляшшя відбудеться у Замості в днях від 10. до 22. лютого. 1941 р. — Кількість курсантів зголосити негайно до УДК в Замості, вул. Костюшка 5/І., або телєфоном: Замостя, тел. 105 (канцелярія д-ра Б. Карпевича). — Відділ Культ. Праці при УЦК.
Поклик. УДК і їх Районові Делєґатури взиваємо: стягнути половину доходу з цьогорічної коляди й належну квоту негайно переслати поштовим переказом до УЦК, або складанкою Українбанку, Відділ у Кракові, а допискою вгорі середньої частини складанки "УЦК—УОТ" та одночасно переслати звіт і виказ із переведеної коляди до Виділу Культурної Праці при УЦК. 