◦ ◦ ◦ ◦

Японські військові кола підтверджують звідомлення, згідно з якими після вступних конференцій між військовими японськими та сіямськими станицями, підписано в Банкоку умову про поштову та залізничу комунікацію, яка має на меті облегшити спільно військові операції.
Кубанський премієр подав до відома, що Куба знову наладнує дипломатичні взаємини з Совєтським Союзом.
До Вашінгтону прибув літаком амбасадор Злучених Держав у Туреччині Штайнгард.
Англійський воєнний корабель захопив французький рибальський човен "Верлізан" і приневолив його заїхати до анґлійської пристані. Вістку про це принесла залога іншого рибальського човна, що змогла втекти від такої долі.
На Антрім у Північній Ірляндії дійшло до кривавої бійки між білими і кольоровими вояками ЗДА, при чому з обох боків ужито пальної зброї та ножів. Одного неґра вбито ударом штилєта, другого важко ранено.
До столиці Фінляндії прибув новий шведський військовий аташе, полковник Карлос Адлєркройц. Новий аташе зовсім не чужинець у Фінляндії, бо він був уже в Гельсінках в роках 1932 до 1935.
В Еспанії спущено знову на воду 15.600-тонний еспанський корабель-цистерну "Херона", який у громадянській війні пішов був на дно. Згодом корабель підняли; одне еспанське нафтове товариство купило його та відреставрувало.
Англійська адміраліція признає втрату протилетунського кружляка "Кавентрі". Цей кружляк мав 4.290 тон водовипорности та мав загалом 26 менших і більших протилетунських гармат. Це був великий корабель, призначений спеціяльно для протилетунської оборони. Він мав 400 моряків залоги.
З Італії повідомляють, що згаданий у недільному воєнному звідомленні великий англійський пароплав на 20 тисяч тон, що його затопили італійці звався "Оронсайд".
Президент республіки Чілє, Ріос, який мав їхати 15-го жовтня з офіціяльними відвідинами до Рузвельта до Вашингтону, відкликав ці відвідини.
Північно-американські часописи повідомляють, що один японський підводний човен затопив американський корабель-цистерну біля західних берегів Америки. Корабель запалився. Залога врятувалася.
Найбільший гидроплян світу "Лят 31" перейшов перші пробні лети у Маржінані. Він має 6 моторів по 1,290 ПК, може розгортати швидкість 350 км. на годину і має засяг лету на 7.500 км.
У супроводі свого шефа ґенерального штабу президент Китайського Національного Уряду Ван-Чін-Вей перевів інспекцію новозорганізованого летунського корпусу Нанкінського уряду на одному місцевому летовищі. У промові до старшин та летунів президент заявив, що факт невтомної праці Японії в напрямі організації китайського національного уряду — не доказ, що Японія і Китай боряться спільно за досягнення тієї самої цілі.
Як повідомляють з Тель-Авіву, до Палестини повернувся зі Злучених Держав відомий провідник сіоністів, Бен-Гуріон. Він привіз "важні вістки": американські кола запевнили його, що Злучені Держави і Англія не залишать жидів у Палестині на їх власну долю. Аліянти поробили всі заходи, щоб поправити ситуацію жидів на Близькому Сході. У висліді цих заходів, жиди у Палестині можуть без турботи про майбутнє продовжувати свою роботу над поширенням засягу своїх впливів. Жидівські інтереси на Близькому Сході займають передове місце серед усіх цілей північно-американської та англійської політики — заявив Бен-Гуріон на поставлені йому запити. 