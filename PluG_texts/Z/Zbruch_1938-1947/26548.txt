◦ ◦ ◦ ◦ ◦ ◦ ◦ ◦ ◦ ◦

Ріжні вісти.
Президент Сметона видав до литовського народу відручне письмо, в якому заявив, що обі сторони, які воюють, Польща і Німеччина, заґарантували невтральністъ Литви.
Шведський уряд заборонив цивільним літакам перелітати над Швецією. Курсуватимутъ тільки літаки правильної комунікації.
Папа прийняв у суботу на авдієнції польського амбасадора при Ватикані мін. Папсе.
В Єгипті проголошено в неділю воєнний стан.
Міжнародній комітет Червоного Хреста у Женеві згідно з міжнародніми конвенціями та устійненою вже традицією запропонував свою допомогу товариствам Червоного Хреста у державах, які воюють.
У Бартінінках, що лежать на литовському пограниччі, причалив на литовській території ушкоджений стрільнями німецький розвідчий літак. Пільота інтернували, літаком заопікувалася військова влада.
З коминів німецької амбасади в Льондоні добувався дим. Персонал палив документи. Вхід до амбасади був зариґльований.
Мадярський посол у Римі Вінналі був на авдієнції у міністра Чяно. 