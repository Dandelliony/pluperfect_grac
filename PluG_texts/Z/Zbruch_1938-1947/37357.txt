◦ ◦ ◦ ◦ ◦ ◦ ◦

Академія в память проф. С. Русової відбудеться заходом Жіночої Секції при т-ві "Просвіта" у Кракові в четвер 6. червня ц. р. в год. 7-ій вечором у домівці "Просвіти", Ринок ч. 12/ІІ з такою програмою: Вступне слово — О. Теліга; рецитації відомого декляматора Ю. Ґеник-Березовського; Спогади про С. Русову — д-р X. Кононенко; фортепянове сольо І. Павликова й сольоспів — с. Тарасевич.
Свято поляглих. Як минулими роками так і цього року на Зелені свята відбудеться традиційний процесійний похід під проводом духовеньства на Раковицький цвинтар, щоб віддати шану поляглим. Тому то всі співаки, які колинебудь співали в хорі, повинні негайно зголосити свою участь у церковному хорі, щоб гідно вшанувати свято поляглих і прийти на пробу хору, що відбудеться в пятницю 7. червня ц. р. в год. 7-ій вечором у домівці т-ва "Просвіта" у Кракові, Ринок  ч. 12/ІІ.
Знижка цін на деревяний обув. Виділ для нормування цін при Ґенерал-Губернаторстві видав доручення про знижку цін на жіночі деревяні ходачки, т. зв. трепці. Це сталося наслідком небувалої доріжні на ці вироби, що в останньому часі завелась майже по всіх місцях продажі. Супроти цього влада мусіла унормувати і тут ціни, щоб вони не переходили дійсної вартости отих виробів.
Подорожіння ґазу. У Кракові подорожів від 1. червня ґаз на 3 сотики від кубічного метра.
Злодії при роботі. Околиця Варшави ще до війни славилася грабунковими нападами. І тепер вони не переводяться, хоча такий попит на робітників і безробітних не повинно бути, а тимсамим і таких, що їм з нужди нічого діяти. І так у Рембертові під Варшавою дістались до одного з помешкань два узброєні бандити та заради 240 зол. готівкою і два футра; у Свідрі два бандити забрали 700 зол. і багацько іншого добра; в Радочі, у В. Кубаса, бандити повязали мешканців дому та захопили чимало гроша. Та незвичайно сміливий був напад на двір в Лупінах, килецького повіту. Бандити вломившись звязали дідича та всіх домашніх, вичистили двір з усякого добра та одежі, а навантаживши зрабоване на віз, відїхали спокійно куди їм треба. Поліція вже на сліді тих розбіжників. 