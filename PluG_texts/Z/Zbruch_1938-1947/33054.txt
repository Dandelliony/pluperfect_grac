◦ ◦ ◦ ◦ ◦ ◦ ◦

Війна в Західній Європі
ПАРИЖ, 20 лютого. Агентство Гавас повідомляє, що "за останні три дні німці проявляють зростаючу активність".
Агентство визнає, що вчора вночі в гірсько-лісному районі, розташованому на схід від ріки Нід, був розгромлений французський загін. Убито коло 20 чоловік.
Повітряних боїв не відбулось.
В опублікованому вчора увечері в Парижі офіційному комюніке говориться, що "на захід від Саара загін противника намагався наблизитись до одного з наших постів. Він був відкинутий з втратами. Через Рейн знову відбувалася перестрілка".
В сьогоднішному ранковому комюніке сказано: "Вилазка противника на схід від ріки Нід закінчилась невдачею. На останньому фронті спостерігалась слаба активність".
БЕРЛІН, 20 лютого. Верховне командування німецької армії повідомляє, що "на південний схід від Безендорфа, на французській території німецький розвідувальний загін знищив грузовик противника із 20 чоловіками.
Німецька авіація провадила розвідувальні польоти над Північним морем". (ТАРС).
Іноземна преса про воєнні дії у Фінляндії
СТОКГОЛЬМ, 19 лютого (ТАРС). Вчорашні вечірні газети відводять багато місця повідомленням своїх кореспондентів з Гельсінки.
"Становище на Карельському фронті сьогодні можна назвати, — пише кореспондент газети "Нюа даглігт аллеханда", — дуже серйозним, хоч це не значить, що воно безнадійне. Російський могутній наступ продовжується з неослабною силою. Але, з другого боку, фіни збільшили свій опір".
БРЮССЕЛЬ, 19 лютого (ТАРС). Голландська газета "Ньюве Ротгердамше курант", говорячи про воєнне становище у Фінляндії, пише: "Комбіновані атаки, розпочаті росіянами з флангів, настільки стурбували фінів, що вони самі почали сумніватись у можливості дальшого опору. Російські успіхи ще не перетворились у воєнну поразку фінів. Але якщо фіни не одержать у найкоротший строк допомоги матеріалами і людьми їх поразка стане реальністю".
НЬЮ-ЙОРК, 20 лютого (ТАРС). Газета "Чікаго дейлі Ньюс" повідомляє: "Зараз зовсім ясно, що радянські війська, які прорвали головну лінію оборони Маннергейма, загрожують всій західній половині фінського фронту і мають можливість атакувати Виборг. Фінська оборона Карельського перешийка вступила в саму гостру стадію, кінець якої неможливо передбачити". Радянська артилерія, вказує газета, вважається ліпшою і більш далекобійною, ніж англійська.
Шведський король схвалив рішення уряду
За повідомленням з Лондона, шведський король схвалив рішення уряду про відмовлення Фінляндії  у воєнній допомозі. (ТАРС) 