Ювилейне торжество в церкві св. Спаса у Львові.

В неділю 2. жовтня ц р. відбулося торжественне свято в церкві Преображення Св. Спаса з нагоди 950-ліття хрещення Руси-України. На це свято прибув Преосвященний Никита, представники наших центральних установ і товариств, які засіли у сталях перед іконостасом, процесії з церков: св. Успенської і св. Миколая зі священниками та маса вірних, то виповнили вщерть цю велику церкву. Торжество почалося по год. 10. передполуднем відслоненням і посвяченням двох образів: св. Ольги і св. Володимира, що їх уфундував парохіяльний комітет свята зі збірок вірних. Відслонення і посвячення обох образів довершив Преосвященний Никита, який відправив потім архиєрейську Службу Божу в асисті: о. ігум. Климентія Шептицького, о. крил. Д. Лопатинського, о. крил. Ю. Дзеровича. о. Лончини, о. прот. Табінського та о. д-ра Граба. Діяконували: о. проф. П. Хомин, єром. Рафаїл Хомнн і о. д-р В. Дурбак. Крім того Кир Никиті услугувало 8-ох питомців, зпоміж яких два: Ігор Шпитковський та Юліян Волчик дістали діяконські свячення. Не диво, що таке величаве богослуження і прегарна змістом проповідь загально відомого нашого проповідника о. проф. д-ра Г. Костельника зробили на всіх вірних сильне вражіння. Красу і блеск торжественного богослуження збільшив ще мішаний хор св. Преображенської церкви під проводом п. В. Сомика, що з добре підібраними голосами співав увесь час дуже гарно.
Свято закінчилося промовою Преосвященного, многоліттям Митрополитові й українському народові та відспіванням церковного гимну. 