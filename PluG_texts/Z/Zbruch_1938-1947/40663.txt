◦ ◦ ◦ ◦ ◦ ◦ ◦

Збільшується мережа клубів. Рік тому справжній розвиток народної культури й мистецтва був немислимий. Довгі роки польська шляхта гнобила народ, не давала можливості розвиватися народним талантам. За радянської влади картина різко змінилась. Львівська область вкрилася густою сіткою культурно-освітніх закладів. Вже відкрито 650 сільських, 24 районних клубів і 13 будинків культури та понад і 250 червоних кутків. При них працюють 1.500 співучих, драматичних, музичних, спортивних гуртків. Створена мережа бібліотек. В області є 2.142 державних, профспілкових, заводських і клубних бібліотек. Їх книжковий фонд складає близько 1 міліон томів. Поповнення фонду іде головно новою радянською політичною та художньою літературою.
Корисні копалини Північної Буковини. Консультант геологічного управління УРСР професор С. І. Назаревич, який повернувся з подорожі в Північну Буковину, повідомив деякі дані про корисні копалини Черновецької області:
— На захід від Чернівців на значній території є поклади бурого вугілля. За заявою місцевих спеціалістів, буре вугілля є в селах Замостє, Карабчев, Баніла Руська, Баніла Молдавська й інших місцях. В районі сіл Дихтенець, Сергієну і Путила можливе знаходження нафти і горючих газів. Між селами Вижницею і Путіловим виявлені родовища сурми. Марганцеві руди є в околицях сіл Тураки, Киселиця, Довгополе, Коняки, Плоска. В околицях сіл Лунка, Формоза, Заставна, Гільче, Баніла на ріці Серет, Кошуя та ін. зустрічаються цементні мергелі. В північній і північно-західній частині області є будівний вапняк, піщаник, гіпс і цегельна глина. (РАТАУ) 