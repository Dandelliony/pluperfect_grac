◦ ◦ ◦ ◦ ◦

Наради японського парламенту
Токіо, 18 грудня. В Токіо відбулася вчора 78-ма надзвичайна сесія японського парламенту, яку відкрив особисто японський імператор. У своїй вступній промові імператор заявив, що Японія бажала створити новий лад у Східній Азії, але ці бажання зустрінулися з перешкодами з боку Англії і Америки. Коли ж усі дипломатичні заходи полагодити наростаючий конфлікт з Америкою завели, Японія мусіла вступити у війну, щоб із зброєю в руках доходити своїх прав. Наприкінці висловив Тенно глибоке впевнення в тому, що при допомозі заприязнених держав осі Японія цю війну виграє.
Опісля промовляв прем'єр-міністр Тойо, складаючи звіт про положення. Вся вина — казав Тойо — за теперішню війну паде на СДА, які не хотіли зрозуміти життєвих вимог Японії. Вони ставили з свого боку такі гострі вимоги. яких Японія ніяким чином не могла прийняти, бо в противному випадку вона мусіла б перестати існувати. Далі прем'єр Тойо подав перегляд бойових дій. Перші дні війни принесли Японії великі успіхи. Зайняття Маляйського півострова і загроза Сінгапурові, висадка японських військ на Філіппінах невпинні атаки на ці острови з повітря, зайняття острова Гуан і Вейк, оточення Гонгконгу та врешті успішна висадка японських військ на островах Борнео — все це велетенські досягнення японської зброї на суходолі в перших днях війни.
Врешті забрав слово міністр закордонних справ, генерал Того, який підкреслив значення союзу з Німеччиною й Італією в боротьбі проти англо-саксонських імперіалістів. При тому запевнив він, що ця війна закінчиться для держав Пакту трьох перемогою і створенням нового ладу на цілому континенті.
На цьому засіданні японського парламенту адмірал Шімада говорив про великі досягнення японського флоту та авіяції, які в перших днях війни зуміли завдати ворогові великих втрат. І так, під час операцій на Гавайських островах американський, воєнний флот утратив три лінкори, а чотири дальші лінкори зазнали пошкоджень, як також і чотири крейсери. Біля Гонолюлю затоплено один авіяносець. Японські війська здобули Острови Вейк і Гуан, перериваючи таким чином сполуку між Гавайськими островами та Америкою. Всі ці операції відбувалися одночасно з наступальними діями в районі Маляйського півострова на Філіппінських островах проти Гонгконгу і Сінгапуру.
Загальні втрати, яких зазнав ворог, у перших сімох днях війни, представляються так: СДА втратили три лінкори, один підводний човен, один виловлювач мін, один авіяносець, один транспортний корабель, крім того тяжко пошкоджено 4 лінкори, 4 крейсери, 2 есмінці, один підводний човен і два транспортні кораблі.
Англійський воєнно-морський флот втратив: 3 лінкори, 2 канонірки, один есмінець і кілька інших воєнно-морських одиниць. Ворожі втрати в авіяції є: 298 літаків на Філіппінських островах і 200 літаків на Гавайських островах.
Японці втратили один виловлювач мін, один виловлювач мін пошкоджено та при цьому один легкий крейсер. До ворожих втрат треба ще домислити втрату однієї англійської дивізії враз із військовим нарядом на Маляйському півострові.
Гонгконг перед упадком
Токіо, 18 грудня. На Маляйському півострові в провінції Кедаг японські війська після завзятих боїв приневолили англійські частини до відступу на південь, в напрямі на Сінгапур. Одночасно загони японської авіяції бомбардували безпереривно залізничнй шлях і залізничі споруди, які ведуть у напрямі до Сінгапуру. На пограниччі Таї і Бірми японські літаки бомбардували кап Вікторію, при одночасному наступі японських наземних частин.
З Манілі повідомляють, що японська авіяція знову бомбардувала райони Філіппінських островів, спричинюючи великі пошкодження. Положення англійської імперської колонії Гонгконгу є цілком безнадійне. Ця найбільша англійська колонія на східно-азійському континенті зовсім відрізана. В Гонгконгу відчувається брак питної води і харчів. Практична оборона заблокованого з усіх сторін Гонгконгу вважається неможливою. Та всетаки опір англійців, оточених у цій колонії, триває далі, а англійське командування змушує китайське населення кривавитися далі в обороні англійських імперіалістичних інтересів.
Схвилювання в Індії
Берлін, 18 грудня. В Калькуті заарештувала англійська поліція Сарата Чандру Бозе. Його заарештування викликало в Бенгалії, а також у цілій Індії велике схвилювання. Сарат Чандра Бозе є провідником індійського блоку "Вперед" і провідником опозиції в парламенті бенгальської провінції. Він був теж провідником нової поступової партії в Бенгалії, яка повалила англофільський кабінет. Це старший брат Субги Чандра Бозе, відомого провідника Конгресу.
Затривоження в Австралії
Токіо, 18 грудня. У зв'язку в воєнними діями на Далекому Сході, які розвиваються некорисно для англо-американських імперіалістів, положення Австралії став щораз більш загрозливим. На це звертав увагу австралійська газета "Сідней Сан", відмічаючи, що великі успіхи японців у південно-східній Азії і на Тихому океані викликали в Австралії велике занепокоєння. Газета пише, що Австралія не може недоцінювати небезпеки, яка їй загрожує.
Норвезька преса повідомляє, що минулої неділі затопили англійські літаки малий норвезький прибережний корабель "Топаз". Це типове англійське геройство, наслідком якого мусіло згинути шість мирних норвезьких моряків. Скоїлося 5 кілометрів на північ від Гаугезунд.
Французький уряд у Віші запротестував у Вашінгтоні проти усунення екіпажу з французьких торговельних пароплавів, які задержано в гаванях СДА.
Швейцарський уряд перебрав охорону німецьких інтересів в СДА, а також американсько-англійських інтересів в Німеччині.
Парламент у Таї схвалив військовий союз із Японією.
Від понеділка ранком перебуває під безперестанними японськими повітряними атаками місто Гонгконг у постійній тривозі.
В останню неділю відчуто підземний струс на 50 кілометрів від перуанського міста Ліма. В багатьох місцях викликав він катастрофи. В столиці провінції Гуарас поховано зараз більше ніж 500 жертв цього підземного струсу. Більше ніж 4 тисячі осіб пропало. Велика штормова хвиля, висока на 50 метрів, а широка на один кілометер вкрила цілу північну частину міста грубим шестиметровим намулом. 