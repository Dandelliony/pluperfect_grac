◦ ◦ ◦ ◦ ◦ ◦ ◦

Різдвяні подарунки Папи для полонених
РИМ, 21. XII. — 3 Ватиканського Міста повідомляють, що Папа не був у стані роздати різдвяні подарунки всім полоненим, бо число полонених перевищає 2 міліони осіб. Через те Папа постановив обмежити роздавання святочних дарунків тільки до італійських полонених.
Акція допомоги католицької церкви для учасників війни
ВАТИКАН, 23. XII. — Рівнобіжно з акцією моральної й матеріяльної опіки над італійським народом підчас війни, що її веде фашистівська партія, пічнеться також відповідна реліґійна акція католицької Церкви. Комісія кардиналів опрацювала програму духової акції допомоги для учасників війни й родин у краю. В засіданні цієї комісії взяли участь кардинали Піяцца, Боетто й Лявітрано, та секретар кардинальської комісії монс. Коллі. Кардинальська комісія підкреслила необхідність такої патріотичної акції Католицької Церкви.
Ніппонська військова місія виїзджає до Німеччини та Італії
ТОКІО, 23.12. — Ніппонське міністерство війни повідомило офіційно, що провід ніппонської армії рішив на запросини Німеччини та Італії, вислати до обох тих країн військову місію під проводом ґен. Янашіта, що займає становище шефа летунського бюра армії. Місія виїзджає з метою перестудіювати на місці досвіди дотеперішньої війни в Европі. Всі ніппонські щоденники привітали створення місії дуже сердечно. При цій нагоді підкреслюють, що діяльність місії причиниться до ще тіснішого обєднання Ніппону, Німеччини та Італії.
На час відсутности ґен. Янаміта заступатиме його ґен. Сузукі.
Ліверпуль знову під градом бомб
БЕРЛІН, 22. 12. — Головне Командування Німецьких Збройних Сил подає:
Як про це ми вже повідомляли в ночі на 21. 12. сильні відділи німецьких боєвих літаків заатакували дуже успішно Ліверпуль. Крім цього німецьке боєве летунство бомбардувало важні військові обєкти у Лондоні, Брістолю і Савтгемптин та чимало летовищ. Дальше йшло мінування входів до бритійських пристаней. Впродовж дня летунські дії обмежувалися тільки стежними летами, причому німецькі боєві летуни знову бомбардували Лондон.
Батерії далекострільної сухопутньої армії та воєнної фльоти успішно обстрілювали вечером 20. 12. ворожий транспорт кораблів, що плив під конвоєм майже біля анґлійського побережжя. Метою артилєрійського обстрілу був також і порт Довр. В ніч на 22. 12. важкі боєві літаки знову заатакували у великому числі Ліверпуль. Великі пожежі спалахнули на просторах, що їх атакувало німецьке летунство. Особливо великі пожежі обняли корабельні майстерні. Летуни італійського летунського корпусу успішно заатакували портові обєкти у Гервпт. Тієїж самої ночі ворог скинув у кількох місцях у Німеччині розривні та запальні бомби. У двох містах західної Німеччини незначно потерпіли два будинки. Ворог не поцілив важних війскових обєктів. Між цивільним населенням були такі втрати: одна особа вбита та 11 ранених. Ловецькі німецькі літаки зістрілили два ворожі боєві літаки. Не вернувся один німецький літак.
Додатково повідомляють, що 12. 12. німецькі літаки заатакували біля східного побережжя Анґлії три ворожі торговельні кораблі загальної містоти 15.000 т. При цьому вдалося затопити два кораблі, що йшли під збройнею сторожею. Треба також рахуватися з втратою третього корабля.
Анґлія втратила багато промислових підприємств
НЮ-ЙОРК, 23. 12. — В американських промислових кругах запанувало переконання, що анґлійське промислове виробництво дуже впало. Причиною цього те, що внаслідок безнастанних дій німецьких бомбовиків припинилися праця багатьох промислових підприємствах. Таким чином щораз більше корчиться з кожним тижнем плян воєнного промислового виробництва, що його опрацював лорд Бівербрук. 