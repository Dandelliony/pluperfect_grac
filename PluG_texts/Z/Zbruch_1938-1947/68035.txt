◦ ◦ ◦ ◦

Українська радіопередача. Сьогодні, у п'ятницю; 3-го липня, з часі від год. 10.30 до 11-ої ранку Львівська Радіовисильня передає концерт пісень і фортепіянних творів українських композиторів у виконанні Ольги Яремович (сопран), Марії Роговської (фортепіян) і Олександра Грицика (баритон).
Збори лікарів. Сьогодні, у п'ятницю, 3-го липня, о год. 18.30 вечором відбудуться в залі туберкульозного диспансеру у Львові, вул. Ліндого ч. 5, І-ий пов. збори Об'єднання Праці Лікарів при УЦК.
Світлини з останніх сензаційних змагань. Проситься всіх світливців, що мають світлини з останніх змагань між літераторами та акторами, прислати їх до Українського Літературно-Мистецького Клюбу у Львові, вул. 29-го Червня (давніше 3-го Травня) ч. 10 для спільного альбому.
Оркестра "Зорі". Для посилення духової оркестри проситься усіх аматорів-музик на духових інструментах і тих, які бажали б учитися гри на тих інструментах, зголошуватись у домівці Об'єднання Праці Укрзїнських Ремісників "Зоря" у Львові, вул. Вірменська ч. 25, І-ий пов. щоденно від год. 19-ої до 20-ої.
Купальня на Замарстинові. Купальня на Замарстинові належить до однієї з кращих у Львові. Розположена поза містом, далеко від його порохів і міського гамору, звідусіль оточена зеленню дерев і городів має всі природні умовини для відпочинку, водних соняшних купелів та розваги після праці. Сама плавальня доволі велика і простора, поділена на частини для спортовців, дітей і тих, що не вміють плавати, має завжди змінну і чисту воду і задовольняє всі вимоги гігієни. Довкруги плавальні пісок для соняшних купелів, поперерізуваний стежечками і квітниками, а обабіч довгим рядом кабіни для роздягання. Найближчими днями буде ще відчинений ресторан. З Замарстинівської купальні можна користати всім арійцям у Львові від 8 ранку до 6 вечора за невеличкою оплатою. 