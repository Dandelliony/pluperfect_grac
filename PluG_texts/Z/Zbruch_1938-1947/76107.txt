◦ ◦ ◦ ◦

Совєти вимагають опірні пункти у Норвегії
КОПЕНГАҐЕН, 30 січня. Кілька ранніх часописів в Копенгаґен приносять зі Стокгольму цікаву вістку про територіальні домагання Совєтів. Стокгольмське повідомлення, що походить від скандинавського телеграфічного бюра, звучить:
Уперті чутки поширені в тутейших політичних і дипломатичних колах говорять, що у переговорах, що велися в останнії тижнях в Лондоні і Вашингтоні, обговорювали бажання, що їх висловлено з боку Совєтів. Твердять, що Совєти вимагали гарантій, що їхні західні кордони будуть вже тепер визначені згідно з московськими потребами. Кажуть, що совєтська Росія вимагала цілої північної Норвеґії, Лапландії, Фінської Мархії разом з Нарвіком і Петсамо.
Большевизм — тривала загроза
МАДРИД, 30 січня. Під наголовком "Ворогом є Росія" тутешний часопис "Арріба" помістив передову статтю, в якій між іншим сказано: Щоденні воєнні події, їхні зміни й різкі форми не можуть відвернути нашу увагу від того, що вирішною осередною точкою нашої національної постави супроти питань сучасного життя творить свідомість, що ворогом є Росія і що в Росії лежить ключ для розв'язки конфлікту, а саме із знищенням большевизму, як постійної небезпеки для універсального порядку й культури. Европа, яка безпосередно загрожена, бажає й потребує, щоб остаточно знищено Росію, як осідок анархії і як представника рабства і злочинства. Ніхто не може переочити ваги цієї загрози. Росію, як лявіну, яка зависла над людством, треба остаточно усунути. 20 христіянських віків вимагають конечної перемоги над Росією.
Поклик за допомогою для З.Д.А.
БЕРЛІН, 30 січня. Повідомляють, що австралійський премієр Кертів вислав у вівторок веч. по радіо новий поклик за допомогою до Злучених Держав. Він просив учора вислати негайно нові літаки і воєнні кораблі до південно-західного Тихого океану. Австралійський премієр заявив, що не можна старатися лише вдержати так звану рівновагу сил у тій частині Тихого океану, бо такий стан дозволяє Японії швидко використовувати здобуті джерела сировин, і таким чином скріплювати свій воєнний потенціял. Австралійський премієр ствердив, що час працює для японців.
Болгарський король Борис виголосив промову перед відпоручниками парляменту
СОФІЯ, 30 січня. Болгарський король Борис прийняв делегацію болгарських парляментаристів під проводом голови болгарського парляменту Калькова. Делегація принесла королеві відповідь парляменту на останню престольну промову. При цій нагоді болгарський король виголосив промову, в якій звернув увагу на сучасні історичні часи, які від болгарського народу вимагають єдности, жертвснности та готовости взяти на себе всі обмеження, викликані війною та всі труди, що їх вимагатиме війна. Пропозицію Смутса відкладено СТОКГОЛЬМ, 30 січня. Президент південно-африканського Союзу Смутс вніс в парляменті проєкт, щоб північно-африканські війська брали участь у воєнних діях також поза Африкою. Парляментарну дискусію на цю тему пересунено до наступного місяця. Пересунення дискусії на цю тему наступило внаслідок внеску партії африканців, щоб парлямент висловив урядові недовір'я.
У запіллі большевиків успішно атаковано залізничі лінії
БЕРЛІН, 30 січня. Вночі на 29 січня німецькі бойові літаки поборювали на середньому відтинку східного фронту залізничі лінії й вивантажувальні стації в совєтському запіллі при добрих зорових умовинах. Після сильних вибухів вилетів в повітря один навантажений погінним матеріялом поїзд. Велику пожежу, що повстала, можна було бачити з віддалі 70 кілометрів. Низка бомб попала в другий поїзд, який потерпів важкі ушкодження. В кількох стаціях влучними поцілами викликано поважні знищення.
Хвиля горячі в Аргентині — як повідомляє агенція Ефе з Буенос Айрес — прийняла дуже поважні форми. Вже були численні смертні випадки, а крім того у великій небезпеці знайшлося хліборобство і плекання скоту. Міліони тварин стоять на вигорілих пасовисках. Керниці й ріки висихають. В Аргентині, як також і в Уругваю, побоюються катастрофального висліду для скотарства. Населення з тривогою пригадує собі місяць лютий 1940 року, коли так само була небувала спека в Буенос Айрес.
Як довідується скандинавське інформаційне бюро, в Ню Йорку спалахнула велика пожежа, яка знищила зовсім відомий готель "Емпаєр Бюльдінг". Готель мав у собі 10 мешканевих груп і міг захистити 1.200 осіб. Вогонь спалахнув коло півночі, коли більша частина гостей спала. Він вибухнув у пивницях, а потім перенісся на поверхи. Вогнева сторожа мусіла обмежитися до охорони сусідних будинків. У цій пожежі згинуло до тепер 7 осіб, 42 особи важко ранені. Можна сподіватися, що під руїнами є дальші трупи і ранені.
Швейцарська телеграфна агенція сповіщає: В різних областях Швайцарії, також в Берні й Цюріху, дало в ночі на середу біля першої години знак протилетунської тривоги.
7 чолових фінських політиків, саме міністер постачання Рамзай. міністер соціяльних справ Фагергольм, міністер фінансів Таненр, головний редактор фінського соціяль-демократичного центрального органу, Кількві, соціял-демократичний секретар партії Айтонен та керівник ремісництва Вуорі, прибули до Стокгольму.
Турецький амбасадор в Совєтському Союзі, Архікалін, що перебуває в Анкарі, відлетів до Каїра і за тиждень вернеться на своє становище в Куйбишеві.
Оба великі японські часописи "Токіо Нічі-Нічі" і "Осака Майнічі" появляються тепер під спільною назвою "Майнічі Шімбун".
Уряд Мадрасу видав розпорядок на основі якого надбережний обшир індійської провінції мають опорожнити з цивільного населення.
Посол ЗДА в Канаді Дж. Піерпонт Мофат нагло помер — як повідомляють з Отави.
Чутка, яка вперто кружляє в Бразилії, наче б то бразильські частини вже боролися у Північній Африці, міністер закордонних справ Освальдо Аранха формально здементував на одному принятті представників преси в Ріо-де-Жанейро. 