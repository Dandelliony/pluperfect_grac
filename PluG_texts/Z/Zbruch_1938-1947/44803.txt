Спогади з недавного минулого. — Бурхливий ріст

Спогади з недавного минулого
Панські чиновники гордились тим, що шляхетське законодавство піклується собаками. І дійсно! Пани набагато краще годували своїх собак, ніж робітників і селян, які на них працювали.
Ось такий характерний приклад: одного разу прийшов на фабрику, де я працював, чиновник з відділу охорони тварин. Чиновник цікавився станом годування собак, то охороняли фабрику. Власник став вихвалюватись, як то він піклується за свої собаки. Слухаючи те, я не стерпів і спитав обох "чому в Польщі немає такої установи, яка б проявляла турботу за людину".
Пани аж почервоніли зі злості. Чиновник з обуренням спитав фабриканта: "І ви тримаєте у себе такого небезпечного бунтаря? Адже він може збунтувати вам усіх робітників! Вигнати треба такого".
І мене на фабриці не стало.
Г. Краєвський Бурхливий ріст
При хазяйнуванні капіталіста Полера працювало найбільше 16—18 робітників. За рік праці по-новому, по-соціалістичному на фабриці ім. Чапаєва ця цифра поступово збільшувалася, росла з 30 на 40, на 46 до 2 грудня ц. р., а 106 до 3 грудня.
Підсумки минулої праці показали, що є всі умови для розвитку підприємства. Промкомбінат місцевої промисловості вирішив прийняти лише на це одно підприємство 60 нових робітників.
Весь колектив тепло зустрів новоприбулих робітників. Старі кадрові робітники вирішили зразу ж подати дружну допомогу новикам. Фабричні приміщення поширились. Директор тов. Фрухтман віддала на це свою квартиру.
Ще недавно тому, при Польщі, люди сприймали б це як казку, як плід фантазії мрійника. Тоді було так. Працювало підприємство добре, значить, тим швидше наближався день перепродукції, заповнення складів товаром без збуту, скорочення, а наміть закриття фабрики. Робітник, який збільшив продуктивність своєї праці, раціоналізував верстат і т. д. готував собі петлю на шию — в багатьох випадках петлю голодної смерті в рядах безробітних.
Як неймовірно змінилось життя! Визволена земля, осяяна сонцем Сталінської Конституції, не знає більше, то таке безробіття. Право на працю — це перше і найголовніше право нашої Конституції здійснилось вповні. Воно основується на повсякденному розвитку нашої промисловості і сільського господарства. Зараз, коли робітник працює добре, збільшує свою продуктивність, раціоналізує виробництво він покращує свій добробут і створює умови для дальшого розвитку. В кожному успіху наших стахановців підтверджуються слова Сталінської Конституції про право на працю — найвеличніше право Конституції соціалізму.
М. Фельзен 