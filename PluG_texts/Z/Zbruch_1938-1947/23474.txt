Жертвуйте на вдови й сироти по поляглих!

Звиш 300 воєнних вдів, сиріт та батьків по поляглих пригадується оцим нашому громадянству.
Раз у році за дозволом влади переводимо прилюдну збірку жертв на забезпечення вдів та сиріт.
Вони тихо й терпеливо замкнулися в собі зі своїм горем, зрослися зі своїми злиднями й нікому не докучають, нікого не прохають помочі, хоч нераз кусочка хліба їм бракує.
Одиноке тільки наше Т-во знає їх нужду, знає їх невисказані перед ніким жалі. До нашого тільки Т-ва звертаються вони в потребі, а тих потреб так багато, що невимовно жаль стає нам, коли не можемо вволити скромненьких побажань тих, що найбільші жертви понесли у важкому та грізному часі.
На скромненькі підмоги вдовам та батькам поляглих, на їх лікування й на вивчення сиріт, що найдошкульніше відчувають утрату батька опікуна, наше Т-во потребує річно 20.000 зол. Ці гроші можемо зібрати тільки раз у році при нагоді прилюдної збірки.
Саме тепер, у днях від 11. до 14. червня ц. р., за дозволом Воєвідських Урядів: львівського з 2. V. ч. 27/28/39, станиславівського з 9. V. ч. 33/31/39 й тернопільського з 23. V. ч. 3/26.39 переведе наше Т-во цю збірку. Від її висліду залежить доля кільканацяти сиріт, що вчаться у школах та забезпечення звиш триста родин по поляглих.
Ми віримо, що наше громадянство не відмовить нам помочі і памятаючи про воєнних вдів та сиріт, зложить по своїй спроможности стільки, щоб виправдати надії вдів та сиріт і щоб тим способом гідно вшанувати память поляглих.
Просимо використати в днях від 11. до 14. червня ц. р. всі нагоди, щоб самим жертвувати та пригадати про цей обовязок усім знайомим.
Жертви просимо висилати поштовими складанками ч. 511.590, або на адресу: Т-во "Український Фонд Воєнних Вдів і Сиріт", Львів, Потоцького 48.
Управа Т-ва "Український Фонд Воєнних Вдів і Сиріт" у Львові. 