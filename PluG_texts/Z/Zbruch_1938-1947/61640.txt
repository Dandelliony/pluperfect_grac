◦ ◦ ◦ ◦ ◦

Британська адміраліція признала затоплення свого лінійного корабля "Баргам". Фюрер признав командирові підводного човна, який 25-го листопада затопив цей корабель біля Соллуня, капітан-лейтенантові баронові фон Тізенгаузену, лицарський орден Залізного Хреста.
На північний захід від Бенгазі італійські літаки-торпедовці затопили один крейсер, а другий тяжко поцілили.
Нафтові джерела, які дісталися в японські руки, дають щорічно понад 10 міліонів тонн нафти.
У Сан Франціско 26-го січня протягом 4 годин була повітряна тривога, бо над Золотими Воротами появилися були невідомі літаки.
Японські підводні човни до 22 січня затопили на водах довкола Суматри 13 торговельних кораблів, загальною водомісткістю в 88 тисяч рбт.
У Північній Ірляндії висадився контингент північно-американських військ.
У Барсельоні, у треті роковини визволення цього міста від большевицьких орд, відбувся урочистий державний акт у приявності генерала Франко. Після паради генерал Франко виступив з промовою про боротьбу Еспанії проти большевизму.
Американські та англійські кола повідомляють що до Північної Ірляндії прибув перед кількома днями північно-американський військовий континент. Американські військові техніки і спеціялісти були вже в Північній Ірляндії заняті від довшого часу.
З Португалії повідомляють, що передучора упав недалеко Фузета один дальший англійський бомбардувальник. Екіпаж, який становили два англійські офіцери, підпалив апарат. Обидва офіцери були арештовані вояками прикордонної охорони; їх відтранспортовано до Лісбони.
Індійська колонія в Берліні святкувала передучора дуже важливий день молодої індійської історії. 26 січня 1930 року проголошено, як відомо, в Індії повну свободу країни маніфестом, який заявив постанову Індії повністю відірватися від Англії.
Під враженням успіхів німецьких підводних човнів на західному побережжі Атлантійського океану, як подають з Ню-Йорку, вашінгтонський уряд дав розпорядок передучора про загострення цензури для всіх агентств і пресових представництв.
Британська адміраліція відкликала до Шотландії свого дотеперішнього командувача на Мальті, віцеадмірала Форда. На його місце призначено адмірала Летсена. 