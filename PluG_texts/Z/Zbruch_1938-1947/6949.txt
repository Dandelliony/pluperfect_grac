Розвязали Союз Українок!

ГОРОДСЬКЕ СТАРОСТВО У ЛЬВОВІ РОЗПОРЯДКОМ З ДНЯ 6. ТРАВНЯ 1938 Р. ПРИПИНИЛО ДІЯЛЬНІСТЬ ЦЕНТРАЛЬНОГО Т-ВА „СОЮЗ  УКРАЇНОК".
У мотивах рішення на першім місці поставлено ЗВЯЗКИ З НАЦІОНАЛЬНИМИ УСТАНОВАМИ, ЯК „МАСЛОСОЮЗ", „СІЛЬСЬКИЙ ГОСПОДАР" ТА ІНШІ; видвигання справи бл. п. Ольги Басарабової  в рр. 1924—1925  на терені Міжнародньої Жіночої Ради (якої, до речі, "Союз Українок“ не є членом і в якої конґресах ніколи участи не брав); ПРИСТУПЛЕННЯ ЧАСОПИСІВ „СОЮЗУ УКРАЇНОК“ ДО ПРЕСОВОГО ПОРОЗУМІННЯ; деякі статті у „Жінці"; НЕҐАТИВНЕ ВІДНОШЕННЯ ДО АВТОРІВ І ПРИХИЛЬНИКІВ Т. ЗВ. НОРМАЛІЗАЦІЙНОЇ ПОЛІТИКИ („пєнтнованє за  помоцон свей праци в опінії публічней ауторув і зволєннікув т. зв. політикі нормалізацийней"). Розпорядок про розвязання „Союзу Українок" з мотивами має повних 4 стор. друку. Подамо його цілістю в найближчому числі.
Рівночасно припинили два часописи  "Союзу Українок“ — „Жінку“ й „Українку“.
Дня 6. ц. м. вечором переведено основну ревізію в приватних помешканнях голови Т-ва п. Мілєни Рудницької, заступниці голови п. Шепаровичевої та деяких інших членів Виділу.
Саме коли пишемо ці рядки —  відбувається ревізія в домівці централі „Союзу Українок".
Телефонують нам теж з ріжних повітових міст про ревізії у голов і виділових тамошніх філій „С. У.“. 