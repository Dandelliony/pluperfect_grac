◦ ◦ ◦ ◦

Зголошуйтеся до праці. Прецизійного токаря, зварювача і (швайсера), слюсара та двох автомеханіків як інструкторів, прийме зараз до праці у Львові Український Комітет на Львів—місто, Ринок ч. 10 II. пов. Голоситися у секретаріяті.
Потрібно волосних старшин. Усіх інтеліґентів, а зокрема абсольвентів адміністраційних курсів у Львові, Станиславові і Тернополі, які не працюють у свому званні, просимо зголоситись письмом негайно на адресу: Український Центральний Комітет — Організаційний Відділ, Львів, Паркова 10.
Учням середніх і фахових шкіл під увагу. Зацікавленим подаємо до відома, що стипендійні прохання на друге півріччя не слід безпосередньо присилати до Українського Центрального Комітету, Відділ Суспільної Опіки, Реферат Допомоги Середньо- і Фаховошкільній Молоді у Львові. Їх треба складати в дирекції школи, а вона, чи Комітет їх разом пересилає. Прохання, що надходять безпосередньо від учнів до Реферату не будуть розглядані Комісією Допомоги Середньо- і Фаховошкільній Молоді.
Курс суддів копаного м'яча. 23-го лютого відбудеться в домівці Українського Комітету на Львів—місто, Бурґпляц (давніше Домбровського) ч. 3 у вечірніх годинах перша лекція теоретичного курсу для кандидатів на суддів копаного м'яча. Курс розписаний на 6 лекцій (кожна по півтора години). Докладні інформації на місці, або телефоном ч. 244-51.
Тернопіль розрухався. Українське Тіловиховне Товариство у Тернополі відновило свою діяльність. Перші сходини відбулися 19-го січня у присутності референта тіловиховання тернопільської округи прок. Слоневського. Підчас других сходин у дні 23. січня назначений голова товариства п. Володимир Чубатий доповнив провід: заступник п. д-р Дзюбановський; секретар: Слава Чумакова; скарбник: Ілярій Клодзінський; господар: Роман Ільницький; начальник вправ: Степан Керничний і Меланія Хміль. Вже наступного дня сформувалася секція спортових гор, а її члени грали у відбиванку, УТТ-во має рухівню нар. школі при вул. Федьковича. Домівка покищо находиться у Міщанському Братстві. Руханка для жінок і чоловіків відбувається кожного вівтірка і п'ятниці від год. 5.40 до 7.30 вечором: У п'ятницю, 12 лютого відбудуться вправи на приладові змагання усіх руховиків і руховичок Тернополя у рухівні Українського Тіловиховного Товариства. Вправи переведе інсп. Тихоліз зі Львова. 