◦ ◦ ◦ ◦

Перше засідання нового японського кабінету
ТОКІО, 19 липня. На першому засіданні кабінету, що тривало 18 хвилин, князь Коноє зложив заяву, в якій сказав, що він рішив відновити національну структуру від основ, щоб сміливо й скоро здійснити намічену урядом політику для керування світовим становищем, що стає дедалі поважнішим.
Одночасно міністр війни генерал-лейтенант Гідекі Тойо та морський міністер Копиро Оікава спільно заявили, що вони будуть повністю піддержувати кабінет, який утворився у воєнному часі. Вони сказали, що основна політика нації залишиться незмінною.
Урядово повідомляють, що найближче засідання кабінету призначується на 22-ге липня.
Ірляндія хоче залишитися вільною і самостійною.
Відповідь де Валери на рузвельтову й черчілеву політику "творення баз"
ДЕБЛІН, 18, VII. Прем'єр міністрів де Валера відповів у четвер в парламенті на поставлене йому питання: "Коли на нас хтось нападе, ми всі зуміємо полягти в боротьбі за цю справу, про яку будемо знати, що вона напевно справедлива. Ми готові заглянути цим подіям у вічі. Ми рішили жити власним життям".
Танкерам СДА треба латати діри.
Чолобитня директора австралійської нафтової компанії в СДА
НЮ ЙОРК, 19. VII. Директор австралійської нафтової компанії Гембл виїхав, за повідомленням "Асошіейтед Пресс" до СДА, щоб хоч трохи заповнити щілини, що повстали внаслідок німецьких ударів, старається Гембл одержати тут танкери, які могли б перевозити бензину із Сполучених Держав до Австралії.
Кілько латвійців пропало
СТОКГОЛЬМ. Газета "Стокгольме Тіденген" приносить звідомлення свого спеціяльного кореспондента, що в Ризі мав пагоду виробити собі уявлення про нікчемні жорстокости большевиків. Цей шведський кореспондент заявив, що латвійський народ втратив впродовж одного року приблизно 10 відсотків із свого числа. 200.000 мешканців Латвії від найменших дітей до 80-ти літніх старців, заслано на безмежні російські степи і в арктичні райони Сибіру. Ніхто не знає, сказав він, скільки дійшли на місце призначення.
Сталін наркомом оборони
СТОКГОЛЬМ, 20. VII. Як подає Рейтер, московське радіо проголосило, що Сталін, задержуючи свій пост голови раднаркому, призначений також наркомом оборони; маршал Тимошенко буде його заступником.
Факт, що враз з останніми резервами кидається на терези ім'я кривавого Сталіна, як наркома оборони, є ознакою надзвичайно тяжкого положення Москви. Одночасно сподіваються московські правителі цим приховати внутрішню слабість, яка вже навіть приятелям большевиків щораз виразніше усвідомлюється.
Переслідування розбитого ворога в південній частині східного фронту
Звідомлення Верховного командування. З Головної Кватири Фірера, 21 липня.
Верховне Командування Збройних Сил повідомляє:
В південній частині східного фронту німецькі, румунські і мадярські війська переслідують розбитого ворога.
На всіх інших відтинках фронту бойові дії розвиваються далі успішно, при чому продовжується ліквідація численних окружених ворожих груп.
В боротьбі проти Великобританії авіація останньої ночі біля східного побережжя Англії потопила два транспорти загальною водотоннажністю в 11.000 регістрових брутто-тонн та один швидкохідний катер. Наші літаки бомбардували портові споруди на східному побережжі Шотландії, на південно-східному побережжі Англії і аеродроми в південно-східній частині острова.
В Північній Африці німецькі літаки успішно бомбардували становища бритійської артилерії і портові споруди Тобрука. В повітряних боях збито три бритійсьні винищувачі.
При бритійських спробах налетів на побережжя Каналу впродовж вчорашнього дня і сьогоднішнього ранку винищувачі і зенітна артилерія збили 8, патрульні судна 4 ворожі літаки.
Бритійські літаки бомбардували останньої ночі декілька місцевостей Західної Німеччини; скинено розривні і запалювальні бомби. Цивільне населення мало незначні втрати.
Бої в Африці
Звідомлення італійського командування
РИМ, 20. VII. Звідомлення італійського Головного Командування з неділі, звучить: З Головної Кватири Збройних Сил повідомляють:
В двох останніх ночах бомбардовано знов повітряні бази на Мальті.
В Північній Африці артилерійська перестрілка на фронті Тобрука. Повітряні сили держав осі бомбардували ворожі табори і укріплення в Тобруку. Коло Марса Матрух заатакували два наші літаки англійський 1000-тонний крейсер, який поцілено торпедою.
Ворог зробив налети на Бенгазі й Тріполі. В Тріполі збили наші винищувачі один бомбардувальний типу "Бленгейм", що загорівся. В Східній Африці англійські літаки бомбардували Гондар.
Один з наших підводних човнів, що діяв на водах Атлантики, не повернувся на свою базу.
В Середземному морі один з наших підводних човнів під командуванням капітан-лейтенанта Цанні, торпедував і потопив англійський есмінець. Інший підводний човен під командою капітан-лейтенанта Міліоріні потопив ворожий підводний човен. Ще один англійський підводний човен потопили два наші торпедні катери під командуванням капітан-лейтенанта Гамальорі і Мартінолі.
РИМ, 21. VII. Звідомлення Італійського Верховного Командування з понеділка звучить:
Головна Кватира Збройних Сил повідомляє:
Вночі на 21. VII. наші літаки бомбардували аеродром Мінабба (Мальта).
В Північній Африці на фронті Тобруна відбито спроби ворожих частин наблизитися до становищ, вдержуваних нашими військами. Літаки держав осі бомбардували батерії і укріплені становища Тобруна. Німецькі винищувачі на північ від Соллума атакували сильне з'єднання ворожих винищувачів і збили три машини типу "Кертіс П 40".
Бритійські літаки зробили новий наліт на Бенгазі.
У Східній Африці жива діяльність артилерії на відтинку Уолхофіта. На інших частинах фронту становище без змін.
Вночі на 21. VII. ворожі літаки бомбардували Неаполь. Є 15 вбитих в тому 5 міліціонерів протиповітряної оборони, і 24 поранених. Поведінка населення була спокійна і дисциплінована. 