Щасливий рік, щасливі дні

Прийшов новий 1940 рік. В серцях трудящих західних областей України минулий рік залишив багато світлих спогадів. В цей рік трудящі одержали волю і стали членами великої сім'ї народів Союзу Радянських Соціалістичних Республік. Безробітний став працювати, рядового робітника висунуто директором заводу, той хто не мав можливості вчитися, тепер студент і одержує стипендію, селянин одержав землю. Хіба можна перелічити все прекрасне і незабутнє, що було минулого року!
Напередодні нового року редакція звернулася до людей різних професій з запитанням: — який найщасливіший день був у вас минулого року? Нижче ми друкуємо відповіді на це питання. Хай квітне передова наука
Радянський уряд і особисто товариш Стлін невтомно піклуються про розвиток передової науки. По-батьківському вони турбуються за вчених. І всі ці люди знаходять собі працю відповідно до своїх знань і здібностей. В панській Польщі я цього не мав.
Минули ці чорні дні. І до мене на схилі літ прийшов радісний день. Львівський університет відкрив передімною свої двері, закликав мене працювати. Цього зворуливого моменту я ніколи не забуду. І доки життя мого, я нестиму в своєму серці вдячність радянському урядові і великій людині товаришеві Сталіну.
Василь Сімович — професор Львівського Державного університету Я бачив Сталіна!
Дні мого недовгого перебування в Києві і Москві як члена Повноважної Комісії Українських Народних Зборів лишаться в пам'яті на довгі роки.
В моєму серці навіки зберігся спогад про зустріч з великим Сталіним і його соратниками. Треба бути великим митцем, щоб змалювати постать людини, що своїми ділами заслужила таку велику всенародну любов. А все ж іноді кілька непомітних для людського ока рис, кидають на людину таке світло, що вона стає перед нами на весь ріст.
Це було на пленумі Спілки Радянських Композиторів України. Орденоносець Паторжинський ділився своїми спогадами про зустрічі з товаришем Сталіним. Він між іншим розповів про те, як товариш Сталін допомагав хворому композиторові Віктору Косенку. Він дав доручення знайти для нього хорошу квартиру. Під час хвороби композитора товариш Сталін щоденно звонив по телефону в Київ і цікавився станом його здоров'я.
Наш Сталін має на все чутливе око, він захоплюється мистецтвом і особливо музикою, яка найніжніше промовляє до людських сердець.
Дні зустрічі з Сталіним — незабутні.
Василь Барвінський — композитор. Я чекав цього 47 років
Сорок сім років я працюю на сцені українського театру. За цей час я тинявся бурлакою з міста в село, з села в містечко. Нас — українських артистів — гнала шляхетська влада як прокажених.
І враз це все розвіялось як навісний сон. Прийшов такий день в кінці жовтня 1939 р. — всенародним волевиявленням мене обрано депутатом Українських Народних Зборів. Яке велике було щастя подавати голос за те, щоб рідні західноукраїнські землі навіки воз'єднались з Країною Рад! Якою гордістю сповнилось моє серце в цей незабутній день, справді найщасливіший у моєму житті.
За це я від щирої душі вдячний великій людині, якій я зобов'язаний всім — великому нашому другові товаришеві Сталіну.
Іван Рубчак — артист Львівського Державного Українського Театру. 