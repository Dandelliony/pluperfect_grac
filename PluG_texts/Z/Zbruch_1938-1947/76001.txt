◦ ◦ ◦ ◦

Українська радіопередача. Сьогодні, у п'ятницю, 29-го січня від год. 10.30 до 11-ої передає Львівська Радіовисильня концерт українських популярних пісень у виконанні Люби Німців (сопран) і Юрія Лаврівського (баритон).
"Сурма" щедрує в Преображенці. В неділю, 30 січня на Службі Божій в церкві св. Спаса (при вул. Краківській) в 12-ій год. колядує і щедрує хор "Сурма". Датки зібрані на тацу — призначені на допомогу потребуючим.
Мистецькі кола збирають коляду. Цієї неділі (31-го січня) під усіми нашими церквами збирають датки на коляду відомі громадяни з наших мистецьких кол. Свою участь в тій збірці зголосили письменники, журналісти, плястики та артисти.
Збірні відвідини. Спілка Праці Українських Музик улаштовує у неділю, 31-го січня, в год. 14.30 збірне відвідання малярської виставки. Члени Спілки зберуться перед домівкою виставки (пл. Марійська ч. 9).
Курс кравецького крою. Об'єднання Праці Українських Ремісників при Українському Комітеті на Львів—місто повідомляє, що незабаром пічнеться курс кравецького крою. Курс триватиме три місяці у вечірних годинах. Зголошення у домівці ОПУР при Українському Комітеті на Львів—місто, вул. Вірменська ч. 25, І. пов. до 10-го лютня ц. р. включно. 