◦ ◦ ◦ ◦

Верховне Командування Німецьких Збройних Сил повідомляє:
В північно-західній частині Кавказу взяла піхота при успішній співпраці артилерії й авіяції приступом численні гірські хребти, зламавши завзятий ворожий спротив. Крім того переводила авіяція запеклі бомбові атаки проти пристані Туапсе. При цьому запалено більший фрахтовий корабель, на водах побережжя пошкоджено один дальший торговельний корабель, як теж одно сторожеве судно.
Над Тереком здобуто в твердому бою місто Пришибську.
В Сталінграді тривають запеклі бої по домах. Підчас відбивання сильних відтяжувальних атак від півночі, знищено 34 совєтські бронемашини. Авіяція знову важко бомбардувала постачання ворога на залізничих шляхах на схід і захід долішньої Волги і склади пального біля Саратова.
На північний захід від Воронежа не повелися дальші ворожі атаки. На середущому фронтовому відтинку власні наступальні дії проходять успішно. Ворожі наступи біля Ржева відбито.
На північному фронтовому відтинку осягнув власний наступ на південь від озера Ладоґа, не зважаючи на завзятий ворожий спротив і даремні протинаступи дальші терени.
На східному фронті збито вчора 62 большевицькі літаки. Два власні літаки пропали.
Британські літаки скинули минулої ночі розривні й запальні бомби в деяких околицях північної Німеччини і данського побережжя. Населення мало втрати. Збито 10 британських літаків. Німецькі бомбовики бомбардували в ніч на 24 вересня воєнно-важні об'єкти графства Йорк у середущій Анґлії.
Як уже подано в спеціяльному повідомленні, заатакували німецькі підводні човни між Шпіцберґеном та Ісляндією конвойну валку, яка верталася з совєтських пристаней до британських і американських пристаней і складалася з більше охоронювальних суден, як і з транспортових кораблів. В запеклих цілоденних боях проти незвичайно сильної охорони, потопили наші підводні човни 3 есмінці, 1 допоміжний крейсер та 5 транспортових кораблів, загальної містоти 50.000 брт. Дальших 2 кораблі пошкоджено сильно поцілами торпед.
В Атлянтійському океані, біля Африки і в Караїбському морі, потопили інші підводні човни з конвойних валок і в окремих виправах 13 ворожих торговельних кораблів, загальної містоти 75.000 брт., як теж 1 корвету та пошкодили 1 дальший корабель поцілом торпеди.
Таким чином втратило вороже мореплавство за останніх 4 дні знову 19 кораблів у 125 тисяч брт., з того 3 есмінці і 1 корвету.
Бомбардування Гастінгсу
БЕРЛІН, 24 вересня. — Німецькі бойові літаки обкидали вчора знову бомбами військові споруди на схід від міста Гасгінгсу, на південному побережжі Англії. Бомби вибухли в великих бльоках домів, наслідком чого багато домів завалилося. В пополудневих  годинах німецькі ловецькі літаки запалили три заставні бальони, що висіли перед пристанню Дувру. У самій пристані Дувру німецькі літаки обстрілювали скорострільним вогнем у дуже низькому леті англійські швидкі човни, що стояли в пристані на якорі.
Еспанські добровольці їдуть на східний фронт
САН СЕБАСТІЯН, 24 вересня. — З Еспанії виїхали нові добровольці на східний фронт, щоб заступити вояків Синьої Дивізії, які вже довго боряться на фронті. Еспанське населення сердечно прощалося з добровольцями, що покидали еспанську землю.
На Мадаґаскар
СТОКГОЛЬМ, 24 вересня. — Як повідомляє Ройтер на основі радіовістки з Таннаріви, столиці Мадаґаскару, що англійські війська ввійшли до тієї столиці в середу в годині 17-ій місцевого часу.
Величезні втрати ЗДА
СТОКГОЛЬМ, 24-го вересня. — Після того, як американське морське міністерство подало до відома втрату великого літаконоса "Йорктавн", що мав 20.000 рбт містоти, з військових кол вказують на те, що від часу приступлення до війни Злучених Держав, воєнна американська фльота втратила майже третину своїх літаконосів та кораблів-авіоматок. Коли йде про втрачені кораблі, то між ними є "Ентерпрайз", "Йорктавн", "Лексінктон", "Саратога", "Горнет" та авіоматка "Лянглєй".
В хвилині приступлення до війни мали Злучені Держави 7 літаконосів, з яких 5 уже затоплено. З двох авіоматок є тепер в службі тільки одна "Bpайт".
Італійське воєнне звідомлення
РИМ, 24 вересня. — Головна Кватира Італійської Армії подає 23. ц. м.:
На єгипетському фронті нормальна діяльність артилерії. Німецькі ловецькі літаки збили в боях у повітрі один англійський літак над Африкою і один над Кретою. Ворожий налет на Бенґазі дав у висліді кілька жертв та спричинив невеликі шкоди. Наші ескадри спадних літаків обкидали запальними і розривними бомбами летовище Гальфару. Один з наших літаків не вернувся вчора зі своєї акції. 