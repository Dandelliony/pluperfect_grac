Перед новим загостренням положення в Европі.

В Льондоні оголошено відповідь ґен. Франка у справі відкликання добровольців з Еспанії. Еспанський національний уряд годиться відкликати добровольців під умовиною, що це саме зроблять червоні і що відкликані добровольці не вернуться до Еспанії. Національний уряд годиться признати лише дві пристані безпеки у ворожій смузі: одну в Катальонії, другу на півдні так, щоб кораблі могли довезти туди харчі і що пристані будуть далеко від терену воєнних подій. Крім того уряд ґен. Франка домагається признати йому права комбатантів. Уряд не згодився на летунську обсервацію над еспанською територією.
В Льондоні побоюються, що комітет неінтервенції опиниться знову у сліпій вулиці, бо совітський амб[асадор] Майський заявив, що — СССР не піде вже на ніякі уступки ґен. Франко. Крім того в Льондоні обурені, що італійська преса хвалить подвиги італійських летунів з Балєарських островів тоді, як у пристанях червоної Еспанії раз-у-раз затоплюють анґлійські кораблі.