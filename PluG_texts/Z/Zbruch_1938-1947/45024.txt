◦ ◦ ◦ ◦ ◦ ◦ ◦

Концентрація японських воєнних кораблів в бухті Сайгона
ШАНХАЙ, 1. (ТАРС). Як повідомляє газета "Дамей-Ваньбао", вчора вранці ескадра японських воєнних кораблів і велика кількість транспортних суден з військами чисельністю до двох дивізій ввійшли в бухту Сайгона.
Американські воєнні кораблі в тонкінській затоці
ШАНХАЙ, 1. (ТАРС). Газета "Даіньєбао" повідомляє, що в Tонкінській затоці появилися три американських воєнних кораблі. Появлення їх було цілковитою несподіванкою для японського морського командування, бо японський флот, готуючись до експансії на південь, саме мав намір взяти цю бухту під свій повний контроль.
Воєнні дії між Tai і французським Індо-Китаєм
НЬЮ-ЙОРК, 1. (ТАРС). Як повідомляють американські кореспонденти, в офіціальних колах Tai підтверджують повідомлення про те, що літаки Таі бомбардували "у відповідь на французське бомбардування Tai" міста Французського Індо-Китая — Такек і Саваннакет.
ШАНХАЙ, 2. (ТАРС). Агентство Юнайтед Пресс повідомляє, що французські війська обстріляли 29 листопада з мінометів місто Лакон (на річці Меконг, в Tai) після того як 7 літаків Tai бомбардували міста французького Індо-Китая — Такек і Саваннакет. В результаті бомбардування обидва міста сильно потерпіли, багато будинків зруйновано. Є жертви.
НЬЮ-ЙОРК, 2. (ТАРС). Як передає агентство Юнайтед Пресс, вище командування Tai оголосило, що бій між французською авіацією і авіацією Tai над кордоном французького Індо-Китая вчора продовжувався.
Як повідомляє кореспондент агентства Ассошіейтед пресс війська Tai окупували три райони французського Індо-Китая — Банонгкіан, Банокекрабант і Пратучай.
За повідомленням агентства Юнайтед пресс, французські війська у відповідності з франко-японською угодою знов зайняли Лансонь і Дондан на кордоні французького Індо-Китая з китайською провінцією Гуансі.
НЬЮ-ЙОРК, 2. (ТАРС). Агентство Ассошіейтед Пресс повідомляє, що 1 грудня між літаками Французького Індо-Кнтая і Tai відбувся 20 хвилинний бій над містом Такек. Результати невідомі.
Агентство Юнайтед Пресс передає, що, за офіціальними відомостями, в результаті бомбардування міст Такек і Саваннакет авіацією Tai є 11 убитих і 23 поранених.
Італо-грецька війна
АФІНИ, 2. (ТАРС). В опублікованому вчора увечері зведенні верховне командування грецької армії повідомило: "наші війська значно просунулись по всьому фронту. Зайняті пункти, важливі для дальшого розвитку операцій. В районі Премета захоплено більше 150 полонених і багато воєнних матеріалів".
За повідомленням міністерства державної безпеки, 1 грудня нальотів італьянської авіації на внутрішні райони Греції не було.
БЄЛГРАД, 2. (ТАРС). За повідомленнями з манастиря "св. Наума", воєнні дії між Грецією і Італією на північному фронті вступають в новий фазис. Греки після взяття Поградєца почали новий наступ.
В Поградєці греки зайняли всі державні будинки. Проте, як греки взяли Поградєц, повідомляють таке. Завдяки діям на лівому фланзі грецькі війська дістали можливість легко оволодіти новими позиціями перед містом Поградєц. Італьянці, одержавши повідомлення про прорив на лівому фланзі, відступили. Коли грецькі частини ввійшли в місто, італьянський ар'єргард зустрів їх рушничним і кулеметним огнем. Перестрілка продовжувалась тривалий час. На світанку при взятті центра міста греки не зустріли уже ніякого опору. Вдень 1 грудня в Поградєц вступила решта грецьких військ. Пізніше греки підвезли свої гармати на нові позиції і почали обстрілювати села на північний захід від Поградєца. Найсильніша артилерійська канонада відбувалась вчора в другій половині дня.
В Албанії настали холода. Сніг, що випав, досягає товщини в 30 см. В результаті цього пересування солдат, навіть звиклих до гірської місцевості, зв'язане з великими труднощами. Дороги були настільки розмиті дощем, що немож ливе просування артилерії. Зв'язок з грецькими військами, які знаходяться в Албанії, також натрапляє на великі труднощі. До нинішніх грецьких позицій на лівому фланзі навіть при хорошій погоді трудно підійти, а коли йде дощ, або сніг, — майже неможливо.
БІТОЛЬ, 2. (ТАРС). 1 грудня вранці продовжувались бої між грецькою і італьянською арміями. З ранку тут була чутна перестрілка, яка значно посилилась після полудня. Фронт відійшов від берегів Охрідського озера вглиб Албанії. Італьянські війська чинять опір грецькому наступові. Після взяття передовими частинами грецької армії Поградєца, вчора вранці в місто увійшли основні сили — праве крило грецької армії. В даний момент на захопленій греками території, на кордоні з Югославією установлені грецькі прикордонні пости.
НЬЮ-ЙОРК, 2. (ТАРС). За повідомленням агентств Юнайтед Пресс і Ассошіейтед Пресс, грецькі воєнні кораблі бомбардували Санті-Кваранту. Грецькі війська — в 46 милях від Тірани. Ними захоплено багато воєнних матеріалів в Поградєці, де знаходився головний італьянський воєнний склад. Грецька кавалерія і мотоциклісти переслідують італьянців, які відступають на північ від Поградєца по снігу глибиною в 3 фути. Греки просуваються за Поградєц, займаючи висоти в горах Камна і Мокра і намагаючись ізолювати італьянців, які відступають з Поградєца.
Англійські і грецькі літаки бомбардують італьянські комунікації і позиції в горах Мокра. Грецька кавалерія, просуваючись за Поградєц, зайняла дві гори висотою в 6 тисяч футів, які домінують над дорогою Кефасан—Ельбасан. Італьянці відступають в районі Конісполіса. Грецькі війська поступово оточують Аргірокастрон. Основні італьянські сили окопались вздовж головної дороги на Тепелене, в 5 милях на північ від Аргірокастрона, коло Маскуллора. 