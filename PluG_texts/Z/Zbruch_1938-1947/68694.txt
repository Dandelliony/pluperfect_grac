◦ ◦ ◦ ◦

Верховне Командування Німецьких Збройних Сил повідомляє:
Панцирні з'єднання і дивізії змоторизованої піхоти на схід від Дінця продерлися дальше на південь і широким фронтом осягнули долішній біг Дону на схід від Ростова. Дивізії піхоти знищили замкнені ворожі групи і зискали на просторі у фронтовому наступі на схід. Сильні штурмові повітряні сили вели винищувальні наступи передусім у смузі долішнього Дону з особливим успіхом атаковано залізничі лінії та залізничі двірці, густо заставлені транспортними поїздами. Як уже повідомлено надзвичайним звідомленням, німецька піхота 17 липня по кількаденних важких боях здобула приступом Ворошиловград, найбільше і найважливіше місто донецької індустріяльної области. Великі частини міста стоять у полум'ях. Відбито відновлені ворожі наступи проти мостового причілка Вороніжа.
На Середземному відтинку фронту продовжувано прочищувати позафронтову смугу.
На південь від Ільменського озера ворог атакував невдачно сильними силами. Один місцевий пролом відбито протинаступом.
В Єгипті втратив ворог кількасот полонених підчас одного безуспішного наступу проти німецько-італійських становищ. Винищувачі і зенітна артилерія зістрілили 13 британських літаків.
На Середземному морі одне німецьке підводне мовно зістрілило один британський водолітак.
У районі Каналу, на південь від Торкей, легкі бойові літаки потопили вчорашнього дня одне британське сторожеве судно і пошкодили важко один торговельний корабель.
На Онезі пошкоджено большевицький корабель
Фінське воєнне звідомлення
На Карельській вузині та на вузині Авнус відбито спроби випадів менших ворожих розвідувальних відділів. Одна власна бойова стежа вдерлася на одному відтинку вузини Авнус до ворожого становища та знищила два гнізда спротиву з їхніми заставами.
На східному фронті була місцями артилерійська діяльність. Біля Рукаерві відбито наступ меншого ворожого відділу з втратами для ворога. На інших відтинках фронту розвідувальна діяльність. Прибережна артилерія пошкодила на озері Онега одну ворожу канонірку. Вона блукалась опісля по воді без змоги маневрування.
Італійське воєнне звідомлення
РИМ, 18 липня, (тп). — Головна Кватира Італійських Збройних Сил повідомила 17 липня:
Ворожі панцирні одиниці, що атакували в просторі Ель-Алямайну, прогнано у протинаступі до їх вихідних становищ. При цьому втратили вони 10 бойових возів.
Іншу спробу наступу, поведену дальше на південь панцирними возами, відбив цільний вогонь нашої артилерії. Летунство держав осі брало дуже жваву участь у боях.
Воно обкидало ворожі авта на висунених становищах та в запіллі скорострільним вогнем та розривними бомбами. В повітряних боях збито 9 британських літаків.
Протилетунська артилерія Тобрука збила підчас налету що спричинив легкі шкоди, один ворожий літак, що злетів на землю горіючи.
Італійські та німецькі бойові літаки кидали підчас многократних налетів численні бомби над летовищами Мальти.
Холод у Бразилії
МАДРИТ, 18 липня. — За вісткою з Рійо до Жанейро, викликала хвиля холоду що впала на Бразилію, великі шкоди на плянтаціях кави. В наслідок цього тільки в провінціях Парана і Сао Паольо збір змалів на 50 чи 40 відсотків. Втрати в цілій Бразилії подають на 25 міл. долярів.
Мороз у Колюмбії
ВІГО, 18 липня. — В Колюмбії знищив несподіваний мороз всі надії на добрі жнива. Поля кукурудзи, пшениці і ячменю знищені зовсім.
Відзначення для націй на просторах сходу Европи
БЕРЛІН, 18 липня. — Фюрер видав окремі відзначення для членів націй, що замешкують простори на сході Европи. Це відзначення будуть давати як признання за хоробрість та особливі заслуги у зайнятих землях на сході Европи. Фюрер доручив шефові Верховного Командування Німецьких Збройних Сил видати відповідні виконні розпорядки. 