◦ ◦ ◦ ◦ ◦ ◦ ◦ ◦ ◦ ◦

Новий налет японських бомбовиків на Чункін.
ЧУНКІН. 12. 5. ПАТ. 21 японських бомбовиків виконали сьогодні новий (третій із черги) налет на Чункін, теперішню столицю Чайкайшека, не зважаючи на акцію китайських мисливських літаків, японські бомбовики перелетіли кілька разів понад містом і скинули велику скількість бомб. Розміри жертв у людях покищо невідомі. Багато домів знищених від бомб і пожежі. Китайці подають, що 3. японські бомбовики зістрілено.
Німецька преса атакує Туреччину.
БЕРЛІН. Коментуючи сьогоднішню заяву премієра Чемберлєна в палаті громад, кореспонденція "Дойтчер Дінст" пише й таке:
"Слід запитати, чого тепер сподіються відповідальні мужі турецької політики, віддалюючися від устійнених і певних засад невтральности і приступаючи до анґлійської політики, про яку всі мусять знати, що вона дбає тільки про власні інтереси та не дбає про жертви, що їх можуть зазнати інші народи. Чи думаєте, що робите добре — пише "Дойтче Дінст" — відступаючи від політичних концепцій Кемаля Ататірка та коли в Туреччини робити вазаля Великої Британії. Як Анґлія, так теж і Туреччина повинні памятати, що Німеччина й Італія є не лиш нерозлучні товариші бою, але і творять непереможну силу.
Протипольські виступи на Шлеську.
КАТОВИЦІ, ПАТ подає на підставі вісток з опольського Шлеська, що там прийшло до нових протипольських виступів. У Старій Всі к. Рацібожа поляків не допускали на майське богослуження до костела. Притому прийшло до побоїв. Найгірше вийшли ті, які добилися таки до костела. Після богослуження вони мусіли протискатися крізь юрбу німців. Кількох поляків, між ними дириґента польського співочого товариства, дошкульно побили. Дириґент зломив собі руку. В Рацібожу невідомі люди вибили вікна в польському банку.
З Берліна повідомляють про нову хвилю виселення поляків із Німеччини. Між ін. з повіту штумського виселили цілу родину Лямберте Ґазінського, Романа Ґавронського та Йосипа Левицького. Ґазінському веліли до 24 годин покинути Німеччину.
Югославянська реґентська пара на авдієнції в папи.
ВАТИКАН, ПАТ. Святіший Отець прийняв сьогодні на авдієнції в малій престольній салі югославянського реґента кн. Павла та його дружину кн. Ольгу. Папа XII відбув із югославянськими гостями довгу щиру розмову, відтак удекорував кн. Павла великою стяжкою ордену "Золотої остроги". Після авдієнції югославянська пара зложила візиту кардиналові державному секретареві.
Королівський корабель пустився в дальшу дорогу.
ЛЬОНДОН, РАЙТЕР. Кореспондент тієї аґенції на чердаку корабля, який везе анґлійську королівську пару, повідомив, що в год. 11.45 корабель, стриманий сильною мрякою, пустився в дальшу дорогу з правильною скорістю. Атмосферичні умовини помітно поправилися. Мряка поволі уступає.
Скандинавські держави дадуть Німеччині одночасну відповідь.
ОСЛЬО, ПАТ. Норвезький міністр закордонних справ Кот заявив у своїй деклярації, що він її зложив сьогодні представникам преси, що скандинавські держави дадуть на німецькі пропозиції заключити пакт неаґресії одночасну відповідь у черговому тижні.
Бритійська торговельна місія в Атенах.
АТЕНИ. 12. 5. ПАТ. Сюди прибула сьогодні анґлійська торговельна місія під проводом Лєйт Росса, яка перебувала досі в Букарешті, в якому сфіналізувала анґлійсько-румунську господарську умову, що її вчора підписано. Тепер бритійська делєґація переводить переговори з представниками грецького уряду. 