◦ ◦ ◦ ◦ ◦ ◦ ◦

Повітряні бої над Лондоном
НЬЮ-ЙОРК, 19. (ТАРС). Як повідомляє агентство Юнайтед Пресс, вчора о 12 годині за Грінвічем на Лондон були скинуті бомби. Над містом відбувався бій між англійськими винищувачами і німецькими літаками.
За повідомленням агентства Ассошіейтед Пресс, вчора ранком на східному побережжі Англії була помічена велика кількість німецьких літаків, що летіли на великій висоті в напрямі до центру Англії. Один з літаків скинув бомби на район південно-східного побережжя. Один німецький бомбардувальник з 24 літаків, що появились над Лондоном, був збитий над центральною частиною міста.
Лондонський кореспондент агентства Юнайтед Пресс повідомляє, що на центральній площі Пікаділлі стався сильний вибух, як гадають, в результаті падіння на землю або німецького, або англійського літака. Хмарну погода не дала можливості встановити точну кількість німецьких літаків, що появились над Лондоном. За наявними відомостями, в околицях міста бомбардуванням зруйновано багато будинків.
За даними агентства Юнайтед Пресс, вчора в нападі на Лондон взяли участь понад 100 німецьких літаків.
Дії англійської авіації
ЛОНДОН, 18. (ТАРС). Англійське міністерство авіації повідомЛЯє, що в ніч на 17 серпня англійські бомбардувальники зробили наліт на воєнні об'єкти Німеччини. Бомбардування зазнали хімічний завод в Леуна, бензиноочисний — в Белені, заводи Цейсса — в Ієні, заводи Мессершмітт — в Аугсбургу, завод Юнкерса — в Бернбургу і авіаційний завод — у Франкфурті. Наліт був зроблений на Рур, а також на аеродроми в Німеччині і окупованій нею території. З цих операцій три англійських літаки не повернулись назад. Крім того, один англійський літак скинув бомби на корабель противника в Ставангері (Норвегія).
Німецька нота урядові США
НЬЮ-ЙОРК, 18. (ТАРС). За повідомленням берлінського кореспондента агентства Юнайтед Пресс, Німеччина надіслала урядові США офіціальну ноту, в якій попереджає про "надзвичайні небезпеки", що можуть виникнути на шляху пароплава "Американський легіон", який повертається з Європи в США. Пароплав повинен пройти через мінірувані води воюючих країн, де можливі повітряні і військово-морські воєнні дії. В своїй ноті Німеччина попереджає США про те, що вона знімає з себе всяку відповідальність за можливі наслідки.
НЬЮ-ЙОРК, 18. (ТАРС). Як повідомляє вашингтонський кореспондент агентства Ассошіейтед Пресс, державний департамент США оголосив про своє відмовлення змінити курс пароплава "Американський легіон", який іде в США з Скандінавії, не зважаючи на попередження Німеччини про те, що вона знімає з себе відповідальність за можливі наслідки під час проходження пароплава в районі між мисом Рас (північно-західне побережжя Шотландії) і островом Роней, який входить в німецьку зону блокади Англії. Державний департамент заявив, що всі воюючі країни, в тому числі Німеччина, раніш дали запевнення в тому, що вони не завдадуть ніякої шкоди пароплаву "Американський легіон", державний департамент твердить, що він не може змінити курс пароплава або відстрочити його відплиття в зв'язку з виснаженням харчових запасів на пароплаві.
На пароплаві "Американський легіон" знаходиться 897 пасажирів, головним чином американці, які повертаються з скандінавських і балтійських країн.
Серед пасажирів — американський посланик в Норвегії Гарріман, члени дипломатичних місій та їх сім'ї, дружина шведського кронпринца і інші.
Американська нота Німеччині
НЬЮ-ЙОРК, 19. (ТАРС). За повідомленням агентства Ассошіейтед Пресс, державний департамент США 17 серпня послав американському повіреному в справах в Берліні, Кірку, інструкції з приводу передачі німецькому міністерству закордонних справ офіціальної ноти. Як вказується в цій ноті, державний департамент США сподівається, що пароплав "Амерікен Ліджец" ("Американський легіон") "не зазнаватиме неспокою від будьяких дій, проведених німецькими озброєними силами".
Як вказує агентство Юнайтед Пресс, на думку спостерігачів, характер ноти, "складеної в різних дипломатичних виразах, не залишає сумніву в тім, що Німеччина нестиме повну відповідальність в разі, якщо пароплавові буде заподіяна яканебудь шкода". Німецьке посольство у Вашінгтоні заявило, що "німецький уряд 18-го серпня опублікував в пресі комюніке, в якому ще раз підкреслює небезпеку, яка загрожує пароплавові від мін, встановлених вздовж передбачуваного шляху пароплава".
Японські вимоги Індо-Китаю
ЛОНДОН, 18, (ТАРС). Шанхайський кореспондент агентства Рейтер, посилаючись на китайські повідомлення, передає, що протягом останніх 48 годин Індо-Китай зайняв твердішу позицію щодо вимог Японії про надання їй воєнних баз і інші поступки. За наявними відомостями, між Китаєм і Індо-Китаєм досягнено угоди про тісне співробітництво в разі агресії проти Індо-Китая. Французські і китайські представники зустрінуться в Куньміні (головне місто провінції Юньнань) для обговорення спільних заходів по обороні Індокитая. 