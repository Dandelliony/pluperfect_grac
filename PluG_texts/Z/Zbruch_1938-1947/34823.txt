Відгуки іноземної преси на доповідь товариша Молотова В. М. на VI Сесії Верховної Ради СРСР

Естонія
ТАЛЛІН, 1 квітня. (ТАРС). Всі естонські газети публікують доповідь депутата Верховної Ради СРСР товариша Жданова про утворення Карело-Фінської Радянської Соціалістичної Республіки. Газети "Уус есті" і "Рахвалехт" вміщують доповідь товариша Жданова на першій сторінці газети.
Латвія
РИГА, 1 квітня. (ТАРС). Латвійська преса слідкує за роботою VI Сесії Верховної Ради СРСР. Сьогодні газети дають докладні повідомлення про утворення Карело-Фінської Радянської Соціалістичної Республіки і державний бюджет на 1940 рік.
Франція
Всі парижські газети, публікуючи звіт про доповідь товариша Молотова супроводжують його широкими коментарями. Найбільші газети, зокрема, "Пті Парізьен", "Журналь", "Евр" і інші наводять докладні звіти про доповідь. Газети "Ордр", "Віктуар" і "Евр" підкреслили в заголовках, що "Молотов категорично підтверджує нейтралітет СРСР". Ряд газет "Тан", "Парі суар", "Пті Парізьен" і інші з неприхованою злобою реагують на наведені в доповіді тов. Молотова факти, що викривають задуми паліїв війни і провал їх планів у Фінляндії. Ці газети супроводжують свої коментарії грубими антирадянськими вихватками. Проте в загальному антирадянському хорі французської преси виділяються деякі тверезі голоси. Наприклад газети "Епок" і "Ордр" визнають, що прлітика СРСР у нинішній війні є політикою справжнього нейтралітету. Газета "Ордр" вказує, що "СРСР підтвердив свою мирну політику у відношенні всіх країн, включаючи і Фінляндію".
Болгарія
СОФІЯ, 1 квітня. (ТАРС). Газета "Дума", коментуючи доповідь товариша Молотова на Сесії Верховної Ради СРСР, пише: "Виголошена перед Верховною Радою Радянської Росії промова Народного Комісара Закордонних Справ Молотова роз'яснює тверду позицію, зайняту радянським урядом по питаннях війни і миру, які хвилюють весь світ".
Прагнучи гарантувати мир між народами і відстоюючи свої безпосередні інтереси, СРСР не дозволить імперіалістичним силам ущімлювати інтереси народів, об'єднаних в Радянському Союзі.
Англія
Агентство Рейтер повідомляє, що всі англійські газети опублікували докладний зміст доповіді тов. Молотова.
Більшість англійських газет особливо докладно опублікувала цю частину доповіді, де говориться про відносини між СРСР і союзниками, а також між СРСР південно-східними європейськими країнами. Як і слід було чекати — реакційна англійська преса, зокрема, "Дейлі телеграф енд Морнінг пост", з особливим роздратованням реагує на цю частину доповіді, в якій вказується, що СРСР не був і ніколи не буде знаряддям чужої політики і завжди проводить і буде проводити свою власну політику.
Деякі англійські газети змушені підкреслити послідовний характер позиції нейтралітету, зайнятої Радянським Союзом.
Газети "Дейлі експресс" і "Сандей таймс", а також "Рейнольдс ньюс" виступили з вимогами "відновлення переговорів між англійським урядом і СРСР". (ТАРС). 