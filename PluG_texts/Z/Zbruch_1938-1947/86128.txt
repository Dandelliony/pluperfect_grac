◦ ◦ ◦ ◦

Велика втрата. Львів, 11-го січня. З Праги одержали ми болючу вістку: Ректорат, Академічний Сенат, Колеґія Професорів Факультету Права і Суспільних Наук та Кураторія Українського Вільного Університету в Празі з глибоким жалем повідомляють, що в четвер, дня 30-го грудня 1943 р. в 61. році життя упокоївся професор цього університету ОЛЕКСАНДЕР МИЦЮК, звичайний професор політичної економії, б. ректор і проректор Українського Вільного Університету, б. декан Факультету права і сусп. наук, та б. голова Кураторії У. В. У., член Наукового товариства ім. Т. Шевченка у Львові і т. д., і т. д. Похорон спаленням відбувся у вівторок, дня 11-го січня в год. 11. в Крематорії гол. м. Праги.   Образотворча вистава. Вистава праць членів Спілки Українських Образотворчих Мистців відкрито щоденно крім понеділків у часі від год. 10-ої до 15-ої в виставових залях при Марійській площі ч. 9, І-ий поверх.   Закриття оселі в Моршині. Відділ Суспільної Опіки Українського Центрального Комітету повідомляє: Подаємо до відома, що лікувальна Оселя в Моршині з незалежних причин переходово нечинна. Про нове відкриття Оселі буде своєчасно повідомлено.   Львівські вісті 