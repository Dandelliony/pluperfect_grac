◦ ◦ ◦ ◦ ◦ ◦ ◦

Згідно з бажанням д-ра Ст. Шухевича признаємо, що в його статті п. н. "Причинок до історії українських політичних процесів за Польщі" Редакція сама змінила вислів "публичний інтерес" на "загальний". Воно не зовсім погоджується з правничою інтерпретацією, яка відрізнює поняття "öffentlich" (прилюдний) від "allgemein" (загальний). — При цій нагоді дозволимо собі завважити, що на превеликий жаль українська правнича термінольоґія все ще душе шкутильгає, стоючи — всупереч духові української мови — неоднократно під сильним впливом польської та російської термінольоґії. Секція Українських Правників при УЦК має тут вдячне поле для праці: вона могла б завершити та доповнити колишні зусилля СУА в цьому напрямку, зладивши термінольоґічний словник для термінів, уживаних в польському та німецькому судівництві.
Сходини членів Секції Священиків при УЦК у Кракові відбудуться у второк, 11. лютого, в год. 19, в домівці при вул. Зеленій, ч. 26/7. — Управа.
Свято в честь сл. п. Ольги Басараб, що його влаштовує Жіноча Секція УОТ при співучасти Жіночої Чети Краківського Куреня, відбудеться у второк, дня 12. лютого ц. р., в год. 19-ій при вул. Льоретанській ч. 18.
Виїзд на ляйпціґський ярмарок. Цьогорічний весняний ляйпціґський ярмарок відбудеться в днях від 2. до 7. березня ц. р. Участь у прогульці можуть брати купці, що дійсно зацікавлені у відвідинах ярмарку. Про видачу пашпорту можна старатися лише у пашпортовім уряді свойого дистрикту. Краківське Пастштеллє Дозволяли виїхати лише 30-тьом українським купцям з краківського дистрикту. Торговельні Секції краківського дистрикту позбирають зголошення від кандидатів і разом з залучниками перешлють до дня 15. II. 1941 р. до УЦК, Господарський Відділ. Разом з зголошенням треба надіслати такі залучники: 1) 2 знимки, якщо даний кандидат, ще не виробляв собі пашпорту, а якщо вже виробляв пашпорт, то хай залучить старий до зголошення. 2) Виказку (лєґітимацію). 3) Реєстраційну карту, або потвердження маґістрату, що дана особа є купцем (може бути спільна посвідка для більше осіб). Купці, що на весні 1940 р. предложили посвідки, що є купцями, нових посвідок тепер не мусять предкладати. 4) 80 зол. на кошти, звязані з виробленням пашпорту, а саме: 30 зол. на сам пашпорт, 15 зол. на посвідку з Торг. Палати, 5 зол. на стемпель, 10 зол. на карту вступу, 20 зол. на інші видатки. — До Німеччини вільно взяти зі собою стільки грошей, на скільки Девізовий Уряд дасть дозвіл, прим. на 10 днів — 100 РМ. Такий дозвіл вистарається канцелярія УЦК. Залізничий білєт в обі сторони платиться полабськими золотими. Залізничих знижок з Ґен. Ґубернаторства не передбачується. Поворотний білєт з Кракова до Ляйпціґу та з Ляйпціґу до Кракова коштує 116,20 зол. Купці люблинського дистрикту мають вносити свої зголошення на виїзд через наш відділ у Люблині, Кракавер Форштадт 58. Їх обовязують усі дані точки. Керманич Господ. Відділу при УЦК. 