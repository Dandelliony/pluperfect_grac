Скреслюють адвокатських аплікантів. — За биття шиб. — Важко побили чотирьох студентів. — Пошесть тифу у Стрийщині.

Скреслюють адвокатських аплікантів. Дня І грудня ц. р. оголосять нову листу адвокатів на основі стану з 30. листопада ц. р. У новій листі впишуть кожному адвокатові: 1) віросповідання і 2) дату впису на адвокатську листу. На засіданні адвокатської ради у Варшаві 23. ц. м. рішено скреслити всіх адвокатських аплікантів, які обовязані відбути наперед практику в суді. Дотепер скреслено 24-ох адвокатських аплікантів.
За биття шиб у "Народній Торговлі" і "Маслосоюзі" відбулася 23. ц. м. розправа перед окружним судом у Львові. Суд засудив за биття шиб у "Народній Торговлі" і в "Маслосоюзі" підчас вуличних ексцесів 25. вересня ц. р. по українській демонстрації під мадярським консулятом у Львові: Миколу Коцура, Анну Гарматок, (карану кількакратно за крадіж) і Карла Гачальського по 6 місяців вязниці, СтаниславаМіса на 2 тижні арешту з припиненням виконання кари.
Важко побили чотирьох студентів. У четвер 21 ц. м вечором невідомі напасники напали на чотирьох студентів фармації жидів, які виходили з будинку медичного виділу при вул. Пекарській і важко побили та поранили ножами: Карла Целєрмаєра, Лєнперта, Сіґаля і Шнапіка. Важко ранений Целєрмаєр помер у шпиталі. Напасники втікли. Слідство веде прок. Хліпальський.
Пошесть тифу у Стрийщині. У Волосянці, пов. Стрий занедужало 15 осіб на плямистий тиф. 