◦ ◦ ◦ ◦

Українська радіопередача. Завтра, в середу, 19-го серпня, в часі під год. 10,30 до 11-ої ранку Львівська Радіовисильня надав передачу п. н. "Весна та літо в українських піснях". Виконавці: хор Євгена Козака та солісти: Євгенія Ласовська (сопран) і Лев Рейнарович (баритон).
Жіноче шкільництво. Від 12 до 20 ц. м. у Тернополі проголошено вписи до жіночих фахових шкіл: кравецької і господарської. Директоркою тих шкіл призначена пані Антоніна Онуферкова. Приймають дівчата з покінченою народною школою. Треба сподіватися, що батьки наших дівчат зрозуміють вагу тих важних в національнім житті фахових шкіл і запишуть своїх дочок до них.
Жнива в Тернопільщині. Жнива в Тернопільщині в повнім розгарі. Збіжжя вийшли середньо. Сильні спеки в першім тижні серпня запалили пшеницю і гречку. Зате з жита, ячменю і вівса сподіються гарного намолоту. Заготівельний апарат вже готовий, магазини вичищені так, що заготівля збіжжя піде безперебійно. Для вимолочення збіжжя спроваджено вугілля, запряжено навіть водяні млини до молотьби. 