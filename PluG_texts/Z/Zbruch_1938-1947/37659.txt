Ще раз про трест "Львіввуглерозвідка"

З контор до тресту надходили сумні звістки. Виконання травневого плану йшло на нижчому рівні ніж попередні місяці. Остання декада травня дала виконання плану по глибокому бурінню лише на 44,2 проц. Ще нижчий процент буріння на бурий вугіль. З дня-на-день зростала кількість аварій. В деяких місцях через них до 15 і більше процентів втрачалося робочого часу.
Очевидною стала загроза зриву плану і в червні. Це наочно підтвердила перша п'ятиденка. Та чи збентежило це керівників тресту? Нітрохи. Вони і на цей раз виявилися байдужі до такого стану. І це не випадково. Це — характерна риса для керівників цього тресту.
Вони з самого початку роботи віддали плани вуглерозвідки на відкуп стихії, самопливу. І зрозуміло, чому з місяця в місяць провалюються плани геолорозвідкових робіт. З восьми ділянок, що їх має підготувати трест для закладки шахт, не підготовлена жодна. Ще недавно, коли запитували керівників тресту, чому не виконується план, вони посилались на організаційний період, на відсутність устаткування. Організаційний період минув. Завезено в трест і устаткування. То чому ж зараз зривається план?
— Кадрів у нас не вистачає, низька кваліфікація тих, що маємо, головвуглорозвідка не допомагає, — скаржаться трестівці.
Проте, і перші, і другі доводи не відповідають дійсному стану. Справжня причина невиконання планів геологорозвідкової роботи криється, насамперед, в керівництві тресту своїми конторами, геологорозвідковими бригадами в незадовільному використанні механізмів.
В організації розвідкової роботи панує повний безпорядок. Відсутній будьякий контроль за роботою, без толку витрачаються сотні тисяч карбованців.
Трест має 14 бурильних верстатів. Чи всі вони працюють? Чи всі вони в достатній мірі навантажені? Ні! З наявної кількості верстата працює тільки 10.
Та й ті, за відсутністю постійних бригад, мають великі перебої в роботі, часті аварії.
Характерно, що рішучої боротьби з аваріями в тресті не ведуть. Тут вважають аварію за неминуче і цілком нормальне явище. Ніякого реагування на виведення з ладу державних машин, ніякого аналізу, чому сталась аварія, хто в цьому винен, покищо немає.
Працівники вкробничо-технічного відділу тресту тт. Надеждін і Дзярський регулярно одержують зведення, ведуть загальну статистику про кількість аварій і на цьому справа кінчається. Самі на місце аварій не виїжджають. Вони рідко бувають і в конторах. Замкнувшись в чотирьох стінах відділу, вони тільки по зведеннях дізнаються, як працюють та чи інша геологорозвідкова група. Через зведення, при чому часто неправдиві, вони довідуються про роботу і ріст окремих людей.
А тим часом кількість аварій не зменшується, а щоразу збільшується, по Золочівській конторі біля 50 проц. скважин мали аварії. При чому, ці аварії надто повільно лімітуються. Буває так, що аварію можна ліквідувати за якусь годину, а через брак аварійного інструменту вона не ліквідовується і за місяць.
Скаржаться керівники тресту на нестачу кваліфікованих кадрів. Тим часом вони не вивчають людей, які працюють в тресті, не бачать, що серед них виростають активні і кваліфіковані працівники. Сам керівник тресту тов. Верболоз змушений визнати, що колиб наявні в тресті кадри добре організувати, можна було б працювати багато краще.
Буває просто нечуйне ставлення до фахівців. Нещодавно в трест приїхав геолог тов. Дьоман. Довго ходив він по коридорах тресту, довго чекав, поки його приймуть і поговорять. Не дочекався. Він мусів залишити трест і піти працювати в іншу організацію.
Трест не завжди знає, що робиться в його конторах, якої допомоги потребують вони в роботі. Золочівська контора план гірничих робіт виконала тільки на 60 проц. Чому? Зза простих речей. Незадовільно підготовляється робоче місце, в штольнях немає освітлення, немає тачок. Через брак лісоматеріалу бувають великі простої робітників. Брак матеріалу! А в цей час відділ постачання тресту завозить у Жовквівську контору лісоматеріал на цілий рік.
Не керує трест конторами, а начальники контор, в свою чергу, не вникають в деталі виборництва. Спробуйте запитати начальника контори або головного інженера про стан роботи, про передових людей чи вартість проведеної роботи, вас попросять зачекати поки прийде статистик або бухгалтер бо такі відомості знаходяться тільки в них.
Не знають начальники контор і головні інженери, що робиться в них на виробництві. А звідси і наслідки, як от у Золочівській конторі. 5 бурильних верстатів одного дня тут пробурили тільки п'ять метрів.
Немає боротьби за кожний метр буріння. По 30 проц. робочого часу простоюють верстати тільки зза відсутності робочої сили. Невже в області не можна набрати робочої сили? Можна. Треба тільки, щоб керівники тресту не замикалися в стінах, а більше бували там, де вирішується доля виконання плану.
Ось, чому трест Львіввуглерозвідка не виконує своїх планів.
Ол. Степовий 