◦ ◦ ◦ ◦

Українська радіопередача. Завтра у середу, 2 лютого від год. 10.30 до 11-ої передає Львівська Радіовисильня концерт творів Василя Барвінського у виконанні Дометія Йохи (баритон), Романа Савицького (фортепіян) та Івана Севастіяна Барвінського (віолончеля).
Авторський вечір Т. Осьмачки. Спілка Праці Українських Письменників улаштовує в четвер, 4-го лютого ц. р. у приміщеннях Літературно-мистецького Клюбу при вул. 29-го Червня 10, авторський вечір поета Тодося Осьмачки. У програмі читання 2-ої частини твору п. н. "Чичка Свирид". Початок в год. 18-ій (шостій) вечором.
Агрономічні фахівці. Хліборобська Палата закликає всіх, що мають аґрономічну освіту, себто вищі, середні або нижчі фахово-аґрономічні студії та не працюють у свойому фаху, зголоситися письменно до Хліборобської Палати. Львів, Вінтерґассе ч. 8, III. пов., і подати такі дані: Ім'я і прізвище, фахова освіта, де працює і точна адреса.
Реферат про молодь у Клюбі. Спілка Праці Українських Письменників улаштовує завтра, у середу, 3-го лютого, в год. 18-ій (шостій) ввечір у поміщеннях Літературно-мистецького Клюбу при вул. 29-го Червня ч. 10, реферат о. іг. Іренея Назарка п. н. "Психіка сучасної молоді".
Відкриття нового німецького банку у Львові. Дня 1 лютого ц. р. у Львові при Вінтергассе ч. 11 Комерційний Банк — Акційна Спілка відкрила свою філію. Таким чином цей Банк має під теперішню пору у Ґенерал-Ґубернаторстві дві філії. Перша, яку відкрито ще в 1939 р., проявляє незвичайно гарний розвиток. Слід сподіватися, що також і ця новозаложена філія буде гарно розвиватися, тимбільше, що цей Комерційний Банк вже в попередніх роках діяв на терені б. Польщі і за цей час осягнув у своїй ділянці багато досвіду. 