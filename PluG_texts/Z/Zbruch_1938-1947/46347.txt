◦ ◦ ◦ ◦ ◦ ◦ ◦

Рідні, приятелям і знайомим та Всім, що не забули про мене у Свято Різдва Христового — щиро дякую та бажаю від себе Щасливого Нового Року! Богдан Лепкий.
Полк. Михайло Садовський шле найкращі новорічні побажання вшановним членам товариства та співробітникам і передплатникам В. І. т-ва та всім близьким і дальшим знайомим.
Щасливого нового року бажає Всім Шановним Громадянам, які зложили (чи зложать ще) свої Датки на Допомоговий Фонд Українського Студента. — Референтура соціяльноі опіки центрального Союза українського студентства (ЦеСУС).
Яєшний курс у Кракові. Заходом Дирекції УГАС-у та Господарського Відділу при УЦК відбудеться у Кракові яєшний курс, що пічнеться 27. січня ц. р. і триватиме 3—4 тижні. Ціль курсу: підготовити фахівців для яєшних відділів при Союзах Українських Кооператив у Ґен. Ґубернаторстві й інструкторів для працівників у зорґанізованій яєшній господарці. Курс матиме характер практичний і теоретичний. Кошти прожитку та приміщення відноситимуть тижнево приблизно 85 зол. Побажаним є, щоб на курс зголошувались ті, що вже в яєшнім ділі працювали та заміряють у цім напрямі дальше працювати та вишколюватись. Зголошуватись треба на адресу: УГАС, Краків, Зелена 18, найдалі до 21. січня 1841, подаючи при тому короткий життєпис, поручення від даного Союзу Кооператив та УДК, дані про відбуту практику (де, як довго та в якому характері) і теперішнє заняття. Звертаємо увагу на те, що торговля яйцями має вигляди на гарний розвиток, що українська кооперація робить усі можливі заходи, щоб торговлю яйцями на українських землях у Ґен. Ґубернаторстві перебрати в порозумінні з владою виключно у власні руки та що внаслідок того добрі фахівці найдуть відповідну працю та добрий заробіток. — Дирекція УГАС-у. 