◦ ◦ ◦ ◦ ◦ ◦ ◦ ◦ ◦ ◦

В Палестині знову гаряче.
ЄРУСАЛИМ. ПАТ. В останніх днях прийшло знову до низки терористичних актів, зокрема в північній частині Палестини. Арабські повстанці нападали кількакратно на жидівські автобуси. В околиці Гайфи прийшло до сутичок ніж бритійським військом та арабськими повстанцями.
Ситуація, яка витворилася в Єрусалимі у звязку з жидівськими протестами проти "Білої Книги", далі напружена. Поліція сторожить на головних вулицях і площах міста, які опинилися від минулочетвергових маніфестацій без світла.
В Гайфі засудив військовий суд на смерть одного терориста, обвинуваченого за вбивство 4 селян і за переховування зброї.
Японія відібє всі напади на манджурські кордони.
ТОКІО, ПАТ. Представник японського міністерства закордонних справ заявив журналістам, що неспокої на манджурсько-зовнішньо-монгольській границі повторялися кількакратно, одначе ніколи в таких розмірах, як останніми днями. Тепер зовнішньо-монгольські частини намагалися кілька разів вдертися на територію Манджурії на схід від озера Бутунор. Японсько-манджурські частини відбили ці наступи. Не слід сподіватися, щоб останні прикордонні інциденти дійшли до таких розмірів, як колись під Чанкуфеном, бо японсько-манджурську прикордонну сторожу скріплено і всі наступи будуть якнайрішучіше відбиті.
Совіти виринять у справі укріплення Алядських островів.
ГЕЛЬСІНКИ, ПАТ. Міністр закорд. справ Ерко заявив, що вияснення, яких домагався вчора совітський уряд у справі аляндських островів є військовою тайною і ніяка держава не була би схильна їх дати. Міністр Ерко додав ще, що причини подані совітським урядом є недостаточні, щоб відложити дискусію над аляндськими островами до осінньої сесії Ліґи Націй.
Одномісячний відпочинок канц. Гітлєра в Берхтесґаден.
Польська преса подає на підставі вісток із Льондону, що канцлєр Гітлєр покине Берлін негайно по дефіляді німецьких добровольців з Еспанії. Та дефіляда відбудеться мабуть на початку червня. Гітлєр перебуде цілий місяць на відпочинку в Берхтесґаден.
У звязку з тою вісткою в Льондоні панують здогади, що в червні настане деяка політична перерва.
Щойно партійний конґрес у Нірнберґу, який відбудеться на початку вересня, міг би стати гаслом до нової крізи. Ці поголоски сходяться з іншими політичними сплітками, мовляв Німеччина не буде рискувати авантури перед жнивами. 