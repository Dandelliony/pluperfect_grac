◦ ◦ ◦ ◦

Заява маршала Тіто кореспондентові газети «Таймс». ЛОНДОН, 14 листопада. (ТАРС). Агентство Рейтер передає заяву маршала Тіто бєлградському кореспондентові газети «Таймс». «Той факт, що наш Народний фронт здобув перемогу на виборах, — сказав Тіто, — не означає, що ми відмовилися або змінимо свою політичну орієнтацію. Наша орієнтація залишається попередньою: будівництво широкої демократичної системи, за якої кожна людина може вести пристойне життя. В цьому зміни не станеться». Тіто додав, що особи, які не стоять на боці Народного фронту, не зазнаватимуть переслідувань і проти них не буде вжито особливих заходів. При цьому Тіто зазначив, що він має на увазі тих, хто чесно виступає проти Народного фронту. Тіто відмітив, що Югославія надає великого значення швидкому задоволенню югославських вимог щодо репарацій з Німеччини та Італії, бо це зменшило б розміри матеріальної допомоги ззовні, якої потрібує країна.   Голодний страйк грецьких моряків у Англії. ЛОНДОН, 13 листопада. (ТАРС). Як передає агентство Рейтер, голодний страйк грецьких моряків, початий в Ліверпулі тиждень тому, поширився на 6 інших англійських Портів, у тому числі і на Кардіфф, Манчестер, Гулль і Брістоль. Грецькі моряки в Ліверпулі заявляють, що багато з них 6 місяців не мають роботи і перебувають у злиденному становищі, тому що про них ніхто не піклується. Федерація спілки грецьких моряків у своїй заяві зазначає, що ліквідація становища, що створилося, може бути досягнута шляхом виплати грецькими властями грецьким морякам у всіх країнах відповідної допомоги за безробіттям. До цього часу грецьким морякам не виплачується ніякої допомоги за безробіттям.   Закінчення голодного страйку грецьких моряків в Англії. ЛОНДОН, 15 листопада. (ТАРС). Агентство Рейтер повідомляє, що 10-денне голодування 600 грецьких моряків у 7 англійських портах закінчилося 14 листопада. Моряки погодилися на пропозицію грецького уряду про виплату безробітним морякам допомоги в розмірі 7 шілінгів 8 пенсів на день.   Суд над угорським фашистським злочинцем Імреді. БУДАПЕШТ, 14 листопада. (ТАРС). Учора в будапештському народному суді почалося слухання справи воєнного злочинця, колишнього прем'єр-міністра Угорщини Імреді Бела. Слідом за оголошенням обвинувального акту почався допит підсудного. Цей допит підтверджує справедливість пред'явлених Імреді обвинувачень і викриває перед судом злочинний характер діяльності цього угорського квіслінга. Він був ініціатором і автором фашистської програми озброєння, так званого «п'ятилітнього плану спорядження», який передбачав вибивання з угорської економіки і народного бюджету одного міліарда пенге на воєнні потреби. В той час Імреді був міністром фінансів. Пізніше, на початку 1939 року, він, будучи вже прем'єр-міністром, провів рішення про приєднання Угорщини до пакту держав осі. В цей період Імреді двічі побував у своїх господарів.   Англійська преса про матч "Динамо"—"Челсі". ЛОНДОН, 14 листопада, (ТАРС). Агентство Рейтер передає нарис Фостера про футбольний матч між командами «Динамо» і «Челсі». З того часу, як почалася війна, пише Фостер, це була найбільш хвилююча подія в галузі футболу. Гра динамівців — це гра першокласної команди. Їх тактика підходу до воріт часом збивала оборону «Челсі» і протягом перших 20 хвилин крайній правий нападу «Динамо» неодноразово проривався до воріт. Радянські форварди примушували оборону «Челсі» губитися в догадках і кілька разів вони знаходилися прямо перед ворітьми, маючи перед собою тільки воротаря Вудлі. Той факт, що рахунок в першому таймі виявився на користь «Челсі», що забила два голи, суперечив всьому ходові гри. Фостер відзначає тактику підходу, яка застосовується динамівцями, короткими, швидкими і точними перетасовуваннями. Воротар Хоміч — «Тигр» — виправдав усе, що про нього говорилося. Один з його кидків у першому таймі таки належав до числа найкращих, які будьколи доводилося бачити на стадіоні протягом довгих років. Проте, у другому таймі він зробив два ще більш сенсаційних кидьки проти «спеціальних» ударів Лаутона. Спортивний оглядач «Нюс кронікл» пише з приводу футбольного матчу «Динамо» — «Челсі»: «Коли б команда “Динамо” виграла вчора з великим числом очків, то вона дістала б не більше того, що вона заслуговує. Глядачі стежили з дивуванням за вмілою грою динамівців. В моїй пам'яті жодна команда не показувала кращого класу футболу». «Нарешті ми побачили, пише оглядач “Дейлі мейл”, який хороший російський футбол. Яким й далі так буде, то я, принаймні, ніколи не зможу цим пересититися... Динамівці подібні блискавці. Це наймолодша команда, яку мені будьколи доводилося бачити».   Вільна Україна 