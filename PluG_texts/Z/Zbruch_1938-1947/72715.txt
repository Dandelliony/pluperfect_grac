◦ ◦ ◦ ◦

Українські радіопередачі. Сьогодні, в середу, 4 листопада, в часі від год. 10.30 до 11-ої ранку Львівська Радіовисильня передає концерт пісень і скрипкових творів українських композиторів у виконанні Софії Гаврищук (меццо-сопран), Лесі Деркач (скрипка) та Марії Роговської (фортепіянний супровід). — Завтра, в четвер, в тому самому часі — передача народних пісень і танців у Козака, Люби Німців (сопран) і Є. Курилович-Чапельської (фортепіяний супровід).
Сходини ґіґієністок. Сходини гіґієністок в медсестер Українського Медично-Санітарного Об’єднання Праці при УЦК з рефератом гіґієн. Копистянської, відбудуться в четвер, 5 листопада, в світлиці Українського Центрального Комітету, Львів, вул. Паркова ч. 10, кімната ч. 8, в год. 18.30.
Капуста на харчові картки. У місяці листопаді ц. р. будуть продавати у крамницях з яриною по 1 кґ. білої капусти на відтинок А 28 харчової картки.
Сходини лікарів. Сходини лікарів Українського Медично-Санітарного Об’єднання Праці при УЦК з рефератом д-ра Дмирта Луцика на тему "Дисентерія і її бактеріофаг", відбудуться в п’ятницю дня 6 листопада ц. р., в год. 18.30, в приміщенні Туберкульозного Диспансеру Львів, вул. Лінде ч. 5.
Знайшли у трамваях. В часі від 21-го до 31-го жовтня, знайшли у львівських трамваях такі речі: шапку, парасольку, лікарську довідку, кальош, парасольку, 7 ключів, трамваєву карту, кальош, зарукавник, баньку, шапку, торбинку, мошонку, блюзу, торбу, окуляри, 2 течки, книжку, метрику, рукавиці, торбинку, хустинку, паспорт, гроші, гребінець, валізу, дитячий черевичок, шапку, течку. Всі знайдені речі можна відібрати при вул. Вулецькій ч. 4. 