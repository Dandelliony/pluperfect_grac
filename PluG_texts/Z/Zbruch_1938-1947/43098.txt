◦ ◦ ◦ ◦ ◦ ◦ ◦

Бомбардування Анґлії
БЕРЛІН, 24,10. Начальна команда німецької армії подає, що легкі формації літаків обкинули бомбами Льондон та інші важні обєкти в Анґлії.
У ночі німецькі літаки дальше бомбардували Льондон й осередки воєнного промислу та магазини зброї. Внаслідок бомбардування спалахнули пожежі.
Замітне, що ворожі літаки не налітали вчора на Німеччину.
Слідуючого дня з уваги на погані атмосферичні умовини в Анґлії діяльність німецького летунства була менша. Обкинено бомбами Льондон й одну фабрику в середущій Анґлії.
В ночі з 23 на 24 ц. м. ворожі літаки налетіли на Німеччину й силувалися заатакувати Берлін. Одначе лише декільком літакам удалося продістатися на столицю Німеччини й скинути бомби в мешканевій дільниці. Шкоди заподіяні ворожими літаками невеликі. Пропав один німецький літак.
"Тасс" дальше заперечує.
Чи Сталін говорив з турецьким амбасадором.
МОСКВА, 24. 10. Кореспондент американської пресової аґенції "Юнайтед Прес" у Стамбулі подає, що турецький амбасадор у Москві Гайрад Актай відбув 18 ц. м. тайну розмову зі Сталіном. Урядова совітська аґенція "Tacc" заявляє, що ці вістки неправдиві. Незалежно від того, що Сталін не звик приймати чужих амбасадорів і послів, лише у виїмкових умовинах приймав участь у дипльоматичних відвідинах у Молотова, у Москві не запримічено, щоби тамошний турецький амбасадор став проявляти пожвавлену діяльність. Як там відомо турецький амбасадор досі ще не відбув засадничої розмови з ком. Молотовом.
Сензаційні подробиці арештування Бека
БУКАРЕШТ, 24. 10. У звязку з арештуванням б. польського міністра закордонних справ Бека в Букарешті, подають, що Бек дав слово чести, що не пробуватиме втікати з Румунії. Одначе він зломив те слово, бо намагався втікати за кордон. Коли поліція арештувала Бека, тоді він заявив: "Я не є Беком, але анґлійцем." Коли ж це не помагало тоді Бек намагався перекупили поліціянта сумою півтора міліонів леїв, що їх одержав він від анґлійського посла у Букарешті. Ця квота була сконфіскована на користь державного скарбу.
Бека відставлено до поліційних арештів у Букарешті. Водночас арештовано низку членів б. польського посольства у Букарешті. Вони мали співділати в анґлійських приготуваннях до саботажів у нафтових теренах.
Поляки мусять покинути Румунію
БУКАРЕШТ, 25. 10. В останніх днях візвано до префектури поліції у Букарешті всіх польських утікачів і доручено їм якнайшвидше покинути Румунію. Німецький консуль у Букарешті своєчасно повідомив поляків, що 20. липня ц. р. поляки можуть свобідно вертатися до своєї батьківщини. Одначе вони цього не прийняли до відома й тепер як вороги Німеччини мусять покинути Румунію. Румунська поліція перевела трус у домівці б. польського посольства й знайдені документи доказують, що поляки вели шпигунську діяльність на користь Анґлії. — Шпигунською акцією поляків у Румунії проводив полковник Орловскі, — маючи до помочі 30. польських аґентів.
Сензаційні подробиці арештування Бека
БУКАРЕШТ, 24. 10. У звязку з арештуванням б. польського міністра закордонних справ Бека в Букарешті, подають, що Бек дав слово чести, що не пробуватиме втікати з Румунії. Одначе він зломив те слово, бо намагався втікати за кордон. Коли поліція арештувала Бека, тоді він заявив: "Я не є Беком, але анґлійцем." Коли ж це не помагало тоді Бек намагався перекупити поліціянта сумою півтора міліонів леїв, що їх одержав він від анґлійського посла у Букарешті. Ця квота була сконфіскована на користь державного скарбу.
Бека відставлено до поліційних арештів у Букарешті. Водночас арештовано низку членів б. польського посольства у Букарешті. Вони мали співділати в анґлійських приготуваннях до саботажів у нафтових теренах.
Поляки мусять покинути Румунію
БУКАРЕШТ, 25. 10. В останніх днях візвано до префектури поліції у Букарешті всіх польських утікачів і доручено їм якнайшвидше покинути Румунію. Німецький консуль у Букарешті своєчасно повідомив поляків, що 20. липня ц. р. поляки можуть свобідно вертатися до своєї батьківщини. Одначе вони цього не прийняли до відома й тепер як вороги Німеччини мусять покинути Румунію. Румунська поліція перевела трус у домівці б. польського посольства й знайдені документи доказують, що поляки вели шпигунську діяльність на користь Анґлії. — Шпигунською акцією поляків у Румунії проводив полковник Орловскі, — маючи до помочі 30. польських аґентів.
Італійське летунство бомбардує
РИМ, 25. 10. Начальна команда італійської армії подає, що у північній Африці ворожі літаки заатакували італійське військо, вбиваючи одного вояка. В околиці Буг-Бук італійський літак заатакував два ворожі бомбовики, примушуючи їх до втечі.
Дальше італійські літаки бомбардували базу маринарки в пристані Порт-Сайд, базу в Александрії. Всі італійські літаки вернулися на свої місця.
У Східній Африці італійські літаки заатакували летунський майдан Буру й знищили склади погінних матеріялів. Вороже летунство безуспішно бомбардувало Бурґаво й летунський майдан в Асмарі.
На другий день ворожі літаки знову намагалися атакувати італійські ворожі позиції у полосі Мактіля на схід від Сіді Барані, одначе наступ цей відбито.
У Східній Африці наше летунство бомбардувало ворожі військові обєкти на острові Перім, спричинюючи там пожежу.
Канцлер Гітлєр прийняв марш. Петена
У Франції, 25. 10. У четвер прийняв канц. Гітлєр, вертаючи зі зустрічі з ґен. Франком, шефа французької держави й премієра уряду, маршала Петена.
У розмові приймали участь німецький міністр закордонних справ Рібентроп французький віцепремієр — Ляваль.
Німецько-французькі взаємини
ВІШІ, 24. 10. Французький міністр закордонних справ Бодуа заявив представникам американської преси, що коли буде підписаний справедливий мир, він надіється, що між Францією і Німеччиною може дійти до згідливої співпраці у багатьох ділянках. Як щоб не вдалося навязати з Німеччиною такої співпраці, то це було б немудре і абсурдне. З ґеоґрафічного й господарського боку та співпраця конечна.
Зустріч канц. Гітлєра з ґен. Франком
Величезне вражіння у світі.
ГЕНДАЙ, 24. 10. Канц. Гітлєр зустрінувся учора на французько-еспанському кордоні зі шефом Еспанії ґен. Франком. У розмові веденій у союзницькому дусі, що лучить оба народи, приймали участь німецький міністр закордонних справ Рібентроп й еспанський міністр закордонних справ, Серрано Сунер.
Зустріч канц. Гітлєра з ґен. Франком відбулася у малому містечку, Гендаї. Залізничий двірець був замаєний німецькими та еспанськими прапорами й цвітами.
Коротко перед приїздом ґен. Франка канц. Гітлєр із мін. Рібентропом, маршалом Кайтлем і Бравхічем перейшли перед почесним баталіоном. У тій хвилі вїхав еспанський поїзд серед звуків еспанського національного гимну. Прибув ґен. Франко, мін. Серрано Сунер й оборонець Альказару Москардо.
Канц. Гітлєр привітався з ґен. Франком і мін. Сунером. Ґен. Франко представив канц. Гітлєрові членів свого окруження. Зчерги канц. представив ґен. Франкові німецьких достойників, що прибули на його привітання.
Після розмови, що її відбув канц. Гітлєр з ґен. Франком, оба державні мужі попращалися й еспанський поїзд відїхав з двірця серед звуків національного гимну Еспанії.
Оця зустріч викликала в політичному світі величезне вражіння.
Турецькі старшини у Греції
АТЕНИ, 24. 10. Від кількох днів перебуває у Греції делєґація грецьких старшин, що переговорює у військових справах, а зчерги має провірити оборонні уладження у грецьких пристаннях і на кордоні Греції.
Німецько-румунський договір про переселення
БУКАРЕШТ, 24. 10. Дня 22. 10. Підписано у Букарешті німецько-румунський договір в справі переселення німців з Полуд. Буковини й Добруджі. Після підписання договору відбулося у німецькому консуляті в Букарешті прийняття для членів обох делєґацій.
Закордонна політика Югославії незмінна
БІЛГОРОД, 24. 10. На конференції Радикальної Югославянської Унії виголосив прем. Цветковіч промову, в якій обговорив внутрішнє положення краю і закордонні взаємини Югославії.
Прем. Цветковіч підкреслив, що порозуміння з хорватами має добрі наслідки, та що уряд є приклонником національної єдности.
Якщо мова про закордонну політику Югославії, то вона остане незмінна. Уряд хоче вдержати приязні взаємини зі сусідами. 