◦ ◦ ◦ ◦

Верховне Командування Німецьких Збройних Сил повідомляє:
У Кавказькому районі здобуто залізничий вузол Тіхорецьк і досягнуто на широкому фронті залізничу лінію на північний захід від цього міста. Моторизовані відділи піхотних дивізій пробиваються дальше на південь. Ескадри винищувачів піддержували з високого та низького полету наступи панцерних відділів для поширення мостового причілка через Кубань. На південь від Ворошиловська швидкі з'єднання проломили у скорому наступі через Кубань залізниче сполучення поміж Чорним і Каспійським морем.
На північ від ріки Сал наступ німецьких і румунських відділів іде успішно вперед. Спеціяльна частина успіху в цьому районі належить румунським з'єднанням. У великому закруті Дону збито у завзятих оборонних боях 25 ворожих танків. Летунство продовжувало ніччю атаки на залізничі споруди у ворожому запіллі.
В районі Ржева тривають важкі бої. На півдні від цього міста втратили Совєти підчас безуспішних наступів 28 танків. Теж на Волхові заломилась ворожа, проведена танками, атака.
Вчора збито на східному фронті 108 ворожих літаків; 6 власних літаків пропало.
Після денних турбувальних налетів поодиноких ворожих літаків над західно-німецькою полосою, британське летунство провело останньої ночі безуспішні з воєнного погляду налети на райнсько-вестфальський промисловий район. Заподіяна шкода у мешкальних дільницях деяких міст не велика. Нічні винищувачі збили 5 атакуючих бомбовиків.
Летунство обкидало вчорашнього дня та останньої ночі бомбами важкого калібру по части з низького полету важливі з воєнного погляду споруди на південному та східному побережжі Анґлії.
Паніка в Єгипті
АНКАРА, 6 серпня. — В Єгипті знову зросла паніка. Тривожні настрої збільшилися у зв'язку з німецько-італійським налетом на летовище в Геліополіс. Це летовище лежить усього 8 кілометрів від Каїру. Через те у самому Каїрі знову піднялися голоси, що столицю Єгипту треба проголосити відкритим містом і не наражувати її на бомбардування. Мешканці Каїру масово поїхали оглядати спустошення, що його доконали німецькі бомбардувальники на англійському летовищі, але англійці окружили терен налету широким військовим кордоном. Анґлійська військова влада заборонила також їздити у надбережній смузі між Каїром і Олександрією, кажучи, що тамошні поля заміновані. Цей розпорядок був зовсім зайвий, бо цивільні мешканці Єгипту тікають на схід, а не на захід.
Італійське бойове звідомлення
РИМ, 5 серпня. Головна кватира збройних сил повідомляє.
В Єгипті не було ніяких важливіших подій на суходільному воєнному терені. Протилетунська артилерія одної із наших великих одиниць збила один ворожий літак, а німецькі винищувачі збили ще чотири ворожі літаки.
Летунські ескадри бомбардували вороже запілля. Німецькі літаки з особливим завзяттям атакували об'єкти в районі Олександрії.
Бомбардувальники держав осі продовжували свою діяльність і проти Мальти.
На водах коло Теодозії в Криму одна із наших фльотиль швидкоплавних човнів виконала сміливо нічну атаку на большевицьку корабельну ескадру та сторпедувала і затопила один кружляк типу "Красний Крим" у 6.500 тонн. Не зважаючи на завзяту ворожу оборону всі наші човни повернулися на свої бази.
Румунський король на Криму
БУКАРЕШТ, 6 серпня. Румунський король Михайло відвідав румунські війська на Криму. Він був у Севастополі та їздив по всьому Кримському півострові. Його подорож тривала три дні. Третього серпня король вернув ся літаком з Симферополя до Букарешту.
Великий землетрус в Новій Зеляндії
СТОКГОЛЬМ, 6 серпня. В неділю ранком навістив важкий землетрус всю північ Нової Зеляндії. Сотні коминів будинків завалилися. Тисяч вікон потріскали, а шкоди перевищують 100.000 фунтів. Вогнище землетрусу віддалене яких 80 кілометрів від міста Велінгтон.
Амбасадор Ошіма в Кракові
КРАКІВ, 6 серпня. — В середу в полудне прибув на летовище в Кракові цісарсько-японський амбасадор у Берліні, генерал-підпоручник Гіроті Ошіма, в товаристві підполковника Сайво, радника посольства Ушіби і одного представника міністерства закордонних справ. 