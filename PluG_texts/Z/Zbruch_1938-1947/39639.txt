Кінець Альбіону

(Від нашого кореспондента).
Рим, в липні 1940.
Уже з перших днів по розгромі Франції, що була остоєю сили Анґлії у Европі, держави оси зайняли сміле, визовне становище супроти Анґлії: у цьому визові була певність своєї сили, неподоланості, незаперечної у бою вищості. Тут приходить нам на думку полководець і політик кінця XIV стол. і першої половини XV — Піппо Спано: фреска майстра ренесансу Андреа Кастанії у конвенті Санта Аполонія у Флорентії. На цій великій фресці стоїть — між іншими — цей герой у панцирі, без шолому, в усій своїй величі, перед собою у півперек, як перед змагом тримає шаблю; в обличчі, в устах, в очах бачимо імпозантну, визивно-холодну, певну своєї перемоги, зухвалу — силу, що викликає моторошність у того, хто до цієї сили неприготований.
Що цій силі протиставила Анґлія? Крім слів, нічого. Черчіль виголосив промови, що мали тло чистої ізраїльської психолоґії: "...добре, що ми, врешті, самі — без Франції!" — нещодавно заявив був В. Черчіль. Він закликав, що Анґлія, це останнє забороло "людськости, демократії, цивілізації." І вже самої тієї заяви — заклику досить, щоби зрозуміти, що Анґлія над прірвою своєї потуги.
Уся европейська політика від світанку своєї історії, уся довга десятками століть культура Европи опирається виключно на національних прінціпах: нація — це єдино рушійна сила політичного, культурного, економічного життя, сили Европи. Політична філософія Европи вже в самому засновку відкидає якісь: "вселюдськості, універсальності, ґеніяльних батьків людськости" — це є їй чуже. В Европі найбільші політичні рухи відбувались на принціпах: нація — її сила, велич. А щойно від даної нації, що творила ці нові політичні цінності, розходились вони й на інші нації, народи. Докази: часи кінця XVIII і — для нас — XIX століття; а врешті — чого ми є свідками — фашистівсько-націоналістичний рух.
Прикладом цього твердження може бути й сама таки Анґлія. Її остров має за собою бурхливу і криваву історію. Тай сам початок, після упадку старовинної потуги Риму, політичного життя цього острову цікавий і повчальний: у V—VI столітті по Хр., коли там прибули предки сучасних анґлійців, то застали там населення, що не було здатне до війни і над яким легко було запанувати. Анґлія у своїй довгій історії, знає походи на свої землі Шкотів, Данії, Норвеґії. За володіння Генриха І (1110 — 1135), що дав підстави національної держави, Анґлія уже так скріпилась, що за Генриха II (1154—1189) володарює уже над південною Францією. Як кожна держава так і Анґлія перебула не одну внутрішню бурю: згадаймо початок XII стол., що було завершенням бурі, поява Magna Carla libertatum. Хто з нас не знає "Війни двох троянд" (XV стол.), що як кожна домашня війна — очистила атмосферу на довгі роки. Війни часів Реформи — Контрореформи: коли це еспанський король Филип II (1527— 1598) приготовляється зайняти остров — Анґлію, а тодішня королева Єлисавета (1533—1603) приготовляється до оборони. Цю війну, розбивши фльоту Еспанії під Кадикс (1596), виграла Анґлія, стаючи вже на шлях морської потуги: у цьому помічним було їй корсарство, що й приготовило анґлійську "таляссократію". Та до правдивого початку потуги Анґлія доходить — і в цьому суть прикладу до нашого у горі поданого твердження! — за часів великої революції Олівера Кромвеля (1599—1658). Його ідеї не опирались на "вселюдськості" він бачив тільки і виключно: Анґлію. Дух пуританізму, фанатизму, революційності — дали тоді Анґлії армію, що була непереможна, що своїми перемогами створила правдиві підстави сили Анґлії — на морях, на континенті. Тільки тому Анґлія — пізніше, коли в 1701 р. після смерти Якова II, король Франції Людвик XIV накидує їй свою волю, назначуючи королем Анґлії Якова Едварда — може взяти вирішну участь у Сукцесійних Війнах і їх виграти і стати вирішною силою на континенті. Тоді ж Анґлія занимає ключ до Середземного Моря — Ґібральтар.
Напевне — й В. Черчіль думає над цим, що, щоб виграти війну, треба було мати — крім грошей та зброї — ще й силу духа: нового, фанатичного, революційного духа, які, колись, винесли Анґлію у потугу, і які то сили сьогодні ведуть Німеччину Гітлєра від перемоги до перемоги, ведуть її до потуги. А "вселюдськість, цивілізація" це "рятуйте" слабих, декадентних народів.
Адже ж іще знаємо один приклад із історії: король Прусії Вільгельм І і імператор французів Наполеон III. Вони оба мали себе за людей призначення! Та перший вірив, що його післанництво є у тому, щоб робити добре для своєї країни, щоб скріпити і зробити потугою свою країну; а другий вірив, що він призначений принести добро людськості усій. Ідея короля Прусії Вільгельма І була його силою, а ідея Наполєона III була його упадком.
Тільки віра нації у свої ідеали, незахитна віра у свої сили — це трівалість буття Нації.
У затраті віри у свої ідеали, у свої сили — бачимо кінець Анґлії.
М. Тибрський. 