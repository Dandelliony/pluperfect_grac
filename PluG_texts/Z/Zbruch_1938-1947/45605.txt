◦ ◦ ◦ ◦ ◦ ◦ ◦

Розширення сітки аеродромів в США
Швейцарський авіаційний бюлетень "Інтеравіа" повідомляє, що, згідно з розробленою програмою, в США, на Гавайських островах і на островах, розташованих у південній частині Тихого океану, буде збудовано 4000 аеродромів.
На будівництво цих аеродромів гадають витратити 660 млн. доларів.
Для здійснення нової програми, яка передбачав забезпечення Сполучених Штатів аеродромами, потрібно буде найменше 3 роки. (ТАРС).
Зїзд конфедерації робітників Куби
НЬЮ-ЙОРК 25. (ТАРС). Газета "Нотісіас де Ой", що виходить у Гаванні, повідомляє, що другий національний з'їзд конфедерації Куби, який відбувся в Гаванні 13—17 грудня, більшістю 454 проти 21 голосу прийняв антивоєнну резолюцію. З'їзд переобрав генеральним секретарем конфедерації негра-комуніста Ласаро Пенья. На з'їзді були присутні делегати з усіх частин країни, представляючи 500 тис. членів конфедерації.
Воєнні дії в Албанії
АФІНИ, 25. (ТАРС). Грецьке телеграфне агентство передає таке комюніке грецького командування: "вчора під час місцевих боїв ми захопили багато полонених, а також 8 гармат і багато воєнних матеріалів".
За повідомленням газети "Пройа", італьянські війська, залишивши Хімару, відступили в напрямі Балони. Італьянці укріпляють свої позиції коло містечка Логарас, яке відкриває шлях до валонської рівнини. В районі Тепелене противник відступив з своїх позицій.
НЬЮ-ЙОРК, 25. (ТАРС). Як передає агентство Юнайтед Пресс, грецькі війська зайняли гірський прохід у 12 милях на північ від Хімари і в 15 милях від Валони. Англійські і грецькі воєнні кораблі обстріляли шлях між цим гірським проходом і Валоною.
Ліве крило грецьких військ зайняло село Берміт у 14 милях на захід від Тепелене. В секторі Грамш на центральному фронті греки перейшли ріку Холта і після запеклого бою зайняли село Іораніста.
БЄЛГРАД, 25. (ТАРС). За повідомленням газети "Політіка", греки, захопивши місто Хімару, залишили в ньому тільки невеликий загін. Усі інші частини військ просуваються вперед.
У районі Тепелене грецькі війська переходили вчора в штикову атаку проти італьянських альпійських загонів. На центральному фронті, де наступ греків є особливо рішучим, італьянці розпочали ряд контратак.
У районі Поградєца греки зробили кілька спроб прориву до Ельбасана, але щоразу натрапляли на жорстоку відсіч італьянської оборони. Прагнучи перерізати шлях, по якому італьянці одержують підкріплення з Ельбасана, грецькі війська захопили кілька важливих висот у районі рік Шкумба і Девол.
Грецькі частини, які оперують на півночі, просуваються на південь, щоб з'єднатися з військами, які діють у секторі Тепелене—Клісура.
Не зважаючи на холоднечу, в секторі Поградєц—Клісура іде запеклий бій. Італьянці перекинули сюди нові сили. Обидві сторони застосовують у атаках ручні гранати. Твердять, що італьянці захопили одну важливу стратегічну позицію і два села поблизу Клісури. Греки намагаються повернути собі ці позиції.
Воєнні дії в Африці
ЛОНДОН, 25. (ТАРС). Агентство Рейтер передає з Каїра комюніке командування англійських повітряних сил: "вночі 23 грудня англійська авіація інтенсивно бомбардувала Кастель Беніто і Тріполі. Бомби були скинуті на аеродром, на гавань, на ангари гідролітаків, на електростанцію і інші воєнні об'єкти в Тріполі. Бомбардування викликало численні пожежі і вибухи. Відмічені прямі попадання бомб у митні будинки, в мол і ангари. При бомбардуванні електростанції відбулось 9 послідовних вибухів. В результаті бомбардування знищена велика кількість горючого. Всі наші літаки повернулись на свої бази".
ЛОНДОН, 25. (ТАРС). Агентство Рейтер повідомляє, що ранок 25 грудня почався в районі Бардії сильною артилерійською канонадою.
За відомостями, одержаними з фронту, англійські сили продовжують безперервно укріплювати свої позиції навколо італійської лінії оборони. Італьянці, в свою чергу риють сховища і окопи. Позиції противника є об'єктом безперервного бомбардування англійців, яке стає все більш інтенсивним.
Виступ Черчілля
ЛОНДОН, 24 (ТАРС). Англійське міністерство інформації повідомляє, що вчора Черчілль звернувся по радіо з промовою до італьянського народу. Відмітивши, що в минулому між англійцями і італьянцями була дружба, Черчілль нагадав, що у війну 1914—1918 рр. Італія билася на стороні союзників. Далі Черчілль заявив, що не в інтересах італьянців брати участь у війні проти англійців.
Він вказав також на те, що відповідальність за вступ Італії у війну несе Муссоліні.
Воєнні дії між Таї і французським Індо-Китаєм
НЬЮ-ЙОРК, 25. (ТАРС). За повідомленням кореспондента агентства Ассошіейтед Пресс з Бангкока (Таї), представник верховного командування Таї повідомив, що воєнні дії між Індо-Китаєм і Таї тривають у різних секторах кордону. 23 грудня відбувались запеклі бої у верхів'ях ріки Меконг. Серед французів є багато вбитих і поранених. Як гадають, два французьких озброєних судна пошкоджені.
Воєнні дії в Китаї
В Центральному Китаї. В північній частині провінції Гуансі 15 і 19 грудня китайські війська атакували місто Шіліпу в 16 кілометрах на південь від Цзіцзяна. Під час першої атаки китайські війська прорвались за лінію японських оборонних споруд і завдали японським військам значної поразки. Китайці захопили 60 гвинтівок і 7 кулеметів. Під час другої атаки китайські війська прорвались у місто, де ними був підпалений японський склад амуніції. На вулицях міста китайці вступили в бій з японськими військами.
В Північному Китаї. Серед військ маріонеточних властей, розташованих в Бейпіні, посилюється дезертирство. Солдати, що дезертують, приєднуються до партизанських загонів. У зв'язку з цим японське командування опублікувало заяву про те, що кожний, помічений в спробі перелізти через міський мур, буде застрілений на місці.
Відомостей про становище на фронтах в Південному Китаї нема. 