◦ ◦ ◦ ◦ ◦ ◦ ◦

В Наркомзаксправ
19 березня французький повірений в справах у Москві П. Пайяр повідомив Народному Комісару закордонних справ т. Молотову, що уряд Франції вважає, передану на телеграф і підписану радянським повпредом у Парижі т. Суріцем телеграму в Москву на ім'я товариша Сталіна з приводу заключення Мирного Договору СРСР з Фінляндією, втручанням повпреда у внутрішнє політичне життя Франції. При цьому, за повідомленням П. Пайяра, французький уряд вважає некоректними в відношенні французського уряду окремі висловлення підписаної повпредом телеграми, підкреслені в наведених нижче витримках з телеграми а саме: "Завдяки мудрості Радянського уряду і нашої доблесної Червоної Армії плани англо-французських паліїв війни, які намагались запалити вогнище війни на північному сході Європи, знову потерпіли невдачу", а також "Радянський Союз залишається неприступною фортецею, штовхнувшись в яку в майбутньому розіб'ються темні замисли ворогів соціалізму і трудящих всього світу". Хоч передачі цієї телеграми заперечила цензура, французький уряд заявив, що Суріц більше не буде вважатись французьким урядом "Persona grata", висловив бажання про відкликання тов. Суріца радянським урядом.
В зв'язку з цим заступник наркома закордонних справ тов. Лозовський передав п. Пайяру 26 березня слідуючу відповідь радянського уряду:
"1. Уряд СРСР не знаходить по суті підстав для того, щоб французський уряд не міг більше вважати радянського повпреда т. Суріца "Persona grata" на підставі змісту, підписаної т. Суріцем для відправки до Москви телеграми, в якій навіть не згадується про французький уряд.
2. Поскільки одначе, французський уряд ставить відносно Суріца формально питання про довір'я, уряд СРСР повідомляє, що тов. Суріц звільняється від обов'язків повпреда СРСР у Франції". Економічна війна
У другій імперіалістичній війні, що відбувається в Європі, англо-французський блок покладав величезні надії на блокаду Німеччини. Керівники блоку гадали, що маючи могутній військово-морський флот, вони зуміють відрізати Німеччину від усіх зовнішних ринків, порушити її економічні зв'язки з південно східними країнами настільки, що це приведе до повнішої дезорганізації німецької економіки. Ці розрахунки виходили з того, що Німеччина дійсно не має деяких видів важливіших матеріалів. Зокрема їй не вистачає своєї залізної руди, бавовни, каучуку і кольорових металів.
З другого боку Англія і Франція почали закуповувати на південно-східному і скандинавському ринках всі зайвини сировини з тим, щоб перешкодити вивозу цієї сировини в Німеччину.
Підсумки шестимісячної економічної війни привели до трохи несподіваних для керівників англо-французького воєнного блоку результатів. Тепер навіть англійська і французька преса не приховують, що здійснити блокаду Німеччини не вдалось.
Щодо продовольства, то згідно з заявою Гітлера, в його промові в рейхстагу, Німеччина забезпечена власними ресурсами в розмірі 81 процента своїх потреб. Недостаюче продовольство вона може покрити поставками з південно-східних країн, а також з польських районів.
В Німеччині прекрасно розвинута промисловість, яка виробляє замінювачі. За твердженням німецької преси, замінювач каучуку виробляється в Німеччині в розмірі, що покриває потребу країни. Бавовна в значній мірі замінюється штучним волокном. Щодо залізної руди, то Німеччина не відрізана від такого джерела, як Швеція, звідки вона щорічно одержує 9 міліонів тонн високоякісної залізної руди.
Німецька економіка зазнає труднощів з кольоровими металами, а також з нафтою. Однак витрати тих матеріалів до цього часу були незначними.
Німецько-радянський пакт завдав удару планам паліїв війни, які прагнули нацькувати Німеччину проти Радянського Союзу. Господарча угода між Німеччиною і СРСР забезпечує Німеччину поставками промислової сировини і продовольства з СРСР, замість поставок промислових виробів, в тому числі озброєння, з Німеччини в СРСР.
Таким чином, Німеччина не знаходиться тепер у такому тісному кільці блокади, як це мало місце під час першої імперіалістичної війни 1914—1918 рр. Німеччина знаходиться тепер тільки в півкільці блокади. Покищо економічна війна привела до дезорганізації економіки лише нейтральних країн. Вона підірвала також нормальний хід економічної діяльності в самих воюючих країнах, у першу чергу в Англії і Франції.
Невдачі союзників в економічній війні проти Німеччини в значній мірі пояснюють ту розгубленість у правлячих англійських і французьких колах, яка привела до відставки Даладьє, нестійкого становища уряду Рейно і т. д. Війна і сільське господарство Франції
Французська преса вказує, що в наслідок мобілізації і масової реквізіції засобів транспорту і скоту французьке село опинилось без робочої сили і достатньої кількості знарядь виробництва. З загальної кількості 5 міліонів мобілізованих, понад 2 міліони було занято в сільському господарстві. В селах залишились, головним чином, старі, жінки і діти, що серйозно відбилося на осінніх посівах. Засіяно тільки 40 процентів площі озимої пшениці. За словами "Журналь де деба", ціни на м'ясо піднялись на 60—80 процентів, що викликало невдоволення серед населення.
Через декілька місяців після оголошення війни, до села були направлені деякі категорії призваних запасу. Проте, положення майже ще не змінилось тому, що реквізовані засоби транспорту (трактори, коні, підводи і т. інш.) не були повернені.
На засіданні французького сенату, що відбувалося в лютому, було вислухано 13 інтерпеляцій по питаннях сільського господарства. Всі промовці підкреслювали серйозність положення. Голова сенатської комісії по закордонним справам говорив про те, що занадто важко при теперішніх умовах вести сільськогосподарську роботу, тому, що більшість господарств повністю дезорганізовані.
Другий промовець Ламуре — заявив, що "стан сільського господарства у Франції тепер важчий, ніж в 1914 році, а судьба врожаю 1940 року внушає серйозні побоювання". Як повідомляє "Ер Нувель", свій виступ Ламуре закінчив слідуючим реченням "Багаточисленна армія,яка знаходиться на лінії Мажіно, нічого не може вчинити в разі наступу краху сільського господарства".
26 березня (ТАРС) 