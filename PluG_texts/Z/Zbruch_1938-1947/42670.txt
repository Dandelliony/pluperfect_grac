◦ ◦ ◦ ◦ ◦ ◦ ◦

Відкриття музею Івана Франка. Вчора в урочистій обстановці відкрито Львівський музей Івана Франка. В будинок по вул. Понінського, де останні свої роки жив і працював Іван Франко, зібралися представники партійних і громадських організацій міста. Короткою промовою депутат Верховної Ради УРСР Петро Франко оголошує музей відкритим. З схвильованою промовою на відкритті музею виступив депутат Верховної Ради СРСР, академік К. Й. Студинський. Після відкриття музею хор державного університету ім. Івана Франка виконав "Вічний революціонер" і українські народні пісні.
Повідомлення ТАРС. В закордонній пресі і, зокрема, в англійській газеті "Дейлі Телеграф енд Морнінг Пост", в повідомленнях агентства Юнайтед Пресс, в грецькій газеті "Врадіні" час від часу з'являються посилення про те, що нібито радянський уряд пред'явив німецькому урядові вимогу про передачу СРСР колишніх польських областей, які відійшли до Німеччини, і що в цьому питанні між СРСР і Німеччиною провадяться нібито, якісь переговори. ТАРС уповноважений заявити, що всі ці повідомлення зовсім не відповідають дійсності, є суцільною вигадкою і належать до категорії спльоток, які розпускають з провокаційними цілями.
Споживкооперація в західних областях УРСР. За час, що минув з дня визволення Західної України спід іга польських панів, споживча кооперація широко розгорнула тут свою сітку. В районних центрах і селах західних областей УРСР відкрито 9.460 магазинів, 56 ресторанів, 322 їдальні, 72 буфети. Великою популярністю користуються сільські чайні. В Тарнопольській області відкрито 35 чайних, в Ровенській — 20. Всього в західних областях УРСР тепер уже налічується до 100 сільських чайних.
Радіо фестиваль, присвячений XXIII роковинам Жовтня. Центральний Будинок народної творчості України організує до XXIII роковин Великої Жовтневої соціалістичної революції радіофестиваль самодіяльних колективів західних областей України. Перед мікрофоном виступлять кращі хорові колективи, самодіяльні симфонічні оркестри, оркестри народних інструментів і індивідуальні виконавці. Радіофестиваль триватиме з 25 жовтня по 5 листопада. 