◦ ◦ ◦ ◦ ◦ ◦ ◦

Кампанія громадянської непокори в Індії
ЛОНДОН, 23. (ТАРС). За одержаними з Індії відомостями, в знак протесту проти арешту послідовника Ганді Віноба (Вхаве) в Бомбеї закрились базари. Бомбейська муніципальна рада припинила свою діяльність. Як гадають, Ганді закликав інших своїх послідовників продовжувати антивоєнні виступи.
Арешти в Індії
КАБУЛ, 23. (ТАРС). Як повідомляє індійська газета "Бомбей кронікл", у зв'язку з сутичкою між демонстрантами і поліцією, яка сталася в Малабарському районі (Індія), арештований 141 чоловік. 49 чоловік з них уже засуджені.
Генерал Вейган прибув у Фец
НЬЮ-ЙОРК, 23. (ТАРС). За повідомленням агентства Ассошіейтед Пресс, прибулий у Фец генерал Вейган бере на себе керівництво всіма воєнними і політичними справами французьких колоній в Африці.
Розпуск люксембургського парламенту
БЕРЛІН, 23. (ТАРС). Німецьке інформаційне бюро повідомляє, що керівник цивільного управління в Люксембургу імперський намісник Сімон видав розпорядження про розпуск з 22 жовтня 1940 року люксембургського парламенту.
Арешт Бека в Румунії
БЕРЛІН, 22. (ТАРС). Німецьке інформаційне бюро передає, що в околицях Бухареста арештований колишній польський міністр закордонних справ Бек. Крім Бека, арештовано багато членів колишньої польської місії в Бухаресті. Їх обвинувачують в активній участі в підготовці актів саботажу в нафтових районах. Подробиці арешту Бака такі: він зобов'язався не робити спроб до втечі, але порушив слово, намагаючись на автомобілі виїхати з пункта, розташованого поблизу Бухареста, і покинути країну. На дорозі, що сполучає Бухарест з кордоном, він хотів пересісти в приготовлений для втечі автомобіль, але в цей момент був схоплений легіонерською поліцією, яка знала про плани Бека. При арешті Бек пред'явив виданий на чуже ім'я фальшивий англійський дипломатичний паспорт, але оскільки це не допомогло, то він пробував звільнитися при допомозі хабара в 1,5 млн. лей.
Знищений кофе в Бразілії
НЬЮ-ЙОРК, 23. (ТАРС). Газета "Нью-Йорк таймс" повідомляв, що з липня по вересень цього року в Бразілії знищено 1.006 тис. мішків кофе. Починаючи з 1931 року в Бразілії загалом знищено 70.114 тис. мішків кофе.
Німецькі повідомлення
БЕРЛІН, 23. (ТАРС). Німецьке інформаційне бюро передає зведення верховного командування німецької армії:
Протягом дня німецькі ескадрильї і легких бомбардувальників успішно бомбардували Лондон на інші міста Англії. З настанням темноти вступили в дію ескадрильї важких бомбардувальників, які продовжували нальоти на англійську столицю та інші центри англійської воєнної промисловості. По обидві сторони Темзи спалахнули нові пожежі. В Ковентрі і Бірмінгамі важливі воєнні заводи дістали тяжкі пошкодження.
Вчора ворожі літаки не зробили нальотів на територію Німеччини. Як уже повідомлялось, в повітряному бою збито 3 англійських винищувачі, два німецьких літаки пропали без вісті. 