◦ ◦ ◦ ◦ ◦

"Украдене щастя". У суботу, 3 січня, в год. 6.15 ввечері, відбудеться в Українському Театрі у Львові вистава драми на 5 дій І. Франка п. н. "Украдене щастя". Постанова Й. Стадника. Вистава для українців. — У неділю, в 3-ій год. пополудні, "Батурин" — для українців.
Ціни на ялини. Згідно з розпорядком Генерального Губернатора, який обов'язує в Дистрикті Галичина, продажні ціни ялинок у містах поверх 10.000 мешканців мають бути такі: Кляса І. до 1 м. від 0.70 зол. до 1.50 зол.; кляса II. від 1 м. до 2 м. від 1.50 зол. до 2.80 вод.; кляса ІІІ. від 2 м. до 3 м. від 2.80 зол. до 4.10 зол.; кляса IV. від 3 м. до 4 м. від 4.10 зол. до 5.50 зол. При устійнюванні величини ялинки не береться під увагу довжини пня поверх 20 цм. і довжини вершка без галузок понад 30 цм. За ялинки поверх 4 м. можна підвищити ціну IV. кляси до 1 зол. за кожний новий метр.
Збори купців. В неділю, 28 грудня 1941 р. відбулися перші по Загальних Зборах сходини українських купців, промисловців та фахівців гостинного промислу. На сходинах обговорено важливі справи організування, співпраці і зв'язку українського купецтва, промислу та фахівців гостинного промислу з нашим ширшим громадянством та нашою одинокою всеобіймаючою установою, якоюб являється УКК. Український приватний світ промислу і торгівлі у Львові, виявив на цих сходинах повне зрозуміння для справ і потреб українського громадського життя, складаючи наприкінці сходин для українських полонених 35 зол. як ефективний вияв заінтересування до громадських потреб та складаючи доказ сповнення свого громадського обов'язку. Чергові інформаційні сходини українських купців, промисловців і фахівців гостинного промислу відбуватимуться кожного тижня в неділі в год. 10-ій передполуднем у домівці УКК при вул. Парковій (Міцкевича) ч. 10, партер.
Знову втрата. У Хітарі помер о. Дмитро Йосифович, місцевий парох, відомий дитячий письменник, якого твори друкувалися давніше у дитячому часописі "Дзвінок".
Вистава. Спідка українських образотворчих мистців відкрила виставу малярства, скульптури і графіки у залях при Марійській площі, п. 9/І. Вступ 1 золотий.
Вуличний спорт. 3 хвилиною, коли впав перший сніг, львівська дітвора уладила собі спортові терени у місцях, що не дуже годяться до того, бо на рухливих вулицях, часто на їх перехрестях. Так, напр. на вулиці Стрийській, Карпатенштр. (к. Яблоновських), Паркштрассе (к. Міцкевича) цвіте спорт усіх родів. Діти з'їжджають санчатами, совгами, лещетами, їдуть прямо під колеса авт або під ноги прохожих та криком непокоять мешканців. Вуличний спорт є дуже небезпечний як для дітей, так і для посторонніх людей, бо перешкоджає вуличному рухові та псує порядок життя. Слід, щоб батьки, опікуни і шкільні виховники звернули увагу на цей шкідливий прояв, зайнялися ближче замилуванням молоді до спорту та спрямували його на правильний шлях. Це тим легче зробити, що у Львові маємо відповідно уладжені совганки, а в околиці є багато теренів, які годяться до спорту санчатами.
Найдені предмети. У львівських трамваях найшли від дня 20. XII. 1941 до 31. XII. 1941 р.: Рукавичка, торба, кальош; зарукавок, торбинка; торба, кальош, портфель, паспорт, кальош, рукавичка, течка; пасок, кальош, паспорт, рукавички, течка, мошонка; банька, зарукавок, зарукавок, ножик; пакет; дитячий черевик, кальош, шкільна довідка, гаманець; кальош, 2 ключі, торба, ремінець; рукавичка, коц, зарукавок, течка, паспорт, торбинка; перстенець, кальош, торба, ключ, течка, ключ, банька. Відобрати їх можуть власники в бюрі руху, вул. Вулецька, 2. 