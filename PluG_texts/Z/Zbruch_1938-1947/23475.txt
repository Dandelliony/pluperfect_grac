◦ ◦ ◦ ◦ ◦ ◦ ◦ ◦ ◦ ◦

Ювілейна проща зі Львова до Зарваниці. Український Католицький Союз організує в днях 28. і 29. червня ц. р. першу прощу зі Львова до Зарваниці з нагоди ювілею 950-ліття хрещення Руси-України. Подорож залізницею зі Львова до Підгаєць 6 зол. (в обі сторони), переїзд возом до Зарваниці (16 км.) по 1 зол. від особи. Зголошуватися і складати 6 зол. до 14. червня в місцевому парох. уряді або в канцелярії Українського Катол. Союзу, Львів, ул. Японська 7, II. пов., тел. 294-66 (год. 9—13). Білєти будуть вислані перед 26. ц м.; вони уповажнюють до 50% знижки білєту на просторі 80 км від Львова Порядок прощі: дня 28. ц. м. в середу рано в 7. год. збірка на площі св. Юра, архиєрейська Служба Божа і похід на головний двірець Коло 8 год. відїзд з гол. двірця; коло 12. год. приїзд до Підгаєць, звідки пішки або возами до Зарваниці. В четвер 29. ц. м. коло 12. год. поворот до Підгаєць і коло 8. год. поворот до Львова.
Найгарніша купальня Львова "Зелене Око" вже відкрита при вул. 22. Січня за Технічною Школою або вул. Зеленою ч. 62. Вступ 80 сот., для студентів і шкільної молоді 60 сот., у неділі і свята 1 зол. Білєти на 10 разів і сезонові по зниженій ціні. Обильний буфет відкритий до год. 11-ої вночі. Ідеальне місце для відпочинку в зеленім парку з квітами. Вступ вільний на підвечірки і вечері.
Станиславів дістане Дирекцію почт і телєґрафів. Повідомляють, що в найближчому часі у Станиславові створять Дирекцію почт і телєґрафів. Уже підшукують відповідний будинок для тієї установи. Є чутки, що в липні Станиславів дістане назад Дирекцію залізниць, яку перед кількома роками зліквідували.
Таємна пожежа божниці. В ночі з 4. на 5 ц. м. вибухла другий раз пожежа в синаґозі у Витковицях к. Моравської Острави. Пожежа знищила уладження синаґоґи та одну вежу. Причини пожежі поліція покищо не устійнила.
Австралія цікавиться расовою пріналежністю еміґрантів. Австралійський уряд рішив, щоб усі еміґранти, які не є бритійськими громадянами, подавали свою расову приналежність. Кожний еміґрант, який схоче приїхати до Австралії, мусить зложити заяву, чи є жидом чи арійцем. 