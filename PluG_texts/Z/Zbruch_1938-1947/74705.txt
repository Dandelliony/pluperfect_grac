◦ ◦ ◦ ◦

Концерт Ярослава Омельського. У четвер, 24-го грудня, в од. 18-ій у залі ІНТ при вул. Францішканській ч. 7, відбудеться концерт віденського скрипака Ярослава Омельського. Акоманіює проф. Роман Сімович. У програмі концерту твори: Татіні, Баха, Бетовена, Омельського і Левицького. Передпродаж квитків від год. 8-ої до 15-ої щоденно у Концертному Бюро, Ринок 9, І. пов., тел. 232-27.
Виказки української національности. Для українців Львівської округи. ЛЬВІВ, 21 грудня. В найближчих днях зачнеться акція видавання розпізнавчих карт (т. зв. Кеннкарт). Щоб їх одержати мусить кожний українець предложити посвідку національної приналежности. Такі посвідки будуть видавати УОК та Делегатури на основі виказок української національности. Тому в інтересі всіх українців Львівської округи є якнайскорше такі виказки придбати. Для одержання виказки треба стати членом Українського Комітету та предложити Мужеві Довір'я чи Делегатурі: 1) метрикальний витяг, 2) дві знимки лєґітимаційного формату. Тому, що досі видача виказок найбільше спинялася через брак знимок, Український Окружний Комітет Львівської округи рішив піти назустріч потребам українців своєї округи та перевести зорганізовану акцію виготовлення знимок. В найближчих днях з доручення УОК виїде до кожної Делегатури Львівської округи один фотограф, що матиме завдання сфотографувати в кожному селі всіх українців понад 14 років та виготовити для них по 6 знимок лєґітимаційного формату. Згадані фотографи не мають права побирати жодного завдатку. За виготовлені знимки платиться щойно при їх відборі до рук Мужа Довір'я. Ціна за 6 знимок 5 зол. Ті знимки можуть бути предложені теж до розпізнавчих карт. Звертається увагу громадянства на ту єдину нагоду придбати собі на догідних умовинах необхідні знимки. Одночасно прохається Всч. о. парохів, громадських і волосних старшин, учителів та всіх свідомих громадян поінформувати про цю акцію мешканців своєї місцевости.
"Україна" зміцнює свою шахову дружину. ЛЬВІВ, 21 грудня. Як довідуємося, у барвах "України" виступлять у шахових мистецтвах: відомий шаховий мистець, проф. Степан Попель і м-р Зенон Туркевич.
Підготовка до міжмістових приладових змагань. ЛЬВІВ, 21 грудня. В суботу, 19-го грудня, в рухівні УТТ у Львові відбулася для львівських руховичок і руховиків показова лекція вправ, що увійдуть в програму міжмістових приладових змагань. Своїм рівнем належать вправи до середніх. Доволі легкий уклад вправ довів до того, що лекція пройшла зовсім гладко та виказала, що львівські руховики зможуть якслід підготовитися до змагань. Ланка Руханки Р. Т. задумує таку ж саму лекцію відбути і для провінціональних руховичок і руховиків. Вона відбудеться в найближчу неділю, 27-го грудня, в год. 10-ій ранку, в рухівні УТТ у Львові, вул. Руська ч. 20. 