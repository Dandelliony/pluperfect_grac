◦ ◦ ◦ ◦

Кореспонденти невтральних часописів із Ню-Йорку повідомляють, що проголошення кілька днів тому звідомлення про американські втрати у морській битві під Перль Гарбуром поважно захитало становищем морського міністра Нокса. Нокс має відійти ще й тому, бо скомпромітував себе своїми заявами про переборення небезпеки підводної війни, коли тимчасом саме а останніх місяцях діяльність німецьких підводних човнів надзвичайно зросла.
Часопис "Фінансіяль Таймс" з дня 16 листопада ц. р. повідомляє, що внаслідок щораз більшого запотребування кораблів для перевозу війська та воєнного постачання для англо-американських збройних сил в Північній Африці і викликаній тим корабельній тісноті, завантажувати можна лиш товари першої потреби. На біржі корабельних перевозових паперів (фрахтових) та на Балтійській біржі (Балтік Ексченд) повний застій; загально здогадуються, що ця тиша та брак діяльности потриває ще якийсь час.
Мадридський часопис "Арріба" коментує широко промову ґенерала Франка, яку він виголосив при нагоді зборів національної ради. Часопис стверджує: "Ґенерал Франко говорив ясно та виразно; змісту його промови не можна перекрутити. Кавділльо сказав, що становище Еспанії є сьогодні ідентичне з обороною Европи та, що воно базується на духових вартостях. Еспанський нарід служитиме новим часам зі зброєю в руці".
Широкопоширений американський часопис "Таймс" подає до відома, що війна на Атлянтійському океані потягла досі за собою в жертву 8800 аліянтських кораблів. При цьому втратило життя або пропало 63.154 моряків різних націй.
Перший раз в історії торговельної фльоти Злучених Держав Північної Америки, іменовано морським капітаном неґра. Ню-йоркські часописи вважають цей випадок іменування неґра капітаном торговельної американської фльоти за таку незвичайну подію, якій варто присвятити цілі сторінки. В колах американських моряків приняли цей факт з величин обуренням тому, що білі моряки не хочуть слухати приказів чорношкірого капітана.
Ливанська влада видала розпорядок, у висліді якого 36 відс. приватних авт мусітиме перестати їздити, зуваги на недостачу бензини. Президент Злучених Держав, Рузвельт подав публично до відома, що Америка, як і за попередньої світової війни, так і тепер викрадає чужодержавні патенти. У воєнному промислі Злучених Держав вживається тепер більше як 50 патентів, що належать до союзників держав осі.
Як довідуються в Мадриді, недавно обезпеченеві премії для їзди здовж узберіж Південної Африки, включаючи Південну, Західну Африку, підвищено з 2,5 на 5 відсотків.
"Нема ніякої познаки, що мораль ворога заломилася, зате всі познаки говорять, що війна триватиме ще довгий час" — заявив лорд Креборн в імені англійського уряду на одному з останніх засідань лондонського парляменту.
Перед кількома днями вбили в портуґальській Африці льва, що пожер 50 чорношкірих. Часопис "Секульо" повідомляє з міста Лоренс Маркез, що цей хижак жив в околиці Мессальо та довший час був страховищем цієї околиці. Він нападав тамошніх мужчин, жінок та дітей і пожирав їх.
Недостача заліза в Злучених Державах прибрала такі форми, що міністер фльоти Нокс завізвав, як повідомляють з Вашингтону, старшин фльоти віддати свої шаблі, щоб перетопили їх разом з іншим старим залізом.
В Анкарі заключено турецько-румунську торговельну умову. Для устійнення низки окремих питань 13-го грудня румунська делегація прибуде до Анкари.
У Пернамбуко загорівся автобус підчас їзди. 20 осіб згоріло у ньому живцем. Крім нього 6 інших подорожних було важко попарених. 