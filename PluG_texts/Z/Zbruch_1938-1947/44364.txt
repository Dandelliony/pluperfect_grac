◦ ◦ ◦ ◦ ◦ ◦ ◦

Указ президії Верховної Ради УРСР про нагородження письменниці Ольги Кобилянської. За видатні заслуги в галузі розвитку культури українського народу та в зв'язку з 55-річчям літературної діяльності — нагородити грамотою Президії Верховної Ради УРСР письменницю Ольгу Юліанівну Кобилянську. Голова Президії Верховної Ради УРСР М. Гречуха. Секретар Президії Верховної Ради УРСР О. Межжерін. м. Київ, 26 листопада 1940 р.
Урочистий вечір, присвячений ювілею О. Ю. Кобилянської. 25 листопада в конференцзалі Академії наук УРСР відбувся урочистий вечір, присвячений 65-річчю літературної діяльності видатної української письменниці Ольги Юліанівни Кобилянської, організований Спілкою радянських письменників України разом з Академією наук УРСР. Вечір відкрив вступним словом голова ювілейного комітету письменник-орденоносець Іван Ле. Доповідь про життя і творчість О. Кобилянської зробив кандидат філологічних наук Є. Кирилюк. З привітальною промовою від імені вчених України виступив академік О. В. Палладін. Учасники вечора прийняли текст привітальної телеграми на ім'я Ольги Юліанівни.
Нові кінотеатри в західних областях України. Управління кінофікації при РНК УРСР закінчило роботу по встановленню кіноапаратури та її озвученню в районних центрах західних областей України. Понад 50 нових кінотеатрів пущено в експлуатацію в місцях, де до визволення західних областей спід гніту панської Польщі кіно не існувало. В першому кварталі 1941 року буде відкрито коло 60 нових кінотеатрів у Чернівецькій і Аккерманській областях.
Піший похід на 12 кілометрів. Нещодавно понад 200 студентів Львівського медичного інституту провели піший похід на 12 кілометрів. В похмурий осінній ранок вони зібрались і організовано вирушили в перехід. Вишикувавшись по ротах і взводах, студентська молодь під звуки оркестру твердо відбивала кроки. Настрій у всіх бадьорий. З колони лунали бойові пісні Червоної Армії. Після того, як пройшли половину маршруту, був влаштований невеликий привал.
Під час короткого відпочинку видавалась польова газета. До неї учасники походу писали свої замітки-вражіння. Зворотний путь маршруту теж пройшов з великим піднесенням, без втоми. Багато студентів частину маршруту пройшли в противогазах. Перша треніровка в ходьбі дала гарні наслідки. Не зважаючи на те, що багато студентів вперше пішком ходили, на таку віддаль, ніхто з них не відчував втоми, не вимагав лікарської допомоги і не відставав.
Зимова екзаменаційна сесія у вузах. Комітет у справах вищої школи при Раднаркомі СРСР затвердив наказ про проведення зимової екзаменаційної сесії у вузах. Директорам вузів, деканам факультетів і завідуючим кафедрами запропоновано правильно організувати екзаменаційну сесію, встановити найсуворіший контроль над проведенням екзаменів, не допускаючи штучного підвищення оцінок знань студентів. Забороняється у період екзаменаційної сесії повторна здача екзаменів з метою одержання більш високої оцінки. Студентам, які дістали на зимовій екзаменаційній сесії незадовільну оцінку, дозволяється перездача предмету перед весняним семестром. Директорам вузів дозволяється допускати здачу студентами екзаменів раніше встановлених строків при умові успішного виконання лабораторних і практичних занять. Розклади всіх екзаменів повинні бути опубліковані за 20 днів до початку сесії. (ТАРС) 