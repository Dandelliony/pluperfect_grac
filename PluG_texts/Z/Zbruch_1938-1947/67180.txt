◦ ◦ ◦ ◦

Верховне Командування Німецьких Збройних Сил повідомляє:
На південному відтинку східного фронту мадярські відділи відкинули нові ворожі наступи.
У запіллі середнього фронтового відтинку продовжувано з успіхом наступ проти окружених ворожих груп, хоч погода була лиха. На відтинку Волхова повторив ворог свої завзяті атаки проти сильно укріпленого мостового вузла. У важких боях відкинено його, при чому зазнав він високих утрат у людях і матеріялі.
У Північній Африці тривають дальше завзяті бої. Нові успішні налети були спрямовані проти повітряних і морських об'єктів острова Мальти.
При південному побережжі Англії пошкоджено попаданням бомб торговельний корабель середньої величини.
Перед голяндським побережжям у ночі на 7 червня німецькі виловлювачі мін звели сутичку з англійськими швидкісними човнами. Вони пошкодили без ніяких власних утрат артилерійськими поцілами ворожий човен.
Італійське воєнне звідомлення
РИМ, 8 червня. — Головна Кватира Збройних Сил повідомила 7 червня: Сильний протинаступ змоторизованих і панцирних військ осі приніс дальші значні успіхи. Противник, приневолений до відступу, втратив дальших 30 панцирних возів, численні гармати та залишив в наших руках кругло 4.000 полонених.
Кількість панцирних возів, знищених або здобутих підчас теперішнього бою в Мармаріці, підросла до вчора на поверх 550. Здобуто поверх 200 гармат та багато соток авт. Кількість полонених, між якими є численні вищі старшини, сягає до десять тисяч.
Також учора була жвава діяльність італійських і німецьких летунів. З успіхом бомбардовано бази і табори в запіллю. Скупчення авт атаковано, більшу кількість возів запалено, а наші винищувачі збили в повітряному бою три літаки типу Кертіс.
Підчас денних і нічних налетів бойових і спадних літаків на військові споруди Мальти, які поцілено частіше, дійшло до численних важких повітряних боїв, в яких знищено 7 ворожих літаків, а численні інші одержали поціли зі скорострілів. П'ять наших літаків не вернулося до своїх баз. Між ними є також одно санітарний гидроплян, який був, не зважаючи на виразний знак Червоного Хреста, атакований і поцілений.
На східному Середземному морі затопили наші торпедні літаки біля Гайфи корабель-цистерну середної величини. Минулої ночі атакували британські літаки знову Мессину. Ушкоджено багато мешкаль них домів. Деякі пожежі, які повстали в гористому терені провінції, можна було негайно погасити. Населення не мало ніяких жертв.
Протилетунська артилерія збила три літаки, з тих один упав перед селом Катанії, другий між Кап Пельоро і Білля Сан Джіованні, а третій, на схід від Августи, впав у море.
Фінське воєнне звідомлення 
ГЕЛЬСІНКИ, 8 червня. Головна Кватира Фінських Збройних Сил, повідомила 7 червня: На вузині Авнус відбито на середньому відтинку фронту ворожу нічну атаку, яку переводив большевицький курінь. Прогнано й різні ворожі розвідні частини. Наша артилерія розігнала ворожі відділи на південному березі озера Онега. На інших відтинках сухопутнього фронту лише невеличка бойова діяльність. Наша артилерія обстрілювала успішно большевицькі становища. Діяльність летунства не віднотувала нічого. 