 ◦ ◦ ◦ ◦ ◦ ◦ ◦ 

Оперативне зведення Ген. Штабу РСЧА
27. вересня 1939 року.
Протягом 27 вересня частини Червоної Армії, продовжуючи просування до демаркаційної лінії, заняли Грабово (на захід Августова 15 кілометрів), Мазовецьк, Дрогичин, Краснистав, ст. Завада (на захід Замостя 10 кілометрів), Краковець, Мосціска і ст. Санки (район початків р. Сан).
Операції по очищенню території Західної Білорусії і Західної України від рештків польських військ продовжується.
Прибуття в Москву міністра закордонних справ п. фон-Рібентропа
27 вересня в Москву прибув міністр закордонних справ Німеччини п. фон-Рібентроп, в супроводі п. Форстер, п. Гаус, п. Шнурре і інших. Одночасно прибули повпред СРСР в Німеччині т. А. А. Шкварцев і перший секретар повпредства СРСР в Німеччині т. В. Н. Павлов.
На центральному аеропорті п. фон-Рібентроп був зустрінутий заступником наркома закордонних справ т. В. П. Потьомкіном, заст. голови мосради т. Д. Д. Корольовим, зав. протокольним відділом НКЗС тов. В. Н. Барковим, зав. центрально-европейським відділом НКЗС т. А. М. Александровим, комендантом м. Москви полковником т. Ф. І. Суворовим, всім складом німецького посольства в Москві, на чолі з надзвичайним і повноважним послом фон-дер Шеленбург і надзвичайним і повноважним послом Італії п. Россо.
Центральний аеропорт був прикрашений радянськими і німецькими прапорами.
Для зустрічі міністра був виставлений почесний караул.  