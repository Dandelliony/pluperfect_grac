◦ ◦ ◦ ◦ ◦

Німецька пошта на східних землях. На східних землях, занятих німецькою армією, зорганізовано поштовий рух. А саме: Німецька Поштова Служба для Східного Краю (Дойче Дінстпост Остлянд) і Німецька Поштова Служба для України (Дойче Дінстпост Украіне). Покищо урядами однієї і другої пошти можуть користуватися тільки громадяни німецької національності, які працюють на згаданих землях. Інших посилок ця пошта не приймає.
Карта нової Европи. У Львові на мурах міста розліплено дуже цікаво і майстерно виконані карти, які показують нам нову Европу в дні 1 вересня 1941 р. Мешканці Львова з цікавістю оглядають нову карту, яка райдугою барв притягає очі глядачів.
Картинна Галерія. Упорядковується Львівська Картинна Галерія. Вона має три відділи: Музей старинних картин при вул. Осолінських, музей нових картин при вул. Дідушицьких і панорама на Повиставовій Площі. Незабаром Картинна Галерія буде відкрита для відвідувачів. Завідує галерею арт.-маляр І. Іванець.
Нові назви вулиць. У дальшому перейменуванні вулиць вулицю Вірменську названо Громадянською (Біргерштр.), вул. Сапіги Князівською (Фірстенштр.).
Добрий і дешевий обід. В їдальні при вул. Поліції (давніше Ягайлонська) ч. 21 можна з’їсти добрий обід уже за 2.50 зл. 