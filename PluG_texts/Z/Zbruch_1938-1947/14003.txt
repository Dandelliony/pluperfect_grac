Дві італійські дивізії вертаються у вівторок або в середу з Еспанії.

З Еспанії прийшли до Франції вістки, що у вівторок або в середу відчалять зі Севіллі італійські дивізії "23. березня" і "Літоріо", разом 17— 18.000 вояків.
З 70.000 італійців залишилося в Еспанії лише 30.000.
Італійський експедиційний корпус в Еспанії складався підчас боїв за Більбао з 4-ох дивізій і мав разом 70.000 вояків. До червня ц. р. коло 4.000 італійців згинуло, 9.000 захорувало, попало в полон та ранено. Чимало італійський уряд вІдкликав домів. Дві дивізії получено так залишилося лише три, які в червні мали разом коло 30.000 добровольців.
Італія залишає національній Еспанії літаки, артилєрію та зброю.
Як подають з франко-еспанського пограничча, італійці лишають в Еспанії летунство, артилєрію та частину виряду піхоти.
Крім того в Еспанії залишаться на деякий час італійські летуни й технічні частини — ці останні на те, щоб передати еспанській нац. армії воєнний матеріял.
Італійські лєґіонери в Еспанії вже сконцентровані та готові до повороту.
Ґен. Франко увільнив їх від присяги.
Як подає кореспондент римської „Ґазети дель Попольо", в еспанській місцевости Льоґорно зосереджено італійських лєґіонерів, які воювали в еспанській нац. армії, ґен. Франко не звільнив їх від присяги, тому вони небавом відплинуть до Неаполю. За час війни втратили вони 3.000 убитих і 8.000 ранених.
Еспанська війна ще не скінчена — підкреслює „Газета дель Попольо" — але перемога ґен. Франка вже запевнена. 