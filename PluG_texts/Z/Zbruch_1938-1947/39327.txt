◦ ◦ ◦ ◦ ◦ ◦ ◦

Заява Папи про нову Европу.
Ватикан, 19. 7. Папа проголосив відозву, що викличе зацікавлення у цілому католицькому світі. Навязуючи до нового ладу, що твориться в Европі, папа вияснив потребу достосування до нового положення в Европі, пригадуючи, що апостольська столиця вже від давна поборює демократичні форми володіння. Вкінці Папа вияснює, що націонал-соціялізм і фашизм безсумніву виповнили багато проґрамових постанов соціялізму.
Румунія не переговорює з сусідами.
Софія, 19. 7. У закордонній пресі появилися вістки, що між Румунією з одного боку, а Мадярщиною і Болгарією з другого, ведуться переговори в справі поладнання територіяльних спорів. При тому відмічено, що Югославія посередничає у тих розмовах.
Болгарський часопис "Зоря" твердить, що ці поголоски неправдиві. Часопис підчеркує, що посередником у тому спірному питанні може виступати лише великодержава, щоб забезпечити правильну мирну розвязку того непорозуміння.
Програма японської політичної партії.
Токіо, 19. 7. Найбільша японська політична партія Мінсеїтсо прийняла нову програму, що має на меті зорґанізування японського народу на основах тоталістичних. Програма видвигає такі домагання: 1) Одність національної політики, 2)дозброєння, 3) участь Японії у творенні нового ладу у світі, 4) створення нового національного господарства, 5) національне виховання, 6) взаїмне достосування культури заходу і сходу, 7) розвиток японської раси.
Шведська делєґація поїде до Москви.
Штокгольм, 16. 7. У найближчих днях виїде до Москви шведська делєґація, що обговорить взаємні торговельні питання. У проводі шведської делєґації стоїть державний секретар, що вже перед трома тижнями був у Москві.
Фінляндія заплатить Совітам відшкодування.
Гельсінки. 17. 7. Після закінчення совітсько-фінляндської війни видвигнув совітський уряд домагання, щоби Фінляндія звернула Совітам усе майно вивезене із земель прилучених до СССР. Щойно тепер фінляндський уряд рішив сповнити ці домагання Совітів.
Кінець анґлійського володіння на Середземному Морю.
Мадрид, 18. 7. Еспанські моряки, що вернулися до Валенсії оповідають, що з кожним днем анґлійські кораблі відпливають зі Середземного Моря. За те помітна діяльність італійських літаків. Ще перед кількома днями анґлійські кораблі виконували контролю на Середземному Морі, а тепер заплили до пристаней.
Рузвельт кандидує втретє на президента.
З Вашингтону наспіли вістки, що конґрес демократів одноголосно іменував Рузвельта кандидатом на президента Північної Америки. Таким чином Рузвельт буде втрете президентом, хоч він самий проголосив закон, що один президент не може тричі кандидувати. З того приводу виринуть тепер в Америці негодування на Рузвельта, що самий нехтує закон.
Француський уряд у Парижі?
Віші, 17. 7. Серед політичних кол Франції говориться про перенесення осідку француського уряду з Віші до Версаю. Урядово стверджують, що після упорядкування усіх проблєм уряд задумує переїхати лише до Парижа.
Данський міністр у Москві.
Копенгаґа, 17. 7. Провідник данської торговельної делєґації, міністр Гаеля, що вів переговори зі Совітами, виїхав у понеділок знову до Москви. Данська преса підкреслює, що в слідуючому тижні дансько-совітські торговельні переговори будуть покінчені.
Шведська делєґація поїде до Москви.
Штокгольм, 16. 7. У найближчих днях виїде до Москви шведська делєґація, що обговорить взаємні торговельні питання. У проводі шведської делєґації стоїть державний секретар, що вже перед трома тижнями був у Москві.
Арешти в Туреччині.
У східній Туреччині йдуть масові арештування з приводу посиленої пропаганди дервішів. Річ у тому, що там відбулися демонстрації проти політики міністерства закордонних справ, що доводить до конфлікту зі Совітами.
Совітські порядки в Бесарабії. Парцеляція великих посілостей.
Москва, 19. 7. — Московське радіо звідомляє, що в минулому тижні почалася парцеляція великих земельних посілостей у Басарабії, в північній Буковині, і в західнійБілорусі. Зі звідомлень виявляється, що не всі землевласники, кулаки і священики покинули край. Мовляв — вони "клясові вороги" — перешкоджають совітському урядові проводити земельну реформу.
Це саме совітське радіо підкреслює, що кожен безземельний селянин дістає 4 гектарі землі. Всі доми землевласників і манастирів замінено на кіна, партійні клюби, театри, тощо. Стільки радіо.
Слід пригадати, що у Совітській Україні 1917 р. большевики також були розділили землю між селян, але опісля відобрали та зорґанізували колективні господарства.
Туреччина побоюється Совітів.
Окремий кореспондент "Кракавер Цайтунґ" в Анкарі телєґрафує, що турецька влада стежить з тривогою за дальшими турецько-совітськими взаєминами. Є деякі познаки, що підкреслювана у турецькій пресі необхідність турецько-совітського зближення є інспіроване офіційно, та що в Анкарі передбачують можливість рішучого виступу СССР з вимогами до Туреччини.
Ті, що стежать за розвязкою подій у Анкарі, прим. часопис "Тан", є тієї думки, що спроби відпруження між Туреччиною та Совітами можуть погіршити німецько-совітські взаємини. У згаданому часописі намагається посол Сертель, особливо заінтересований у совітських справах, понукати СССР, щоб признав Туреччину, як забезпеку морських проливів з огляду на здогадну загрозу заколочення "спільної турецько-совітської рівноваги".
Думка, що совітський уряд змагає до дальшого вияснення турецько-совітських взаємин, має потвердження в поїздці сов. посла в Анкарі до Москви. Поголоски у світовій пресі говорять навіть про сов. ультимат до Туреччини, з територіяльними домаганнями. Одначе ці поголоски недавно рішуче заперечив "Тасс". Все ж таки в турецьких політичних кругах панує переконання, що підчас управильнювання турецько-совітських взаємин справа Дарданелів буде суттєва. 