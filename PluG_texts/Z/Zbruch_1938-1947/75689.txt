◦ ◦ ◦ ◦

Японська головна кватира в Північному Китаю оголосила, що чункінгські війська й комуністичні партизанські загони в Північному Китаю втратили в році 1912—1942 тисячі вбитих, 104 тисячі попало в полон. Воєнна здобич така: 680 мінометів, 192 важких і 1.543 легких скорострілів і понад 87.000 крісів. Не менш як 69 тисяч 522 людей піддалося добровільно.
В четвер ранком відкрито п'яте повне засідання партії Куомінтанг в головній кватирі партії в Нанкіні, якого предсідником був президент Національного Китаю, Ванчінгвей. В своїй промові президент заявив, що виповідження війни Китаєм — це мотив до виповнення обов'язків Китаю. Рівночасно виголошено промову на тему політичних, культурних та військових питань у зв’язку з подіями з дня 9 січня ц. р. Перед відкриттям засідання пішла майже сотня учасників до мавзолєю д-ра Сунянтсена, основоположника партії, щоб зложити йому належну почесть.
Англійський міністер торгівлі, Дальтон, заявив в своїй промові, що в новому році ті робочі сили, що не працюють для воєнного промислу, безпосередньо будуть відтягнені з різних ділянок промислу або до воєнного промислу, або до військової служби. Потреби цивільного населення будуть відповідно до того дальше обмежені. Дальтон сказав, що 1943 рік буде для Англії жорстоким роком. Передусім треба використати найкраще для воєнних змагань той корабельний тонаж, що стоїть до розпорядимости.
Спеціяльний кореспондент агенції Стефані на східному фронті подає про дії італійського летунства над Доном: Італійські летуни ствердили за совєтськими лініями пожвавлені рухи військових частин. Вони спрямували сильні бомбові атаки на колони в марші та понищили авта і воєнний матеріял. На початку бою летуни завзятими атаками з повітря піддержували сухопутні частини та в великій мірі перешкоджали большевикам в їх операціях. Склади муніції, артилерійські становища та мости поцілено бомбами і понищено. Совєтські ловецькі літаки рідко приймали бій з італійськими летунами.
Британська адміраліція подає до відома, як про це вже було повідомлено, втрату есмінця "Вартрідж". З ним тратить Англія один з наймодерніших кораблів. Зі своїми 1.500 тон "Вартрідж" зачислявся до більших есмінців британської воєнної фльоти. Його спущено на воду 1941 року. Він був незвичайно сильно озброєний та має інші модерні уладження.
Керівник постачальної комісії, що вернулася з Північної Америки, Джон Мартін, висловився в Капштадті про англо-американську ситуацію постачання та мореплавства. Ситуація мореплавства дає причини до великої журби. Навіть якби південно-африканська Унія змогла приступити до жвавішого товарообміну з Канадою і Злученими Державами, то бракувало би корабельного тонажу, значить, що вона мусіла б, на скільки можливо, вживати для цього своєї власної малої торговельної фльоти. Це означає практично, що Південна Африка в майбутньому зможе імпортувати з-за моря далеко менше товарів, як вона їх потребує. Мартін та його делегація вернулися дуже розчаровані з Північної Африки. Простота факту полягає в тому, що Канаді і ЗДА бракує товарів або кораблів, щоб могти заводити потреби Південної Африки.
З Ля Лінес повідомляють, що преса в Гібралтарі оголосила листу членів залоги, що згинули при затопленні британського есмінця "Мартін". Виявляється, що в катастрофі згинуло 7 старшин і 150 моряків. Корабель затоплено на північно-африканських водах. Між пропавшими є також комендант есмінця. Есмінець "Мартін" належить до типу великих есмінців найновішої будови, який начисляє 8 одиниць, що їх поставлено в службу в роках 1939/41. Есмінці цього типу мають містоту 1.920 тон, і швидкість 36.5 вузлів. Вони озброєні 6 гарматами калібру 12 цм., 7 скорострілами, вісім по 53,3 цм. торпедними рурами у почвірних групах. 