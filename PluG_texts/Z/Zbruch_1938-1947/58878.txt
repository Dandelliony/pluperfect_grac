◦ ◦ ◦ ◦ ◦

Мобілізація в Японії
Берлін, 18 листопада. На основі нових, більш суворих постанов про набір в армію, тепер покликують до активної служби усіх японських громадян, які від 1931 року були визнані непридатними до військової служби, бо молодші річники не дають досить новобранців. На майбутнє також японські громадяни, які живуть у Гонгконгу і в Китаю, також мусітимуть відбувати військову службу в японській армії. У п'ятницю японський кабінет прийняв додатковий бюджет, який передбачає 214 міліонів єн прибутків і 515 міліонів єн видатків. Одночасно уряд виробив план додаткових військових видатків на суму 3.800 міліонів єн.
Бої під Севастополем
Берлін, 18 листопада. У Криму з'єднання німецької штурмової авіяції також учора вдень продовжували з добрим успіхом свої успішні атаки. Тоді, як декілька літаків обкинули бомбами середнього і тяжкого калібру портові споруди Севастополя, інші з'єднання підтримували операції сухопутніх військ проти ворожих укріплень в районі Севастополя.
До Туреччини!
Берлін, 18 листопада. В турецькому місті Інеболю знов роззброєно два совєтські моторові катери, які прибули туди з екіпажем у 35 людей. Екіпаж інтерновано.
Налети на лікарні у Бенгазі і Дерні
Берлін, 18 листопада. Британські літаки під час своїх налетів на Північну Африку знов бомбардували італійські шпиталі. Так збомбардовано шпиталі в Бенгазі та Дерні, а також одну лікарню в іншій частині Кіренаіки, на які англійці скинули бомби 11-го і 12-го листопада.
Курусо в Сан-Франціско. Важна японське місія
Берлін, 18 листопада. По дорозі до Вашінгтону, японський посол Курусо прибув до Сан-Франціско.
Втрата 49 літаків на Середземному морі
Берлін, 18 листопада. За тиждень Англія втратила на Середземному морі 49 бомбардувальників і винищувачів — повідомляє італійське агентство Стефані.
Совєтські кораблі в Туреччині
Берлін, 18 листопада. До одного турецького порту прибули перші три совєтські військові кораблі, які — згідно з постановами міжнародного права — були інтерновані. У зв'язку з тим, англійський посол у Туреччині відвідав турецького міністра закордонних справ, Сараджоглу і мав з ним довгу розмову. У турецьких політичних колах підкреслюють, що турецький уряд буде точно придержуватися обов'язкових для цього випадку постанов про інтернування. На підставі цих постанов, совєтський торговельний флот може одержати дозвіл пройти Дарданелі, але совєтський військовий флот не може бути пропущений. Якщо б совєтські військові кораблі прибули до турецьких портів, то після 48-годинного перебування вони будуть інтерновані. Одночасно в Анкарі прив'язують велику вагу до відкликання совєтського посла та військового представника СССР з Туреччини. Цей факт ставлять у зв'язку з долею совєтського чорноморського флоту.
Совєтські атаки заломилися
На відтинку перед Ленінградом учора знову розбилася нова спроба большевиків, які атакували одну німецьку дивізію піхоти. Атаки, проведені під прикриттям димової заслони, заломалися в огні німецької піхоти, яка завдала большевикам кривавих утрат. Дальша спроба переправи через Неву була також з великими втратами для ворога відбита частинами іншої німецької дивізії.
Німецька артилерія також учора дуже успішно продовжувала обстріл важливих промислових споруд в оточеному місці.
На всіх відтинках фронту до успішності бойових дій особливо причиняються будівельні батальйони. Під час просування одної німецької бронетанкової дивізії на Тихвін, співпрацював з нею один будівельний батальйон, який при дуже тяжких метеорологічних умовах, на непрохідному терені у найбільш передовому районі бойових дій невтомною працею відбудував незвичайно важливий для боїв і для постачання дивізії шлях. Під час тих робіт групи будівельного батальйону нераз були загрожені окремими частинами розсіяних совєтських військ У цих боях вояки будівельного батальйону захопили таку кількість полонених, що перевищила число вояків німецького батальйону.
Затоплений авіаносець "Арк Роял" мав 22.600 тон водомісткості. На його чардаку було 60 літаків.
Британські авіаносці Ілластрієс і Формідебл, які стали до ладу тільки після вибуху війни, тепер стоять в американських верстатах, щоб відремонтувати пошкодження, завдані їм літаками держав осі.
Совєтський нарком оборони наказав припинити всі будівельні роботи на корабельних верстатах у Владивостоку, Хабаровську і Комсомольську через недостачу матеріялу для будови кораблів.
У Східній Африці тривають запеклі бої в районі Гондара. В Середземному морі італійський літак-торпедоносець сторпедував великий англійський пароплав.
Єгипетський міністр постачання тяжко обвинувачує британську військову владу в Каїрі і доказує її вину в тому, що в Єгипті панує великий брак харчів. 