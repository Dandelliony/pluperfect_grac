◦ ◦ ◦ ◦ ◦ ◦ ◦

Війна в Європі і Африці
(щоденник воєнних дій за 6 і 7 лютого)
За повідомленням агентства Рейтер, англійські війська, які оперують в Північній Африці, 7 лютого зайняли Бенгазі — столицю і головний порт Кіренаіки (Східна Лівія).
Агентство вказує, що Бенгазі с головною базою постачання італьянської армії. Крім того, захоплення Бенгазі має важливе значення втому розумінні, що італьянці втрачають надалі можливість підвозити морським шляхом нові підкріплення своїм військам, які діють на цій ділянці фронту.
В Ерітреї (Східна Африка) основні воєнні дії відбувалися в районі Керени. Місто Керена розташоване в 100 кілометрах на північний захід від Асмари (столиця Ерітреї). 6 лютого англійські війська закінчили оточення Керени і почали артилерійський обстріл міста. Англійське радіо повідомило 7 лютого, що італьянські війська почали відступати по дорозі до Асмари.
На сомалійському фронті триває наступ англійських військ вглиб країни.
В Албанії, не зважаючи на погану погоду, воєнні дії відбувались на всіх ділянках фронту. Особливо сильні бої мали місце на центральному фронті в районі міста Тепелене.
В результаті систематичного бомбардування в Тепелене виникли великі пожежі. Кореспондент агентства Ассошіейтед Пресс пише, що італьянські моторизовані частини не змогли затримати наступ грецьких військ. Передові частини греків наближаються до міста.
В прибережному секторі греки, відбивши атаки італьянців, просунулись трохи вперед.
У ніч на 6 лютого німецька авіація спрямувала свій удар проти важливих воєнних об'єктів Південно-Східної Англії.
В день 6 лютого німецькі літаки провадили розвідку над територіальними водами Англії і мінірували деякі англійські порти. З'єднання англійської авіації в ніч на 7 лютого бомбардували порти, розташовані на окупованій території Франції. (ТАРС)
Німецьке спростування
Німецький бюлетень "Дінст аус Дейчланд" спростовує чутки про посилку німецьких льотчиків в Албанію. "Посилка німецького авіаційного корпусу в Італію, — пише бюлетень, — дала привід до численних чуток. Так, наприклад, твердять, що в Албанії в операціях беруть участь загони німецьких літаків. В берлінських політичних колах це твердження характеризується як таке, що не відповідає дійсності. (ТАРС)
7 лютого в Токіо відбулося перше засідання конференції по врегулюванню прикордонного конфлікту між Таї і Французьким Індо-Китаєм.
У Франції розпущено 62 муніципальних ради (органи місцевого самоуправління), зміщено 24 муніципальних чиновники, звільнено 10 генеральних і 9 муніципальних радників.
З Швейцарії прибула у Францію остання група інтернованих французів, головним чином, хворі і поранені. Всього з Швейцарії повернулось 28 тисяч французськмх солдатів.
4 лютого в Бухаресті відбувся суд над 40 легіонерами — заколотниками. 31 чоловік засуджені до тюремного уз'язнення на різні строки — від 3 місяців до 5 років. 9 чоловік виправдані.
По всій Іспанії приступають до будування бомбосховищ. 5 лютого в Мадріді відбулося засідання іспанської верховної військової ради, в якому брали участь командуючі всіма військовими округами. (ТАРС) 