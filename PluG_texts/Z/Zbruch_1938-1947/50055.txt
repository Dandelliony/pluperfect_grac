Зїзд українських правників у Кракові

Центральна Правнича Секція при УЦКомітеті в Кракові повідомляє, що в днях 13. і 14. ц. м. (латинські Велик. Свята) відбудеться заходом тієї Секції Зїзд Українських Правників з Ґенерального Ґубернаторства. В його програму увійдуть важні фахові й станові справи, що цікавлять увесь український правничий загал ҐҐ.
У цьому Зїзді візьмуть обовязкову участь усі голови Повіт. Правничих Секцій разом із одним співробітником та всі звязкові. Крім цього можуть та повинні взяти також участь, як гості, поодинокі члени Правничих Секцій. Учасники З'їзду мусять зголоситися заздалегідь письменно на адресу УЦК, Правнича Секція, Краків, Зелена 26/7, III. пов., при чому мусять виразно зазначити, чи рефлєктують на нічліг.
Поодинокі Секції чи звязкові перешлють негайно спішним листом (експресом) звідомлення з дотеперішньої праці, якщо досі цього не зробили. Одночасно перешлють заяви членів та їхні анкетні листки, що їх досі не передано. На кожній заяві мусить бути стверджене членство кандидата на члена Секції з боку дотичного УДК.
Одночасно пригадується, що в звязку з розпорядком Дирекції Залізниць у Кракові про окремі дозволи на їзду залізницею, що обовязуватиме від 12. IV. ц. р. — всі учасники Зїзду з-поза Кракова повинні подбати заздалегідь про потрібні дозволи в компет. влади.
Ціна карти вступу на святочну вечерю, що відбудеться в рямках Зїзду, сягає 20 зол., які можна переслати поштою на конто УЦК Правн. Секція або вплатити при вступі на салю.
Кожний учасник Зїзду повинен мати окрему посвідку (повновласть) від сього УДКомітету. 