◦ ◦ ◦ ◦

  Залізнича катастрофа в Бразилії.    Недалеко місцевости Курітіба в Бразилійському стейті Парана, зударився пасажирський поїзд із товаровим. За дотеперішніми повідомленнями у цій катастрофі згинуло 17 осіб і 25 було важко ранених.   В Туреччині інтерновано британських летунів.   Згідно з повідомленням Агенції "Ройтера" в місцевості Сидін, на південь від Смирни, інтерновано 15 британських летунів, то мусіли осісти на турецькому побережжі з двома бомбардувальниками.   Умер церковний достойник Панами.   В місті Панама, як звідтіля повідомлено, у поважному віні вмер архієпископ Хуан Майцтегуі, найвищий церковний достойник Панами. З походження Майцтегуі еспанець.   Високі кари за поширювання статевих недуг.    Згідно з новим законом, поширювання статевих недуг каратимуть у Румунії одним до трьох років в'язниці і гривною від 50.000 до 300.000 левів. Лікарів, що дають фальшиві посвідки про стан здоров'я людей, каратимуть в'язницею від одного до п’яти років і гривною від 100 до 500.000 левів.   Кріпс домагається літаків.   Лорд печатник Кріпс в одній промові, як подав Таймс, заявив, що Англія потребує все більше й більше літаків, щоб вирівняти важкі втрати, що їх зазнає тепер. Ніщо не сміє стояти на перешкоді продукції англійських збройних заводів. Цю промову Кріпс виголосив у Ню Касль.   Релігійні пляни Сталіна. Черговий комуністичний обман.   "Щоб там Сталін і не робив, він ніколи не зможе нас обманути, бо його єдина мета, це створення світового комунізму" — Таке стверджує еспанський часопис "Інформасіонес" у зв'язи з позірним відновленням православної церкви в Совєтському Союзі. Як розв'язання третього інтернаціоналу, так і теперішнє позірне відновлення релігії наказав Сталін тільки для того, щоб приспати недовір'я міліонів цивілізованих людей. Еспанський часопис відмічує, що в Еспанії цей маневр не матиме успіху. Часопис пише дослівно: "Ми занадто добре знаємо комунізм і знаємо, що цей комунізм, це чортівська релігія Сталіна, а його біблія, це перший том твору Маркса "Капітал".   До Стамбулу прибула румунська торговельна делєґація, щоб нав'язані взаємини з тамошніми торговельними колами.   У великій фабриці літаків Локгіл (Огайо) продукція літакових моторів для військових літаків упала на 85% у порівнянні з місяцем березнем. При одній тільки контролі відкинено чотириста моторів, які мали хиби.   Вашінгтонський морський департамент подав до відома, що людські втрати воєнної фльоти ЗДА сягають досі 30.000 моряків.   Президент Рузвельт іменував амбасадора ЗДА в Панамі, Едвіна Вільзона, представником ЗДА в "Аліянтській середземноморській комісії".   Британська інформаційна служба повідомляє, що сербський екс-король Петро прибув зі своїм почотом до Каїру.   Британський військовий транспортний літак, що мав на чардаку 16 людей, мусів осісти поблизу Бедрум у південній Туреччині і при тому розбився. Дві особи ранені.   Індійському місту Бенарес грозить велика повінь. Річка Буруна вже залила великі обшири біля свого устя та спричинила великі шкоди. Вода знищила засів та забрала багато хат.   Рідна земля   