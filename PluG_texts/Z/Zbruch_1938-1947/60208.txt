◦ ◦ ◦ ◦ ◦

Філіппіни японські. Рузвельтів намісник на Філіппінах повідомив Вашінгтон, що Філіппіни пропадуть для Сполучених Держав, якщо негайно не буде дана допомога.
Протианглійські демонстрації у Тегерані перед парламентом. У Тегерані відбувалися в понеділок — як повідомляють з Анкари — антианглійські демонстрації під час засідання парламенту. Ці маніфестації спричинила вістка про повстанчий рух проти англійців на північно-західному кордоні Індії. Як відомо, у північно-західній частині Індії останніми роками часто відбувалися криваві повстання індуського населення проти англійських гнобителів.
На спеціяльному засіданні японського парламенту після звідомлення прем'єр-міністра Тойо про військове положення, парламент схвалив постанову, що уряд і народ з повним довір'ям для політичного і військового проводу йтиме по твердому шляху для створення великої Східної Азії.
Англійське бюро Рейтера признається до того, що англійці відступають на Борнео. В Гонгконгу шаліють величезні пожежі наслідком обстрілу японською артилерією. Радіовисильня Пенанг в Британській Маляї мовчить від понеділка.
Повітряна служба з Індії до Сінгапуру та Америки застановлена.
В Аргентіні проголошено стан облоги.
Еспанську мореплавну комунікацію в СДА застановлено.
На основі нового закону, вважається в Румунії за жида того, хто мав одного з прадідів жида, не зважаючи на те, чи він хрещений чи ні.
В південно-західній Анатолії завалилося під час землетрусу цього тижня понад тисячу домів. Турецькі добродійні організації поробили всякі заходи, щоб дати бездомним приміщення.
В північно-західній Індії забирає епідемія холери безчисленну кількість жертв. Британсько-індійський уряд робить найменших протизаходів для поборення або спинення цієї зарази. Як відомо, недавно появився урядовий лондонський комунікат, в якому говориться, що китайці в англійських очах — не є люди. 