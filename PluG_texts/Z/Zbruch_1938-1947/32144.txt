◦ ◦ ◦ ◦ ◦ ◦ ◦

Проведення "Дня незалежності" в Індії
ЛОНДОН, 27 січня (ТАРС). Вчора по всій Індії по рішенню бюро виконкому індійського національного конгресу проведено "День незалежності" під лозунгами: "Індійський народ має право на волю", "Індія повинна розірвати зв'язки з Англією".
Організовані конгресом демонстрації відбулися у всіх головних містах Індії. В Бомбеї вчора не працювало 50 підприємств, робітники яких приєднались до демонстрації.
Протест компартії Мексики проти засудження Браудера
За повідомленням кореспондента американського агентства Юнайтед Пресс з Мексіко (Столиця Мексіки), пленум Центрального Комітету компартії Мексіки послав Рузвелтові телеграму, в якій висловлює обурення вироком, визначеним секретареві ЦК американської компартії Браудеру.
Як передає з Мексико газета "Дейлі Уоркер", Центральний Комітет компартії Мексики звернувся до компартії США з телеграмою, в якій висловлює почуття обурення вироком над Браудером і заявляє про рішучість організувати спільні дії всіх американських народів проти імперіалістичної війни.
Газета повідомляє, що компартія Куби також заявила протест протії вироку над Браудером. (ТАРС). 