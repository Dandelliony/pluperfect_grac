◦ ◦ ◦ ◦ ◦ ◦ ◦

В Голландії введений стан облоги
ПАРИЖ, 19. (ТАРС). Гавас повідомляє, що прем'єр Голландії Геєр оголосив у промові, яка передавалася по радіо, що по всій Голландії введений стан облоги.
Англійські повідомлення
ЛОНДОН, 20. (ТАРС). Агентство Рейтер повідомляє, що вчора ранком почались бої в районі Ельверума, де норвежські війська вдержують свої позиції. Німецькі війська діють порівняно невеликими загонами. Становище німців у районі Нарвіка серйозне. Німецькі війська, сконцентровані в Ромбаксегу, поблизу Нарвіка, і в 5 км. від шведського кордону, фактично відрізані від своїх баз.
Зв'язок між норвежськими і англійськими військами
СТОКГОЛЬМ, 20. (ТАРС). Як повідомляє газета "Дагенс Нюхетер", норвежський уряд сповістив, що норвежські війська встановили зв'язок з морськими і авіаційними силами союзників. Верховне командування німецької армії повідомляє також, що перші англійські офіцери вже працюють при норвежському генеральному штабі.
На західному фронті
ПАРИЖ, 20. (ТАРС). У вчорашньому офіціальному комюніке відмічаються "пожвавлені місцеві сутички між французською і німецькою розвідками на схід від Мозеля і в околицях ріки Бяіс.
Французські винищувачі збили один розвідник противника; другий літак був підбитий і втік за лінію противника".
В сьогоднішньому ранковому комюніке говориться: "Французські війська висадились в Норвегії і беруть там участь у воєнних діях".
БЕРЛІН, 20. (ТАРС). Як повідомляє верховне командування німецької армії, на західному фронті "пожвавлена розвідувальна діяльність. На захід від Мерціга німецьким розвідувальним і ударним загонам удалось заподіяти ворогові значних втрат, захопити полонених і зброю. На південний захід від Саарбрюкена і на південь від Цвейбрюкена були відбиті вилазки ворожих розвідувальних загонів. Один німецький літак не повернувся на свою базу".
Війна в Европі і голландська Індія
НЬЮ-ЙОРК, 20. (ТАРС). Агентство Юнайтед Пресс передає, що, за відомостями, одержаними з достовірних джерел, тепер провадяться дипломатичні переговори між Англією, Японією і США про статут голландської Індії, в разі, якщо Голландія виявиться втягнутою у війну.
Японська преса про заяву Хелла
ТОКІО, 20. (ТАРС). Агентство Домей Цусін повідомляє, що заява державного секретаря США Хелла в питанні про збереження статус-кво в голландській Індії витлумачується багатьма японськими газетами, як спроба розширити американську доктрину Монрое на західну частину Тихого океану.
На думку газети "Асахі", з цієї заяви видна недружня позиція Сполучених Штатів Америки щодо Японії.
"Джапан Таймс" пише, що Хелл в своїй заяві прикривається доктриною Монрое. "Не видно, — пише газета, — щоб американці були схильні до мирного розв'язання питань в цій частині світу. Хелл в своїй заяві, здається, приписує США права на протекторат, який вони не спроможні ніким обгрунтувати".
Газета "Іоміурі" вказує, що Англія перша поширила повідомлення про можливість іноземної окупації голландської Індії, випустивши таким чином спробний шар.
"Хоці" пише, що Хелл в своїй заяві "цитував старі договори, укладені між Америкою, Японією і іншими державами. Якщо, — зауважує газета, — Америка бачить необхідність в підтриманні старих угод, як засобу для досягнення миру, то чому ж тоді вона в такій недружній формі і одностороннє розірвала японо-американський договір 1911 року, мотивуючи це тим, що змінилась ситуація". 