◦ ◦ ◦ ◦ ◦ ◦ ◦

Сутички між англійцями і іракськими військами
ЛОНДОН, 2. (ТАРС). Агентство Рейтер повідомляє, що сьогодні весь день в районі Хаббанія відбувалася сутичка між англійськими і іракськими військами, яка все ще триває. Агентство нагадує, що місяць тому, коли Рашід Алі Гайлані прийшов до власті, він заявив про свій намір додержувати англо-іракський договір. Після цього англійський уряд заявив про своє бажання відкрити лінію комунікацій через Ірак для англійських військ "у відповідності з договором, укладеним з іракським урядом рік тому". Діставши згоду, англійські війська висадились в Басра без будьяких інцидентів. Коли ж кілька днів тому англійський уряд повідомив іракські власті про свій намір послати новий контингент своїх військ, іракські власті заявили, що більше не пропустять англійських військ в Ірак. Іракські власті, повідомляє агентство Рейтер, сконцентрували війська навколо Хаббанія і іракський командир вручив англійському офіцерові заяву про те, що пересування англійських військ в районі Хаббанія і польоти англійських літаків забороняються під загрозою бомбардування. Вимоги англійських представників відкликати іракські війська, сконцентровані в районі Хаббанія, залишились без відповіді. Це і було причиною для сутички між англійськими і іракськими військами.
Становище в Іраку
БЕРЛІН, 3. (ТАРС). Агентство Трансоцеан повідомляє, що за наказом прем'єра Ірака Рашід Алі Гайлані іракські війська почали відправлятися на фронт. Агентство повідомляє також, що іракські війська перерізали нафтопровід Кіркук — Хайфа, по якому йшли нафта для британського середземноморського флоту.
НЬЮ-ЙОРК, 3. (ТАРС). Агентство Ассошіейтед Пресс повідомляє, що в Дамаск, Бейрут і Алепно прибули евакуйовані з Ірака англійські жінки і діти, які направляються в Палестіну.
ЛОНДОН. 3. (ТАРС). Агентство Рейтер передає, що британська радіомовна компанія транслювала учора арабською мовою звернення до іранського населення з закликом повалити нинішній уряд Ірака.
НЬЮ-ЙОРК 3. (ТАРС). Воєнний оглядач газети "Нью-Йорк Таймс" Боллуін твердить, що чисельність англійських військ в районі Хаббанія становить, очевидно, 1000—1500 чоловік, які мають невеликі гармати. За наявними відомостями, в складі англійських військ є невелика бронетанкова частина і ескадрилья бомбардувальників. Одна рота англійських військ знаходиться в Шайбаху.
До подій в Іраку
НЬЮ-ЙОРК. 3. (ТАРС). За повідомленням агентства Ассошіейтед Пресс, Англія направила в Ірак п'ять транспортів військ, які прибули в Хайфу між 28 — 30 квітня.
До евакуації англійських військ з Греції
ЛОНДОН, 2. (ТАРС). Агентство Рейтер передає заяву заступника головнокомандуючого англійськими озброєними силами на Близькому Сході Блемі, в якому говориться, що евакуація англійських військ в Греції закінчена. Всього евакуйовано 43 тис. чоловік. Загальне число жертв під час самої евакуації не перевищує 500 чоловік. Коло 3 тис. солдатів, в тому числі деяке число австралійських, залишилось на побережжі Пелопоннеса і в інших місцях, бо вони були відрізані німцями. Блемі вказує, що тепер ще точно невідомо, яке число поранених залишилось в грецьких госпіталях і які були втрати до евакуації.
Лист Рузвельта керівникам комітету національної оборони
ВАШІНГТОН, 3. (ТАРС). Рузвельт у листі до керівників комітету оборони Нудсена і Хіллмена вимагає збільшення виробництва і використання верстатів. Керівники оборони, вказує Рузвельт, повинні поставити перед собою мету "використовувати ці машини 24 години на день і 7 днів на тиждень, виключаючи тільки час, необхідний на ремонт. Дуже важливо, щоб промисловість збільшила виробництво життєво необхідних машин".
У розмові з представниками преси Рузвельт вказав, що американська армія, можливо, звільнить для промисловості кваліфікованих робітників.
Новий захід США по поданню допомоги Англії
НЬЮ-ЙОРК, 2. (ТАРС). За повідомленням вашингтонського кореспондента агентства Ассошіейтед Пресс, урядова морська комісія має намір мобілізувати 50 американських танкерів для транспортування призначеної для Англії нафти з Південної Америки в США, звідки вона перевозитиметься на англійських суднах в Англію. 