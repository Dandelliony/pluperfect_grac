◦ ◦ ◦ ◦

Реалізація карток запотребування на бараболі. Уряд Прохарчування і Сільського Господарства повідомляє, що тільки до 2-го листопада 1942 р. залізниця Схід буде переводити транспорти бараболь. Тому закликається, щоб установи негайно забрали свої бараболі. Хто не забере їх до 2-го листопада, той тратить право на запотребування.
Обмеження поштових посилок для воєнно-полонених на час Різдвяних Свят. Згідно з повідомленням відповідних установ також і в цьому році заборонено посилати поштою пакунки для воєнно-полонених і цивільних, інтернованих з Німеччині, в часі від 1-го по 25-го грудня. Це тому, щоб відтяжити внутрішній німецький рух поштових посилок з нагоди Різдвяних Свят. Це обмеження обо-з'язує теж Ґенерал-Ґубернаторство. Передбачені на грудень адреси — наліпки на пакунки, видають вже тепер. Звертається увагу воєнно-полонеиих, щоб вони свої адреси-наліпки на час Різдвяних Свят негайно переслали своїм найближчим, щоб ті мали змогу своєчасно вислати різдвяні пачки, щоб вони до рук адресата дійшли до 1-го грудня. Всі пачки, що прибуватимуть після 1-го грудня, можна буде доручити аж після 25-го грудня.
Збірка старих пляшок. Порожня пляшка стала в нас синонімом безвартности. Ховали її по пивничних кутах, де вона нищилася, товклася, припадала порохом. Викидали теж пляшку на смітник або таки розбивали її до муру чи плота. Нищили те, що вартісне. Пляшка і взагалі скло стали тепер предметом, що його пошукують. Без них не може обійтися харчовий промисл, що має міліонове запотребування. Вони потрібні до лічниць і аптик. Скляні гути не в змозі покрити запотребування. Треба прийти їм у допомогу. Зробила це одна німецька фірма з осідком у Львові, що працює при допомозі окружних урядових станиць на терені цілої Галичини. Ця фірма займається збиранням всякого роду пляшок. Але ще у багато домах у всіх кутках і закамарках лежать порожні пляшки. Небагато труду треба, щоб їх зібрати і віддати у найближчій збірковій станиці, де приймають їх за заплатою.
Гуртковий біг навпростець. Завтра, в неділю, 1-го листопада, відбудеться на площі колишніх Чорних. Листопадовий гуртковий біг навпростець при участи змагунів усіх львівських спортових клюбів і тіловиховних товариств. Початок бігу в 12-ій год. вполудне. Він зачнеться звітом усіх змагунів перед Провідником УЦК. Збірка змагунів в год. 11.30. Після звіту біги на біжні та на площі відплатні змагання між Україною та Гарбарнею. 