Урочисті збори "Товариства друзів СРСР" у Брюсселі присвячені 60-річчю з дня народження товариша Сталіна

БРЮССЕЛЬ, 21 грудня. (ТАРС). У Брюсселі відбулися урочисті збори, присвячені 60-річчю з дня народження товариша Сталіна, скликані "Товариством друзів СРСР" у Бельгії. На зборах було присутніх біля 500 чоловік. Були заслухані доповіді архітектора Максима Брунфо і секретаря "Товариства друзів СРСР" Бернарда Жака.
Максим Брунфо підкреслив, що політика миру, яку проводить СРСР з часу Жовтневої революції, нерозривно зв'язана з ім'ям Сталіна.
Бернард Жак зробив повідомлення про життя і боротьбу товариша Сталіна. Він змалював Сталіна, як кращого учня товариша Леніна, як організатора перемог пролетарської революції. Наприкінці Бернард Жак заявив: "Бути сталінцем це значить боротися за свободу".
Учасники зборів надіслали привітальну телеграму товаришеві Сталіну: "Члени брюссельської організації друзів СРСР, — говориться в телеграмі, — зібравшись на урочисте засідання, посилають Вам, товариш Сталін, палкі поздоровлення у зв'язку з Вашим 60-річчям. Ми висловлюємо Вам від імені трудового населення Брюсселя свою глибоку подяку за ту велетенську роботу, яку Ви виконали для торжества справи робітничого класу, для захисту миру у всьому світі". 