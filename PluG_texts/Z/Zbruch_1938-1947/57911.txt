◦ ◦ ◦ ◦ ◦

Три маршали СССР у відставці
Берлін, 26 жовтня. Як уже було повідомлено, усунено за наказом Сталіна совєтського маршала Тимошенка від командування середнім відтинком східного фронту. Згідно з найновішими вістками, Тимошенко перебуває зараз в ославленій тюрмі на Луб'янці в Москві. Наспіли теж відомості, що подібна доля зустріла також Ворошилова. А коли взяти під увагу ще й те, що третій совєтській маршал, Будьонний, зовсім розбитий разом зі своєю армією, так матимемо ясний образ того, що сталося з трьома совєтськими маршалами, на яких покладала Москва всі свої надії. Долю, яка їх стрінула, можна вважати долею всієї большевицької армії. Та армія не зможе піднятися на ноги.
Господарські наради Німеччина — Італія
Рим, 26 жовтня. В Римі закінчилися господарські наради міністра народного господарства Німеччини д-ра Функа з італійським міністром Рікарді. При кінці цієї конференції міністр Рікарді заявив, що результати цих нарад матимуть далекосяжне значення в дальшій співпраці обох держав на господарсько-економічній ділянці.
Ворог відкинений
Берлін, 26 жовтня. Большевики пробували знову під Ленінградом переправити свої війська через річку Неву. Щоб змилити чуйність німецьких частин, вони вжили для цього маневру димної заслони. Всетаки ця спроба не повелася. Німецькі частини перешкодили цій спробі переходу і заподіяли ворогові важкі втрати.
Закон грецького уряду
Берлін, 26 жовтня. Грецький уряд видав закон, на основі якого від 1 жовтня ц. р. будуть видавати доживотну місячну ренту тим президентам міністрів і президентам держави в Греції, які одержали при виборах свої уряди більшістю голосів та залишились на свому пості довше, як 6 місяців.
Завзяті бої під Москвою
Берлін, 26 жовтня. На середньому відтинку фронту в районі Москви йдуть завзяті бої, в яких німецькі частини осягають щораз кращі успіхи. І так, одна бронетанкова частина в дні 23-го жовтня знищила 18 большевицьких танків, 71 гармат та взяла 6.500 полонених. Інша частина знищила 50 ворожих гармат і взяла 2.500 полонених. З кожним днем і з кожною родиною совєтські втрати людьми і воєнним матеріялом стають щораз більші.
Кріза уряду у Швеції
Стокгольм, 26 жовтня. В останніх днях позначилася можливість кабінетної крізи в Швеції. Поза кабінетом не можна було осягнути згоди в питанні про заборону існування комуністичної партії. Велика часть соціально-демократичних послів виступає дуже рішучо проти заборони цієї партії. Не є виключене, що представники правих партій та селянського об'єднання залишаться тільки тоді в уряді, якщо така заборона наступить.
Відозва ген. Артемієва
Берлін, 26 жовтня. Генерал Артемієв, якому доручив Сталін оборону Москви, видав до населення червоної столиці відозву, в якій закликає до оборони перед ворогом. "Кожний дім мусить перемінитися в твердиню, — каже Артемієв — кожне вікно мусить стати скорострільним гніздом, кожний мешканець Москви — вояком. Мусимо боронитися і боротися до останнього віддиху". Іншими словами, Москва находиться в передсмертних судорогах і пробує рятуватися патріотичними закликами, які вже на ніщо не здалися.
Харків здобутий
Верховне Командування Німецьких Збройних Сил повідомляє:
Як було подано в спеціяльному повідомленні, 24 жовтня був здобутий Харків. Таким чином один з найважливіших військово-промислових і економічних центрів Совєтського Союзу є в німецьких руках. Того самого дня німецькі війська зайняли Білгород, 75 кілометрів на північний схід від Харкова.
Нічні атаки штурмових літаків були скеровані проти військових та оборонно-господарських споруд у Москві.
У боротьбі проти британського постачального судноплавства авіяція затопила біля східного побережжя Англії споміж охоронюваних конвоїв три ворожі торговельні кораблі, загальною водомісткістю в 12 тисяч рбт. Крім того попаданням бомб знищено один окремий корабель у 4 тисячі рбт.
Біля побережжя Північної Африки німецькі штурмові літаки на північ від Гамбута обстрілом спричинили пожежу на ворожому торговельному кораблі.
Британські бомбардувальники останньої ночі скинули в декількох місцевостях північної і західної Німеччини розривні і запалювальні бомби, які спричинили незначні пошкодження в житлових кварталах. Збито шість ворожих літаків.
Капітан Голлоб осягнув 20-го жовтня свою 80-ту, майор Люцов 24-го жовтня свою сто першу повітряну перемогу. 