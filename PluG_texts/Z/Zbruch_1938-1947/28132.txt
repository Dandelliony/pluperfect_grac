Народ шанує великого поета

На мітингу біля памятника Адама Міцкевича
Тисячі трудящих міста з червоними прапорами і вінками прийшли на Марійську площу до памятника великого поета польського народу Адама Міцкевича. Трудящі всіх національностей — українці, поляки, євреї, росіяни, письменники Радянського Союзу і Радянської України, представники військових частин зібралися тут, щоб вшанувати світлу память найвидатнішого поета польського народу, виразника його дум і прагнень.
Мітинг відкриває видатний український поет-орденоносець Микола Бажан.
— Ніколи не згасне у віках сонячне ім'я Міцкевича — талановитого сина польського народу — говорить т. Бажан. — Адам Міцкевич належить польському трудовому народу, належить всім трудящим Радянського Союзу, бо він був співцем братства народів, бо він присвятив свою музу народові. Схилимо голови перед сонцем польської поезії Адамом Міцкевичом!
Заслужена хорова капела УРСР "Думка" і оркестр виконують великий, всепереможний гімн трудящих "Інтернаціонал".
Від письменників великого російського народу виступає тов. Віктор Шкловський. Він говорить російською мовою, але його слова повні глибої шани і любові до співця Міцкевича, зрозумілі всім і хвилюють серця всіх присутніх.
— Є памятники які горять як світочі. До таких памятників належить і памятник під яким ми зібрались. Ми сьогодні приймаємо Міцкевича в нашу велику сім'ю. Йому стояти поруч з велетнями світової літератури — говорить український поет — орденоносець тов. Андрій Малишко.
З хвилюючими промовами від наукових працівників виступив проф. Студинський, від письменників Західної України Яворовський, від польських письменників Полєвко, від єврейських письменників Кенігберг, від робітників Головляк.
Полум'яні рядки віршів присвятив памяті Міцкевича видатний російський поет-орденоносець В. Лебедєв-Кумач. Читає свій вірш присвячений Міцкевичу польський поет Владтслав Маліновський.
Мітинг закінчується. Біля підніжжя памятника накладено невянучі вінки всенародної любови до співця польського народу Адама Міцкевича. Вінки поклали письменники Радянської Росії і Радянської України і організації трудящих міста. 