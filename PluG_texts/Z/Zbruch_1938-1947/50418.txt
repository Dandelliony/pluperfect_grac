Праця і капітал

Теперішнє покоління є свідком боротьби не тільки двох найсильніших у світі народів — німецького й англійського, але водночас і двох ідей, — праці й ідеї капіталу. Світ праці, репрезентований німецьким народом, визволюється у ґіґантичних змаганнях зпід влади капіталу, тієї потуги, що поневолює від віків цілі народи.
Ясно, що перемогою праці й ми захоплюємося, бо й ми терпимо гніт чужого капіталу, але чи витягаємо з цього правильні для себе висновки? Чи стараємося впоїти у нашу душу суть тих понять так, щоб станули до боротьби за право праці не лише як очевидці, а взяли собі за обовязок цю працю, яка дала б осяги для нації як збірноти нас усіх.
Що ж це таке ідея праці, світ праці у протилежности до світу капіталу? Людська праця, все одно — фізична, чи умова — це товар на ринку подачі і попиту. За нього платять. За нього у капіталістичному світі платять, гірше або краще, залежно від подачі й попиту.
Проте сила праці різниться засадничо від інших товарів тим, що, коли вони в міру зужиття нищаться, то сила праці реґенерується заодно та відживає немов це якесь ідеальне "перпетуум мобіле". Тим сила праці — це найцінніший скарб, цінніший над усі інші вартості і саме тому кожна суспільність мусить найбільше нею дорожити. Отож треба вміти з нею обходитись, щоб вона у бездільності не марнувалась, притому заєдно дбати, щоб ця сила праці і розвивалася. А вміння — це ніщо інше, як вишкіл. Німецький народ дав світові наявні докази, до чого доводить високовикваліфіковане знання фаху. Ремісник, рільник, лікар, гірник, технік, політик, журналіст, фахівець у військовому ділі, керманич і послушний виконавець, учитель і учень, — це зразки у тих, що вміють доконувати при доброму, раціональному поділі праці високовартісні діла.
Після світової війни цю високовартісну працю німецького народу вихіснував чужий капітал. Мало того. Анґлійський капітал не допустив до розвитку сил праці німців, так, як безліч інших народів. Тільки німецький народ силою своєї незломної енерґії працьовитости зумів при нерівних за працю винагородах створити уміння праці потугою, сильнішою над капітал. І ось від цього чужого капіталу прийняла праця виповіджену збройну війну.
І ось ми є свідками тієї великої боротьби на життя і смерть. Ми бачимо, — як з дня на день переможцем виходить сила праці над силою капіталу, гроша, золота, того анґльосаського світу, що під покришкою демократизму використовував працю інших народів.
А якже ж ми?
Український нарід уже здавна усунений чужими капіталами від багатств і скарбів рідної землі. Ми — нарід бездомних і бездольних у примусовому безділлі, марнуємо ті наші сили, що є найбільшим скарбом. Ми — рільники, та нефахові, і робітники нефахові. Не краще в інших ділянках. Навіть до розвязування беруться часами такі, що називають себе "політиками", хоча їм нікуди до цього діла, бо, або ще не мали часу, або не мали можливості, чи були заліниві прослідити цю глибоку науку знання.
Тому здебільше у нас царює дилєтантизм. Партачить рільник на свому ґрунті, ремісник на свому варстаті, а за ними в парі йде і т. зв. "політик". І таких прикладів з різних ділянок нашого національного життя повнісько. Словом, не вміємо раціонально працювати. Можна би сказати, що досі не мали ми добрих учителів. Та сьогодні маємо аж надто великий досвід і науку — на очах бачимо всі ці осяги народу, що вмів найкраще себе вишколити для того, щоб звернути зі себе ярмо визиску й чужого капіталу.
А тому вчімся. Памятаймо, що добрий вишкіл, і тільки вишкіл — це запорука осягів! Інакше і при найкращих намірах легко діло спартачити.
Щойно у повній свідомості знання праці й єдности можна осягнути ціль.
М. Творидло. 