◦ ◦ ◦ ◦

Від неділі, 11 липня, до суботи, 17 липня, затемнюємо вікна: початок: 21 год. 30 хв., кінець: 4 год.   Курс кравецтва і столярства для глухонімих закінчився врочисто 30 червня ц. р. у Львові. Він тривав 5 і пів місяців, від 16 січня ц. р.   У Львові мають бути відкриті крамниці в будні від год. 8-ої рано до 19-ої (7-ої веч.).   Оголошення військової управи. Взивається всіх письменників, журналістів, малярів, світливців, спікерів і кандидатів на спікерів (промовців до радія), що зголосилися як добровольці до СС. Стрілецької Дивізії Галичина, щоб негайно зареєструвалися у Військовій Управі, Відділ Пропаганди і Культурної Опіки, Львів, Паркова ч. 10, кімната ч. 34, де дістануть відповідні інформації та інструкції.   Віднова парохіяльної церкви в Сокалі. Величава церква св. Петра і Павла в Сокалі збудована в 1906 році, розмальована за пляном П. Холодного мистцями-малярами Ю. Магалевським, П. Ковжуном і проф. М. Осінчуком у 1932 році — потерпіла дещо внаслідок воєнних дій. Зовнішні шкоди вже направлено. Осталось ще у нутрі церкви виправити знищене малювання у великій бані церкви та зремонтування великого павука. В тій цілі в четвер, 24-го червня, за ініціятивою о. декана Ст. Ничая створено з представників сокальського громадянства спеціяльний Комітет, якого головою став радн. Микола Книш. Рішено поправити й наново помалювати велику баню і ушкоджені місця. Працю цю виконають мистці-малярі під проводом одного з живучих ще мистців, а саме проф. Осінчука, що доконував первісного розмалювання цієї культурної і величавої памятки Сокаля і повіту. Лиш небагато наших повітів можуть похвалитися таким величавим культурно-мистецьким твором, яким є церква св. Петра і Павла в Сокалі. Незвичайну вартість представляє також її іконостас та інше внутрішнє уладження. Та хоч війна ще не скінчена, громадянство Сокаля рішило виправити всі ушкодження, в тім і малювання, маючи на оці це, що для збереження одностайности пляну і стилю малярських робіт можна послужитись услугами артиста, який брав участь у первісному виконанні пляну розмалювання цього храму. Комітет звернувся до ширших кол громадянства, щоб своїми грошевими пожертвами допомогло зберегти цю культурно-мистецьку памятку.   Рідна земля   