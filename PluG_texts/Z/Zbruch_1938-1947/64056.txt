◦ ◦ ◦ ◦ ◦

Черчіль зарядив, щоб британська цензура була загострена. Не вільно висловлювати критичних поглядів на урядові дії.
Ірляндський міністр оборони Тринер заявив, що уряд Ірляндії намагається довести число ірляндської армії до 250.000 вояків.
Міністр закорд. справ Еквадору Тобар Донозо подався до димісії. Президент держави заявив, що це прохання візьмуть під увагу по ратифікації договору про кордони з Перу.
Вибори до єгипетського парляменту відбулися спокійно. Перші висліди дають змогу заключати, що повну перемогу здобула партія єгипетських націоналістів Вафд.
У Швеції нема ніякої загальної мобілізації та ніякі німецькі війська Швеції не погрожують, — так стверджують шведські часописи з обуренням, заперечуючи тенденційні вістки лондонської преси.
З грецьких кол повідомляють, що під впливом воєнних подій в Бірмі, Англія забрала свої війська з острова Кипру, перекидаючи їх до Індії. По відході британських військ грецьке населення відітхнуло з полегшою, бо таким чином поліпшилася справа прохарчування.
Мадридська поліція відкрила підпільний гурток большевицьких агентів. Еспанський військовий суд засудив на смерть 6-ох комуністичних агентів, 8-ох на досмертну тюрму а 24-ох по кілька літ в'язниці.
Американський департамент морських справ оповістив втрату 2-ох американських винищувачів, а саме "Пільсбері" та "Едвал". Оба кораблі затоплено недалеко Яви.
Еспанія домагається Гібральтару. Міністр закордонних справ Еспанії Серрано Зунер у розмові з бельгійським сенатором П. Даєм, оголошеній в "Нуво Журналь" м. ін. заявив: "Еспанія розуміє, що має змогу сповнити своє велике історичне призначення та запевнити собі незалежність. У першу чергу мусимо управильнити справу Гібральтару".
В Австралії організується Австралійська армія. Пише про це кореспондент англійського щоденника "Дейлі Мейль", зазначуючи слізливо, що всю команду виконують американці, а саме північно-американський генерал Мек Артур та його заступник, також американець, генерал Брет. Австралійських генералів вони відсунули в тінь. До т. зв. малої воєнної ради в Австралії належать вправді також 3 старшини австралійської й англійської армії, але вони є підчинені американським генералам.
Англійці не мають змоги постачати своїм військам, що опинитись між Бірмою та Китаєм ані харчів, ані зброї.
На Бірманському фронті окружили японці китайські чункінські війська, що боронили міста Тангу. Японці зайняли тамошнє летовище. Японська кіннота зайняла швидко місто Йодашо, 30 кілометрів на північ від Тангу, та перерізала шлях до великого міста у середній Бірмі — Мандаляй.
У приявності около 200 визначних японських та китайських військових та політиків відбулася врочиста передача англійської концесії в Кантоні нанкінському національному урядові.
Згідно з повідомленням Ройтера, японці зайняли острови Андамани у Бенгальському заливі. 