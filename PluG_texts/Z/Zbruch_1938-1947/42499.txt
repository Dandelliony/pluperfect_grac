Винаходи

Краскова фотоґрафія. При державній Академії ґрафіки й друкарства в Ляйпцігу відкривається з днем 15. жовтня окремий Інститут краскової фотоґрафіки.
Цікавий норвежський винахід. В Норвеґії зроблено недавно один дуже цікавий винахід, а саме елєктричний ровер. В міжчасі винахід цей вже практично випробовано й тепер його будуть у великій мірі використовувати. Під цю пору ведуться переговори зі Швецією, щоби дістати звідтам конечні сирівці.
Перші основи мужеськоі моди у Відні. Відень і дальше розбудовується в централю майбутньої европейської моди. Подібно як досі вже були здобули собі славу віденські жіночі строї, так тепер Відень задумує створити відповідні підстави й для мужеської моди, отже виховати в першу чергу відповідних кравців. В одній великій віденській фабриці одягів відчинено перед кількома днями перший спільний варстат челядників-кандидатів на мужеських кравців. Підприємство дістало поважну офіціяльну піддержку.
Радієві вістки — нова наукова ділянка. Наймолодша ділянка німецької науки займається радієм та його впливом на публичне життя. Вже від багатьох семестрів істнує при університеті у Фрайбурґу т. зв. Інститут радієвого знання а другий подібний інститут відчинено тепер вже й при берлінському університеті. Подібно, як перед 10—15 роками, здобувала собі місце на високих школах журналістика, так само промощує собі шлях тепер і ця нова дисципліна. Важні форми життя та його проявів треба і відповідно науково прослідити. Інститут у Фрайбурґу, що ним кермує проф. Редемаєр, опрацьовує при співпраці численних фахівців акустичні проблєми радієвої й телєвізійної техніки, голосові й музичні досліди в мікрофоні. Д-р Ваґенфірер, керманич берлінського Інституту, в свому інавґураційному слові означив круг завдань так: треба оформити історію й історію культури радія, прослідити розвиток радія — це дальші завдання. До того належить також і телєвізія, бо в Німеччині вже від 5 літ істнують правильні телєвізійні програми, подібно як і радієві. 