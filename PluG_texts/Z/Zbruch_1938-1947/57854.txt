◦ ◦ ◦ ◦ ◦

Бомби на Москву, Харків і Ворошиловград
Атаки на столицю СССР порівнюють з найбільшими атаками на Лондон
Берлін, 25 жовтня. Дії німецької авіяції були в останніх днях скеровані здебільшого на Москву і на її околиці. Німецькі літаки бомбардували ворожі бронетанкові з'єднання, автоколони та шляхи відступу ворожих військ. Під час цих дій знищено 17 совєтських поїздів, наповнених військом і воєнним матеріялом. Найбільш запеклого бомбардування зазнала сама Москва. 21-го жовтня, а теж в ніч на 22-ге жовтня німецькі літаки робили безустанно налети на совєтську столицю, спричинюючи в ній великі пожежі, експлозії та величезні спустошення. Ці атаки німецьких літаків на Москву англійська преса порівнює до найбільш завзятих повітряних атак на Лондон. Крім того німецька авіяція далі бомбардувала околиці Харкова та Ворошиловграду, де знищено 8 поїздів, 160 авт і кілька складів амуніції.
Місце Тимошенка зайняв генерал Жуков
Берлін, 25 жовтня. Згідно з одержаним повідомленням, дотеперішній головнокомандуючий совєтською армією на середньому відтинку фронту, Тимошенко, з наказу Сталіна пішов у відставку. Причину цього можна вбачати в тому, що Тимошенко в боях під Вязьмою і Брянськом втратив усі свої дивізії, наражуючи Москву на велику небезпеку. Місце Тимошенка зайняв генерал Жуков, який має завдання обороняти Москву і цілий середній відтинок фронту. Таким чином большевики пробують себе урятувати від неминучої катастрофи.
Король большевикам
Стокгольм, 25 жовтня. Їх величності король і королева Англії просили, — як подає дослівно Рейтер з Лондону — щоб третину їхніх пожертв на фонд Червоного Хреста, у висоті 3 тисячі фунтів стерлінгів, взяти на допомогу для большевиків.
Сталіно-Юзівка — вузлова точка Донбасу
Берлін, 25 жовтня. З містом Сталіно дістали німці одну з найважніших вузлових точок широко розгалуженої залізничої мережі Донецького басейну в свої руки. Сталіно, колишня Юзівка, мало в 1939 році біля 500 тисяч мешканців. Місто має особливе значення для Донецького басейну. В ньому є велика електростанція, об'ємисті гути з доменними печами, мартенівські печі, грушки Бессемера і вальцівні. Розбудова радянської військової промисловості була в великій мірі сконцентрована в Сталіно. Крім цього є в Сталіно фабрики азоту, які виробляють передусім штучні добрива для українського сільського господарства, трикотажні фабрики, фабрики для обробки дерева, фабрики зброї та амуніції.
Невдоволення в Ісляндії
Ню-Йорк, 25 жовтня. ІНС подає з Рейк'явік, що ісляндський уряд несподівано уступив. За основу подають внутрішнє невдоволення.
Китайська війна зв'язана з Пацифіком
Токіо, 25 жовтня. Журналіст Шо Токутомі виступає в своїй статті в "Токіо Нічі Нічі" проти погляду, немов би можна розглядати війну в Китаю окремо від питань Пацифіку. Китайська війна може, так пише часопис, бути закінчена виключно усуненням Англії і СДА зі Східньої Азії. Тому буде мусіла Японія побороти багато труднощів, щоб осягнути ціль японської політики, спочиваючу на пакті трьох, а це щоб створити квітучу сферу в Східній Азії.
План Рузвельта — Галіфакс і Нова Шотландія
Ню-Йорк, 25 жовтня. В СДА глядять не без занепокоєння на агресивні плани Рузвельта. Як подає "Ню-Йорк Геральд Трібюн", запитано Рузвельта, чи це правда, що СДА обсадили пристані в Галіфакс і Новій Шотландії. Рузвельт відповів, як подає ню-йоркський часопис, що це дійсно ще не сталося, але є плани, по яким флота СДА "може зайняти ці пристані в кожному часі".
В Донецькому басейні
Будапешт, 25 жовтня. Наступальні дії мадярських частин на південно-східному фронті — згідно з звідомленням Командування малярської армії — розвиваються успішно. Частини мадярських військ переслідують втікаючі ворожі частини. Досі мадярські війська зайняли більшу частину Донецького басейну. Всі спроби ворожих контратак відбито, захоплюючи 700 полонених при дуже незначних власних втратах.
Воздушна комунікація Німеччина — Фінляндія
Берлін, 25 жовтня. 27 жовтня привертає німецька воздушна ганза на спілку з фінським воздушно-комунікаційним товариством Аеро О-У комунікацію на лінії Берлін — Данціг — Кенігсберг — Рига — Реваль — Гельсінки, яка вже була перед війною.
Командант сов. армії в полоні
Берлін, 25 жовтня. Німецькі вояки захопили знову 22 жовтня високого офіцера совєтської армії під час очищування поля боїв на середнім відтинку східнього фронту від розгромлених совєтських сил. Є це головний командант одної совєтської запасної армії генерал-лейтенант Вишневський.
Голод у СССР
Берлін, 25 жовтня. Знищення совєтських армій і здобуття найважливіших осередків совєтського промислу довели Совєтський Союз до цілковитого упадку — так пише фінська преса у зв'язку з останніми перемогами німецької армії на Сході. Вони вказують на те, що мілітарна катастрофа большевиків спричинить теж і катастрофу голоду, який уже сьогодні відчувають громадяни Совєтського Союзу. Не здалися теж на ніщо надії большевиків на зиму, яка, згідно з їхніми обчисленнями, мала б перешкодити німецькій офензиві на Схід. Фіни, як заявляє фінська преса, воюватимуть теж і в зимі, а Совєтський Союз мусить бути приготований на те, що його провал неминучий. 