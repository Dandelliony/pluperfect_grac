◦ ◦ ◦ ◦ ◦ ◦ ◦

Переможний німецький наступ у Греції
БЕРЛІН, 16. IV. — Головне Командування Німецьких Збройних Сил подає:
Німецькі й італійські війська, не зважаючи на місцевий опір, продовжують погоню й окружають останки сербської армії в районі Мостар-Сараєво. В полон взяли багато сербських вояків, в тому команданта південної сербської армії.
Мадярські війська закінчили обсаджування трикутника Драва-Дунай і наступаючи на південь, зайняли Новий Сад.
У Північній Греції швидкі змоторизовані відділи армії та відділи СС вдарили на південь, відкидаючи анґлійські відділи піхоти й панцирних військ, в гострій погоні зайняли Птольомеїс і Коцані та перейшли ріку Аліякмон на північ від Сервії. Біля Птольомеїс знищено 30 анґлійських панцирних боєвих возів. Інші боєві ґрупи з Солуня передерлися крізь ріку Аліякмон і посунулися в південному напрямі. Анґлійці намагаються крити відворот задніми сторожами і здержувати німецьку погоню великими знищеннями.
На альбанському фронті грецькі війська відступають перед італійськими атаками. Поодинокі частини наступаючих італійських армій перейшли від півдня Коріцу.
Летунство в численних атаках завдало також учора важкі втрати останкам сербської армії. Спадні, боєві й ловецькі літаки знищили ворожі маршеві батави в долині Долішньої Босні та в районі між Дравою й Дріною. Боєві літаки бомбардували військові обєкти в околиці Сараєва та скинули влучні бомби на літаки на летовищі в Мостарі. Інші ескадри летунства розпорошили грецькі війська, скупчені біля Дескаті. Ловецькі літаки зістрілили в околиці озера Преспа 6 анґлійських боєвих літаків типу Брістоль-Бленгайм.
Підчас бомбових атак на порт Пірей летунство затопило 4 торг. кораблі містоти біля 35.000 тон, важко ушкодило 8 великих торг. кораблів і спричинило пожежу серед портових обєктів. У заливі Елевзіс і в районі Пірея поцілено важкими бомбами один контрторпедовець і 3 великі торг. кораблі. Крім того переведено атаку розривними бомбами на летовище в Елевзіс. Переведено днем і ніччю багато разів успішні атаки на два летовища на острові Мальта.
У північній Африці німецькі боєві і спадні літаки співпрацювали при наступі на Тобрук, важко ушкодили один великий торговельний корабель і зістрілили в летунських боях два бритійські літаки типу Гюрикен. Німецька проти лету нська артилєрія зістрілила біля Дерни два ворожі літаки типу і Уелинґтон. На морських просторах довкола Анґлії німецьке летунство ушкодило 2 ворожі торговельні кораблі. Підчас сміливої атаки у спадному леті німецькі бомби важкого калібру поцілили заведення воєнного летунства в Менчестері і сильно знищили одну галю, де монтують літаки. Минулої ночі німецькі літаки знищили підчас атак на два летовища в південній Анґлії 19 літаків на землі та розторощили бомбами ганґари, схоронища і летунські майдани. Німецькі стежні літаки поцілили бомбами важкого калібру ряд портових обєктів у південній Анґлії та на східньому побережжі Шкотії. Ворог ані вдень, ані вночі не налітав на Німеччину.
Підчас боїв у горах Родопе в Македонії особливою хоробрістю відзначилися 8. IV.: командант одного баталіону піхоти майор Фет, поручник одного полку піхоти Ґучета та при здобуванні одного форту, озброєного в 45-скорострілів і ґранатників — поручник Крель і підстаршина Унґер з одного баталіону піонірів.
Анґлія збирається втікати з Балкану.
БЕЙРУТ, 15. IV. — 8 порожніх бритійських транспортових кораблів покинуло Суезький канал і від'їхало на північ. Цю вістку привіз дипльоматичний курієр одної невтральнюї держави, який приїхав з Єгипту до Бейруту. В політичних кругах Єгипту здогадуються, що ті кораблі їдуть до грецьких пристаней, щоб влекшити відступ анґлійських експедиційних військ тому, що багато анґлійських кораблів понищили в грецьких портах німецькі літаки.
В Югославії німецькі переможні війська розбили й знищили 14 дивізій першого тижня війни. Рештки сербських військ ставлять опір іще тільки в недоступних горах. Сербське командування підтримує їх на дусі брехливими вістками про небувалі перемоги, прим. про здобуття Софії і т. д.
Гіндуси домагаються домініяльного статуту й права вислати своїх представників на міжнародню конференцію.
Манджукуо привітало з радістю японсько-совітський договір невтральности, бо буде скріплений мир на совітсько-манджурському районі.
В Загребі почав виходити далі "Грватскі Дневнік", головний орґан хорватських боєвиків за свободу.
В Єгипті німецькі перемоги над анґлійцями викликали таке велитенське вражіння, що премієр Гуссейн Сірі Паша мусів успокоювати населення окремою відозвою.
Новим командантом анґлійських військ у Греції іменовано ґен. Генрі Мейтленда, що має підлягати грецькому нач. вождові, ґен. Панаґосові. Таким чином головну відповідальність за війну у Греції нестимуть греки, а анґлійці вмивають|руки...
Анґлійські та югославянські літаки знову заатакували невійськові обєкти болгарської столиці, Софії, в дні 14. ц. м. Жертв у людях мало, інші шкоди зараз почали направляти. Цар Борис відвідав частину міста, яку заатакували анґлійці. Супроводили його міністри війни та внутрішніх справ.
Анґлійська аґенція Ройтера повідомила, що в неділю 13. ц. м. Мальта пережила 500-ий летунський алярм. Летунські атакц безпереривно нищать Мальту. 