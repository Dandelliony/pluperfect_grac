◦ ◦ ◦ ◦ ◦ ◦ ◦

Радянські війська закріпилися на новому кордоні з Румунією
КИЇВ, 1. (ТАРС). В північній частині Буковини радянські війська закріпилися на встановленому кордоні з Румунією. У Бесарабії радянські війська виконали своє завдання і на всьому протязі р. р. Прута, Дунаю вийшли на кордон з Румунією.
Спростування чуток про сутички на угорсько-румунському кордоні
БЕРЛІН, 2. (ТАРС). Як повідомляє інформаційне бюро, угорське телеграфне агентство спростовує іноземні повідомлення про сутички на угорсько-румунському кордоні в ніч на 1 липня.
Наліт німецької авіації на Англію
ЛОНДОН, 2. (ТАРС). Офіціально повідомляється, що минулої ночі німецькі літаки бомбардували кілька пунктів у північно-східній Англії. 9 чоловік убито і 20 поранено. Бомби, скинуті поблизу Брістольської затоки, заподіяли незначних пошкоджень. Чотири чол. легко поранені. Два німецьких літаки були збиті.
Призов резервістів в Угорщині
БЕРЛІН, 2. (ТАРС). Як передає агентство Трансоцеан, "1 липня в Угорщині додатково були призвані нові віки резервістів. На вулицях і залізничних станціях можна бачити значну кількість призваних. Однак до вчорашнього вечора з цього приводу не було опубліковано офіціальної заяви".
Дії англійської авіації
ЛОНДОН, 2. (ТАРС). Агентство Рейтер передає, що в ніч на 1 липня англійські літаки бомбардували воєнні об'єкти в Німеччині. В Гамбургу були підпалені нафтосховища. В районі Дармштадта сталися вибухи і виникли вогнища пожеж. В Оснабрюку і Гаммі на сортувальних станціях спалахнула пожежа. Крім того, знову зазнали нападу аеродроми на острові Нордерней, на захід від Бремена, і в Дортмунді. Всі англійські бомбардувальники благополучно повернулись на бази.
Закон про збільшення робочого дня в Болгарії
БЕРЛІН, 2. (ТАРС). Німецьке інформаційне бюро передає, що болгарський уряд видав закон, який передбачає "збільшення робочого дня на промислових підприємствах в разі надзвичайних подій".
Процес генерала де Голль
БЕРЛІН, 2. (ТАРС). Німецьке інформаційне бюро, покликуючись на французську газету "Депеш де Тулуз", пише, що військовий трибунал "пристудив до слухання справи генерала де Голль".
Зведення німецького командування
БЕРЛІН, 2. (ТАРС). Ставка верховного головнокомандуючого повідомляє:
"30 червня і 1 липня в результаті раптового нальоту німецької авіації і висадки ударних частин військово-морського флоту і піхоти німецькі війська зайняли англійські острови Джерсі і Гернсі (Нормандські острови) в протоці Ла-Манш. В повітряному бою збито 2 англійських бомбардувальники. В районі Ла-Манша, на схід від Торквей, 1 липня вдень німецькі літаки атакували сторожове судно англійської берегової охорони. На судні виникла пожежа. Німецькі літаки провели успішне бомбардування порту Уік (північна Шотландія). В ніч на 2 липня німецькі літаки знову зробили наліт на портові споруди противника. В Брістольській затоці були помічені пожежі і вибухи.
В ніч на 2 липня англійські літаки бомбардували міста північної і західної Німеччини, а також Кіль. Заподіяно незначної матеріальної шкоди. Є вбиті серед населення. Збито 7 літаків противника. Три німецьких літаки не повернулись на бази. За 30 червня і 1 липня збито всього 23 літаки.
Евакуація Гонконга
ШАНХАЙ, 2. (ТАРС). Як повідомляє газета "Давань-Бао", вчора в Гонконгу почалась евакуація сімей англійських військовослужбовців. Жінки і діти посилаються в Манілу (Філіпіни). За словами газети, консул США в Гонконгу порадив американським підданим підготуватися до евакуації.
Палата представників схвалила законопроект, спрямований проти компартії США.
НЬЮ-ЙОРК, 2. (ТАРС). За повідомленим агентства Ассошіейтед Пресс палата представників США схвалила законопроект, який вимагає реєстрації організацій, "що ставлять собі за мету контроль над урядом або його насильницьке повалення". Юридична комісія палати представників заявила, що до числа таких організацій належить компартія США.
Вимога про реорганізацію уряду в Англії
ЛОНДОН, 2. (ТАРС). Генеральний секретар спілки робітників залізничників Марчбенк, виступаючи на мітингу в Моркомбі, поставив вимогу, щоб "всі особи, зв'язані з Мюнхеном", були усунуті з своїх постів. Чемберлен, Галіфакс і інші, додав Марчбенк, повинні бути відкликані самими консерваторами.
Цей виступ крупного лейбористського лідера з вимогою про реорганізацію складу уряду має місце вперше з того моменту, як під натиском Еттлі два тижні тому лейбористська партія поспішно відмовилась від подібного роду публічних виступів. Два великих філіали спілки робітників машинобудівників в Бірмінгамі (Чемберлен є представником у парламенті від цього виборчого округу) прийняли резолюцію з вимогою про усунення з урядових постів Чемберлена і його групи, а так само тих, хто несе пряму відповідальність за воєнну катастрофу. Виконком спілки робітників лондонського транспорту прийняв аналогічну резолюцію. Одна з місцевих організацій гірників південного Уельса звернулась з листом до Черчілля з вимогою про усунення Чемберлена зі складу уряду. Інша організація гірників південного Уельса звернулась до виконкому федерації гірників південного Уельса з закликом скликати конференцію, від імені якої поставити вимогу про зняття Чемберлена і його колег з урядових постів. 