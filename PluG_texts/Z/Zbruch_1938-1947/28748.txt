◦ ◦ ◦ ◦ ◦ ◦ ◦

Де Чернігова прибули безробітні Західної України
ЧЕРНИГІВ, 3 листопада. (ТАРС). Вчора сюди прибуло понад 700 безробітних із Західної України. Вони дістануть роботу на заводах і у радгоспах області. 150 чоловік лишаються працювати на підприємствах в місті Чернигові. Усім їм надані чисті, світлі гуртожитки. Їх діти будуть прийняті у школи і дитячі і садки.
Симфонічний оркестр у Львові
Львівський Обласний Радіокомітет організовує в себе симфонічний оркестр. Добір артистів оркестру буде провезений за конкурсом. Запис на конкурс провадиться у музичному відділі радіокомітету до 15 листопада.
Нові клуби
Раніше молодь Львова не мала де культурно провести вільний від роботи час. Зараз в місті відкрито 7 клубів робітничої молоді, які розпочали вже роботу. В клубах йде жвава підготовка до XXII роковин Великої Жовтневої соціалістичної революції.
Регулярний поштовий зв’язок
Львівське Обласне Управління Зв'язку відкрило приймання звичайних та рекомендованих листів, а також телеграм у всі адреси Радянського Союзу. Трудящі можуть без затримки користуватись послугами пошти, телеграфу і телефону. Оплата за пересилання листів провадиться радянськими марками по тарифу: звичайний лист до 20 грамів — 30 копійок, рекомендований — 60 копійок і слово телеграми — 25 копійок.
Перший магазин КОГІЗ-у
Сьогодні по вул. Чарнецького №12 відкривається львівська філія КОГІЗ-у. Населення тепер матиме можливість придбати твори Маркса, Енгельса, Леніна, Сталіна, політичну, художню і різну довідкову літературу, що видається в Москві і Києві.
Серед книг, що вже надійшли для продажу є "Короткий курс історії ВКП(б)" на російській, українській, польській, єврейській та німецькій мовах, "Питання ленінізму" — Й. Сталіна — десяте та одинадцяте видання, збірки останніх статтей про діалектичний і історичний матеріалізм, спогади про великого льотчика нашого часу В. Чкалова, вибрані твори М. Горького і твори інших радянських письменників.
Організації і всі громадяни можуть придбати тут портрети членів Політбюро ЦК ВКП(б), брошури про політичне і економічне минуле Західної України, плакати до XXII річниці Жовтневої Революції. 