◦ ◦ ◦ ◦ ◦ ◦ ◦

Звернення Лун Юня
ЧУНЦІН, 27. (ТАРС). Газета "Гоміньгунбао" повідомляє, що голова провінціонального уряду Юньнані — Лун Юнь опублікував звернення до населення, в якому пише: "Уже четвертий рік Китай бореться за своє існування. Єдність країни з кожним днем зміцнюється. Армія росте. Все населення Китая підтримує національний уряд". "Японія, — говориться далі в зверненні, — остаточно загрузла в агресивній війні. Користуючись війною в Європі, Японія примушує Англію і Францію йти на уступки і блокувати Китай. Ми повинні викривати японські інтриги. Провінція Юньнань і особливо її головне місто Куньмін мають величезне значення для війни. Ми повинні створити навколо Куньміна укріплену зону. Ворог підходить до кордону нашої провінції. Населення Юньнані повинно подвоїти свої зусилля і бути готовим до відбиття японської агресії. В провінції Юньнань уже мобілізований 1 млн. бійців. Щоб здобути перемогу у війні, ми повинні озброїти народ".
Дії англійської авіації
ЛОНДОН, 27. (ТАРС). В опублікованому вчора ввечері комюніке англійського міністерства авіації говориться, що в ніч на 26 липня англійські літаки піддали бомбардуванню і підпалили склади пального в Бремені, Ботропі, Кастроп-Раукселі, Дортмунді і Камені. Крім того, бомбардування зазнали авіаційні заводи в Касселі, Ешвегу і Готі, а також 14 аеродромів в Німеччині і Голландії. Бомби були скинуті на Емський канал, Гамбургські доки і інші воєнні об'єкти, в тому числі на доменні печі і товарні склади в Рурі. Збитий ворожий винищувач. Пять англійських літаків не повернулись на свої бази.
Гітлер прийняв румунських міністрів
БЕРЛІН, 26. (ТАРС). Німецьке інформаційне бюро передає, що Гітлер сьогодні прийняв румунського прем'єр-міністра Жігурту і міністра закордонних справ Манойлеску. Розмова тривала дві з половиною години. Сьогодні ввечері Жігурту і Манойлеску виїжджають у Рим. 