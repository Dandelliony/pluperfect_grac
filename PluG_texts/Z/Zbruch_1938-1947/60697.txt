◦ ◦ ◦ ◦ ◦

Маніля оточена японцями.
Токіо, 3 січня. Бої на філліпінському острові Люзон розвиваються далі успішно для японців. Маніля, головне місто архіпелагу, вже майже цілком оточене японськими військами. Японські військові кораблі, які кружляють на захід від Манільської затоки, сильно обстрілюють ворожі портові і фортифікаційні споруди. Згідно з одним англо-американським звідомленням, нема жодної надії на те, щоб втримати Манілю. У Вашінгтоні признають, що американські збройні сили мусить відступати під сильним натиском японської переваги.
Також на Маляйському півострові хоробрі японські війська далі швидко просуваються на південь. Як повідомляє агентство Домей, японські з'єднання підійшли вже на віддаль 250 кілометрів до британської фортеці Сінгапуру. Японські штурмові літаки успішно бомбардують лінії англійського постачання. Також сама фортеця Сінгапур передостанньої ночі була засипана градом бомб з японських штурмових бригад авіяції.
Токіо, 3 січня. Англійський політичний коментатор лондонського радія, Сірілл Лейкен заявив про становище Манілі, що воно таке погане, як тільки можливо. Японці мали змогу створити і вдержати сильні мостові причілки. Японські летуни контролюють усі доїздові шляхи.
Токіо, 3 січня. Полковник японської авіяції, Усію один з найбільш заслужених для створення японської авіяції офіцерів, — як повідомляє японське військове міністерство — одержав смертельну рану під час одного налету на Рангун. Не зважаючи на тяжкі рани, полковник запровадив свою машину непошкодженою до авіяпорту.
Токіо, 3 січня. Газета "Ніші-Ніші Шімбюн" повідомляє, що японська армія у провінції Юнань, під час свого наступу на головну кватиру 9-го китайського фронту досягнула точки, віддаленої тільки 8 миль від Чанша.
Токіо, 3 січня. Новорічні видання японських газет приносять знимки з морського бою біля Гавайських островів, на яких можна виразно бачити всі подробиці атаки. Ці знимки доказують світові, що головний противник Японії на Тихому океані усунений і на довгий час став нездібним до боротьби. А далі ці знимки недвозначно стверджують брехливість ворожої пропаганди про безуспішність японських атак на Перль Гарбур.
Токіо, 3 січня. Японська армійська авіяція успішно атакувала базу чунгкінгських військ у провінції Квантунг, Льочанг. Військові об'єкти чунгкінгських військ висаджено в повітря або запалено. Обкинено бомбами також комунікаційні шляхи ворога.
Токіо, 3 січня. Бригади японської авіяції атакували вчора ворожі бази над Манільським заливом. Особливо тяжкий удар стрінув острів і фортецю Корреджідор, при вході до затоки. Атаковано також поверх сотню ворожих транспортних машин, які, тікаючи до Балянги, перебували в західній частині острова Люзон. Всі японські літаки повернулися на свої бази.
Токіо, 3 січня. Японські армійські літаки тяжко пошкодили 26-го грудня у Маляйській протоці два ворожі торговельні кораблі по 3 тисячі рбт. Біля західного побережжя Маляйського півострова висліджено два ворожі підводні човни, з яких один затоплено. Один ворожий есмінець тяжко пошкоджено попаданням бомби. 29-го і 30-го грудня японська армійська авіяція проводила нічні налети на Сінгапур. У західній частині міста бомбардовано склади пального та інші військові споруди.
Токіо, 3 січня. Австралійські війська генерала Беннета віддали японцям без бою південну частину маляйської держави Перак, про що повідомило з Іпо агентство Домей. Британське командування в Сінгапурі висилає звідти на північ війська, щоб зупинити втечу австралійських частин.
Токіо, 3 січня. Морський відділ імператорської головної кватири повідомляє, що японські підводні човни почали блокаду Гавайських островів. Японські підводні човни мають завдання перервати сполучення між Гавайськими островами і американським континентом, щоб перешкодити висилці нових морських одиниць і військового матеріялу з Сполучених Держав до Перль Гарбур.
Токіо, 3 січня. Японські війська на Маляйському півострові, зайнявши Куантан на східному побережжі півострова, просунулися далі на південь і дійшли до кордону між султанатами Перак і Селянгор. Таким чином вони підійшли до Сінгапуру на віддаль 250 кілометрів. Султанат Перак, завдяки своїм багатим покладам цини, а також своїм плантаціям канчуку, є одною з найважніших держав на Малякці. Також султанат Селянгор, з головним містом Куаля Люмпур і портом Светтенгем, розпоряджає великими копальнями цини, вольфраму і бурого вугілля, а також великими плантаціями кокосових і гумових дерев.
Токіо, 3 січня. Турецький депутат Аттай пише в газеті "Кізідляй" про війну у Східній Азії таке: "Вже під час першого наступу японці в сильних та енергійних операціях зайняли англійсько-американські бази і завдали ворогові тяжких утрат. Японці оперують у Східній Азії так, якби не існував ні англійський, ні північно-американський флот".
З Токіо передано по радіо головній кватирі СДА на Філіппінах вимогу піддатися.
Після останніх великих японських успіхів на Маляйському півострові британський головнокомандувач на Далекому Сході видав розпорядок про введення стану облоги в Сінгапурі.
З Ню-Йорку повідомляють, що торговельні кораблі СДА попереджено про присутність японських військових кораблів на водах біля Аляски.
Англійські газети подають, що в масових зборах у Лондоні взяло участь 12 тисяч комуністів. Наплив був такий великий, що одночасно мусіло відбутися 10 рівнобіжних зібрань.
Як повідомляє правління відділу для воєнних полонених при французькому міністерстві війни, італійський уряд рішив звільнити всіх полонених французів, які досі знаходилися в Італії. 