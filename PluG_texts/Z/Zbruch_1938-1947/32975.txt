◦ ◦ ◦ ◦ ◦ ◦ ◦

Прибуття до Москви шведського посланника п. Ассарссон
19 лютого до Москви прибув новий надзвичайний посланник і повноважний міністр Швеції п. В. Ассарссон.
На центральному аеропорті п. В. Ассарссона зустрічали завідувач протокольного відділу НКЗС тов. Барков і склад шведської місії на чолі з повіреним у справах п. Ейлер-Шельпін.
Швеція відмовляє у воєнній допомозі білофінам
Білофінський уряд вперто добивався втягнення Швеції у війну проти СРСР. Білофінські "міністри" їздили в шведську столицю — Стокгольм, умовляючи шведський уряд послати в Фінляндію свої регулярні війська. Однак шведський уряд відмовив Маннергеймові у воєнній допомозі.
Він заявив також, що не може дозволити іноземним військам пройти через територію Швеції. В Англії вважають, що ця заява має на увазі намір біло-фінського "уряду" звернутися до англо-французського блоку з просьбою про посилку військ у Фінляндію. (ТАРС)
Порушення англійськими воєнними кораблями нейтралітету Норвегії
16 лютого німецький торговий пароплав "Альтмарк" проходив через норвежські територіальні води в супроводі норвежського міноносця. В цей час два англійських есмінці зробили спробу затримати німецький пароплав, але, зустрівши опір з боку норвежського воєнного корабля, примушені були відійти. Незабаром після того, як німецький пароплав підійшов до берегів і Норвегії, в норвежських водах з'явились англійський крейсер і 5 есмінців. Пустивши в хід зброю, англійці захопили пароплав. Як повідомляє німецьке інформаційне бюро, англійський есмінець відкрив ураганний кулеметний вогонь по німецьких матросах, які висадилися на кригу і шукали сховища. Число убитих ще не встановлено.
Це грубе порушення норвежського нейтралітету англійськими воєнними кораблями дуже схвилювало громадськість Норвегії. Норвежське міністерство закордонних справ заявило протест англійському урядові. Однак, як гадають в іноземних колах, Англія відхилила протест Норвегії. (ТАРС) 