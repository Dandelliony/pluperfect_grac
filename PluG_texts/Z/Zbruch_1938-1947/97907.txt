◦ ◦ ◦ ◦

Дамо вдосталь будівельних матеріалів. За постановою РНК УРСР і і ЦК КП(б)У від 7-го травня по наркомату будівельних матеріалів належить у західних областях України виготовити в 1945 році 57 міліонів штук цегли, 3.100 тисяч черепиці, 50.500 тонн вапна, 19 тисяч тонн гіпсу і 300 тисяч штук кафеля. Цю постанову виробничники будматеріалів області зустріли з ентузіазмом. На Чортківському цегельному заводі при обговоренні постанови бригадир формівників Володимир Левицький дав слово з перших днів виробничого сезону вкладатись в норми формування. Слова він додержав. Його бригада дає щодня 1.220—1.230 цеглин при нормі — 1.200. Одним із перших розпочав формування Комарівський завод. Вапняні заводи дали перші 250 тонн продукції. В Тернополі почав працювати завод, що випускатиме щодоби 25 тонн вапна. Добре працює крейдяний завод у Кременці. Приступив до виготовлення черепиці завод у Бережанах. Теребовлянський завод виготував перші 590 тротуарних плит для Тернополя. У с. Угринь, Чортківського району, організовується видобування гіпсу.   На зборах селян. З великим піднесенням зустріли селяни Копичинського району постанову РНК УРСР і ЦК КП(б)У від 7 травня 1945 року. При обговоренні постанови на селянських зборах у с. Гора особливе задоволення селян викликали місця постанови про урядову допомогу господарствам, що потерпіли від німецько-фашистських загарбників. Селянин Богдан Стадник поділився на зборах з селянами минулим горем і теперішньою радістю: — Німецькі окупанти знищили майже все моє добро: згорів сарай, згоріло зерно. Корову німці з'їли. Тепер радянська влада дбає, щоб зажили ми знову щасливим життям. На позичку, одержану від держави, я відбудую господарство, придбаю худобу. Селяни Гори одностайно розділили думку Стадника. Адже ж це село найбільше потерпіло від бомбардувань фашистських літаків. Напівзруйновані залишились хати, згоріли стодоли. Думку Богдана Стадника своїми словами вимовили селяни Ухач, Гончарик та інші, гаряче дякуючи радянській владі за піклування про селянство західних областей Радянської України.   Вільне життя 