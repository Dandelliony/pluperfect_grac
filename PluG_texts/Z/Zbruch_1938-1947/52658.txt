◦ ◦ ◦ ◦ ◦

Комюніке командування англійських сил на Близькому Сході
ЛОНДОН, 10. (ТАРС). Як офіціально повідомляється, просування військ союзників у Сірії проходить задовільно.
В Абіссінії в результаті боїв в районі озер і біля ріки Омо англійці окупували нову територію площею 45 тисяч квадратних миль. Опір італьянців на підступах до Джіммі в основному зломлено.
Евакуація цивільного населення з Александрії
ЛОНДОН, 10. (ТАРС). За повідомленням агентства Рейтер, в результаті останніх бомбардувань Александрії багато жителів міста почали евакуюватися. За підрахунками однієї арабської газети, протягом учорашнього дня Александрію покинуло до 40 тис. чол. Власті рекомендують жителям доїжджати в провінцію або в Каір.
Одержання французської ноти в Лондоні
ЛОНДОН, 10. (ТАРС). Як передає агентство Рейтер, нота з приводу подій в Сірії, вручена 7 червня французським послом у Мадріді англійському послові Семюєлю Хору, тепер одержана в Лондоні і зараз вивчається.
Інспекційна поїздка Брук-Попема
ЛОНДОН, 10. (ТАРС). Як повідомляє агентство Рейтер, головнокомандуючий англійськими озброєними силами на Далекому Сході Брук-Попем зробив чотирьохденну інспекційну поїздку по Бірмі. Брук-Попем заявив, що в Бірму безперервно надходить сучасне озброєння.
Воєнні дії в Сірії
ЛОНДОН, 10. (ТАРС). Агентство Рейтер, посилаючись на повідомлення радіостанції де Голля на Близькому Сході, передає, що діючі в Сірії війська союзників взяли в полон 140 німецьких парашутистів, в тому числі одного полковника.
Німецьке спростування
БЕРЛІН, 10. (ТАРС). Німецьке інформаційне бюро передає заяву, в якій говориться, що повідомлення агентства Рейтер про захоплення англійцями в Сірії в полон 140 німецьких парашутистів, в тому числі одного полковника, не відповідає дійсності. Це повідомлення, вказується в заяві, є цілковитою вигадкою.
Розрив дипломатичних відносин між Іраком і Італією
БОРДО, 10. (ТАРС). Як повідомляє агентство Гавас-ОФІ, іракський уряд порвав дипломатичні відносини з Італією. Італьянці повинні покинути територію Іржака за 24 години.
Воєнні заходи в Австралії
ЛОНДОН, 10. (ТАРС). Як передає агентство Рейтер, в Австралії розробляються плани захисту основних портів штату Новий Південний Уельс від нападу з повітря. Для виконання намічених планів потрібно буде більше міліона фунтів стерлінгів.
Незабаром буде оголошено про надання австралійському урядові широких повноважень щодо використання робочої сили на всій території Австралії. Військовий міністр Австралії Спендер заявив, що він мав намір значно Скоротити список дефіцитних професій, які дають підставу для звільнення від призову на військову службу.
Американська преса про воєнні дії в Сірії
НЬЮ-ЙОРК, 10. (ТАРС). "Нью-Йорк Таймс" повідомляє, що англійський наступ у Сірії розвивається повільно. Англійці, очевидно, або зустріли впертий опір, або просуваються з великою обережністю. За наявними відомостями, англійські механізовані війська за 36 годин просунулися приблизно на 40 км вздовж морського побережжя. Інші колони знаходяться в 65 км на південь від Дамаска.
В офіціальних французських колах Анкари твердять, що англійський десант, висаджений з одного лінкора, двох крейсерів і п'яти есмінців поблизу Сайди (Сідон), повністю взятий в полон. За повідомленнями з Бейрута, англійський наступ затриманий майже на всіх фронтах.
НЬЮ-ЙОРК, 10. (ТАРС). Агентство Юнайтед Пресс повідомляє, що в Бейруті офіціально оголошено про прибуття в Сірію з Північної Африки французьких ескадрилій. Французські прикордонні війська в районі Джебель-Друз чинять опір противникові на фронті довжиною в 50 км.
Американський уряд направив війська для припинення забастовки в районі Лос-Анжелеса
ВАШИНГТОН, 9. (ТАРС). 7 червня Білий будинок (резиденція президента) оголосив, що Рузвельт реквізує для воєнних потреб завод компанії "Порт Амерікен Авіейшн" в Інглевуді (штат Каліфорнія), який тепер закритий в зв'язку з забастовкою, і дасть наказ військовому міністерству взяти в свої руки контроль над заводом, якщо робітники 9 червня не відновлять роботу. Секретар Рузвельта Ерлі заявив, що президент реквізує цей завод на основі спеціальних повноважень, які він має при необмеженому надзвичайному становищі.
Агентство Юнайтед Пресс вказує, що на авіаційний завод прибуло коло 600 солдатів. Представник американської армії Бредшоу заявив, що він одержав з Вашінгтона інструкції "вжити всіх необхідних заходів" для відновлення роботи.
За повідомленням агентства Ассошіейтед Пресс, на заводі компанії "Норт Амерікен Авіейшн" зайнято коло 11.500 робітників. Завод будує середні бомбардувальники і навчальні літаки. Забастовка почалася 3 червня. Робітники вимагають підвищення заробітної плати.
Наступний суд над керівниками "Товариства дружби і миру з СРСР"
ХЕЛЬСІНКІ, 10. (ТАРС). На 4 червня в місті Або (Турку) був призначений суд над головою фінляндського "товариства дружби і миру з СРСР" Маурі Рюемя і рядом інших членів цього товариства. Як відомо, "товариство дружби і миру з СРСР" було організоване в квітні 1940 року. Воно ставило перед собою завдання добиватися поліпшення відносин на основі дружби і миру між Фінляндією і СРСР.
Тим часом, діяльність цього товариства зазнала численних переслідувань з боку фінляндських властей. Заборонялися збори товариства, багатьох членів цього товариства всіляко переслідували і арештовували. Така ж доля спіткала і голову цього товариства Маурі Рюемя. В кінці грудня минулого року товариство було заборонене. Ряд членів правління і активних діячів товариства вже засуджені на різні строки тюремного ув'язнення, або ув'язнені в концентраційні табори. Тепер має відбутися суд над Маурі Рюемя і деякими іншими членами товариства. Проти Маурі Рюемя висувається, між іншим, так зване "окреме" обвинувачення в тому, що під час радянсько-фінляндської війни він звернувся з відкритим листом до Таннера, в якому виступив проти війни з СРСР. Після першого допиту суд відклав розгляд справи Рюемя до 16 червня. Процес відбувається при закритих дверях. 