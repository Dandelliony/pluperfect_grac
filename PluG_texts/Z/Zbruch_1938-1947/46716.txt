◦ ◦ ◦ ◦ ◦ ◦ ◦

Внаслідок воєнних дій так сильно впав рух у Суецькому каналі, що головний директор Товариства Суецького Каналу, Бенуа просить єгитський уряд пересунути йому речинці заплати зобовязань, що їх має товариство супроти скарбу Єгипту.
Загострення летунських приписів в Портуґалії. Міністр війни видав розпорядок, яким заборонив чужинцям оглядати летунські школи, осідати на приватних і військових летовищах і вилітати з них. Також не вільно перелітати над Портуґалією. Цей заказ не торкається пасажирських літаків, то мають окремий дозвіл від портуґальського уряду.
Мадярщина дуже побоюється повені, що її може спричинити вилив Тиси і Дунаю. Повінь загрожує 400.000 людей і 30.000 худоби та 40.000 гектарам землі. Вже завалилося 1.400 будинків. Влада наказала обовязкове щеплення проти тифу.
Підчас летунських атак на Лондон згинуло у грудні 3.793 осіб. Число ранених дійшло до 5.044 осіб.
Вмерла жінка б. голови анґлійського уряду Лойда Джорджа — лейді Мерґерит Лойд Джордж. Покійна перебувала у свойому сільському маєтку у Крикет.
Незабаром мають відбутися мадярсько-совітські переговори у справі залізничої сполуки на шляху Львів — Мункач.
В Анґлії рішили зайняти також і заграничних лікарів, щоби таким робом влекшити працю анґлійських лікарів.
Норвезьке міністерство внутрішніх справ видало закон-розпорядок про нову орґанізацію норвезьких громад. Згідно з потребами часу ввели подекуди у громадській управі провідницьку систему.
Президент Злучених Держав Рузвелт наказав покликати до однорічної військової служби дальших шість річників.
Незабаром виїде до Німеччини італійський міністр виховання Боттай. Мета його поїздки — ревізита німецького міністра виховання Рушта, що мин. року відвідав Італію.
Виробництво літаків в Америці кульгає. Керманич фабрики літаків Кертіс-Райт заявив перед морською комісією послів, що достава перших літаків для фльоти буде спізнена на 4 місяці.
Процес у Ріомі проти воєнних підбехтувачів. На лаві обвинувачених засядуть б. французькі премієри, міністри й головний командант французьких збройних сил ґен. Ґамлєн.
В Болгарії з днем 15. січня покликали до війська річник 1940, що нормально мали його покликати 1. березня. Йде про рекрутів, що їх приділять до полків артилєрії.
В Італії приступили до реєстрації харчевих запасів у продуцентів.
Керманичем середньо-европейського відділу в совітському комісаріяті закордонних справ іменовано дотеперішнього секретаря совітської амбасади в Берліні, Павлова. 