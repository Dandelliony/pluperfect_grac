◦ ◦ ◦ ◦ ◦ ◦ ◦

Італійці сторпедували анґлійський кружляк
РИМ, 11. IV. — Головне Командування італійської Армії подає:
На югославянському фронті продовжується похід італійських військ у долині Сави від місцевості Країнська Ґора. На югославянському фронті в Альбанії італійці припинили зараз на початку ворожі дії в районі Скутарі та захопили багато полонених. Італійські кольони посунулися на югославянській території у східньому напрямі з метою зєднатися з німецькими кольонами.
На грецькому фронті не було ніяких подій, гідних згадки. Італійські літаки бомбардували ворожі війська і вантажники в околиці Бенковаццо. Ескадри італійських бомбовиків знову обкинули бомбами портові уладження у Шібеніку. Відділи ловецьких літаків обстріляли скорострільним вогнем оборонні обєкти й війська на югославянсько-альбанському фронті. Під Сльоселею італійські літаки заатакували в спадному леті 10 заякорених водолітаків. 4 з них знищили, інші 6 поважно ушкодили. Ворожі літаки перелетіли над Зарою і скинули кілька бомб, що спричинили деякі шкоди.
Супроти переваги ворожих боєвих сил у Східній Африці після геройської оборони впала Массава. Порт замкнули, його обєкти знищили. В східньому районі Середземного моря один італійський підводний човен під проводом поручн. Доменіка Романа сторпедував анґлійський кружляк кляси Ліверпуль.
Головна комісія пакту трьох
БЕРЛІН, 11. IV. — Під проводом німецького міністра закорд. справ фон Рібентропа відбулася в четвер засідання головної комісії пакту трьох великодержав, що її оснували після підписання цього пакту для скріплення співпраці між Німеччиною, Італією та Японією. Як постійні уповноважені своїх урядів узяли у цьому засіданні італійський амбасадор Діно Альфієрі та японський амбасадор ґен. Гікота Ошіма. Фон Рібентроп дав перегляд дотеперішньої співпраці на політичному, військовому й господарському тлі. Устійнено напрямні й вказівки дальшої співпраці для підкомісій на різних ділянках.
Бритійський консулят в Скоплє арсеналом
СКОПЛЄ, 11. IV. — Після того, як нім. війська ввійшли до Скоплє, в тамошньому анґлійському консуляті знайшли такі матеріяли, які незаперечно доказують, що між анґлійськими дипльоматичними представництвами і Секрет Сервис та сербськими військовими орґанізаціями, які брали участь у білгородському державному перевороті, істнували тісні звязки. Підчас оглядин будинку бритійського консуляту знайшли в ньому спеціяльну кімнату, призначену на арсенал різних матеріялів, що їх вживають змовники. Побіч великої кількости вибухових матеріялів, яких вживають для саботажів, було там багато таких самих матеріялів, необхідних для виробу годинникових бомб. Дальше знайшли там автоматичні пістолі, динаміт, запальні шнури, складові частини тайної радіовисильні і американський скоростріл найновішої конструкції. Крім того всього було там ще багато ручних валіз з іншими матеріялами для саботажників. На підставі того всього можна здогадуватися, що німецькі війська зовсім несподівано для анґл. аґентів захопили Скоплє.
Матсуока про політику Білгороду
ТОКІО, 11. IV, — Японський мін. закорд. справ Матсуока заявив у Москві, як повідомляє "Токіо Асагі Шімбун" ось що: "Югославія повела політику, що є діянням проти вірности. Японія, як партнер пакту трьох, не може того не бачити. Я певний, що Німеччина скоро переможе і що незабаром запанують на Балкані мирні відносини".
Переговори між Токіом і Москвою
ТОКІО, 11. IV. — Заступник японського міністра закордонних справ Огаші сказав у четвер на конференції японських ґубернаторів, що переговори між Японією та Совітським Союзом проходять без труднощів.
Під цю пору ведуться переговори про риболовлю і торговлю. Незабаром переговори закінчаться успішно, бо назагал уже дійшло до того, що досягли порозуміння у поглядах між Японією та Совітським Союзом.
Словаччина зірвала дипльоматичні взаємини з Югославією
БРАТИСЛАВА, 11. IV. — Словацький уряд припинив дипломатичні взаємини з Югославією. Минулої середи в полуднє словацький уряд передав югославянському відпоручникові Сімічові ноту, що пояснила припинення дипльоматичних взаємин ворожим відношенням Югославії до союзників Словаччини — Німеччини й держав, що приєдналися до пакту трьох. Словацький представник у Білгороді д-р Цєкар уже приїхав до краю. Югославянський відпоручник покине Словаччину незабаром.
Італійці сторпедували анґлійський кружляк
РИМ, 11. IV. — Головне Командування італійської Армії подає:
На югославянському фронті продовжується похід італійських військ у долині Сави від місцевості Країнська Ґора. На югославянському фронті в Альбанії італійці припинили зараз на початку ворожі дії в районі Скутарі та захопили багато полонених. Італійські кольони посунулися на югославянській території у східньому напрямі з метою зєднатися з німецькими кольонами.
На грецькому фронті не було ніяких подій, гідних згадки. Італійські літаки бомбардували ворожі війська і вантажники в околиці Бенковаццо. Ескадри італійських бомбовиків знову, обкинули бомбами портові уладження у Шібеніку. Відділи ловецьких літаків обстріляли скорострільним вогнем оборонні обєкти й війська на югославянсько-альбанському фронті. Під Сльоселею італійські літаки заатакували в спадному леті 10 заякорених водолітаків. 4 з них знищили, інші 6 поважно ушкодили. Ворожі літаки перелетіли над Зарою і скинули кілька бомб, що спричинили деякі шкоди.
Супроти переваги ворожих боєвих сил у Східній Африці після геройської оборони впала Массава. Порт замкнули, його обєкти знищили. В східньому районі Середземного моря один італійський підводний човен під проводом поручн. Доменіка Романа сторпедував анґлійський кружляк кляси Ліверпуль.
Німецькі війська в Загребі
БЕРЛІН, 11. IV. — Головне Командування Німецьких Збройних Сил подає:
10. ц. м. вечером німецькі війська ввійшли серед величезного одушевлення населення до столиці Хорватії — Загребу.
ЗАГРЕБ, 11. IV. — Тоді, коли німецькі панцирні відділи ввійшли серед захоплення населення до столиці Хорватії, загребська радіовисильня закликала хорватський нарід кинути зброю і скласти присягу незалежній хорватській державі. Хорватія вже не буде воювати за чужу, але за власну свободу. Одночасно загребське радіо закликало населення прикрасити прапорами хати з нагоди приїзду борця за волю Хорватії д-ра Анте Павеліча.
Македонці вітають німецькі війська
СОФІЯ, 11. IV. — Болгарський часопис "Зора" пише, що македонське населення Скопля (Іскібу), найбільшого міста Македонії під сербською займанщиною, вітало з радістю німецькі війська при їх вмарші. "Всі доми — пише "Зора" — стоять отвором перед німецькими вояками, їх прикрашували квітами та вітали болгарським привітом".
Болгарський парламент (собраніє) ухвалив без дискусії проєкт надзвичайного кредиту в сумі 2,2 міліярдів левів на оборону краю.
Американські часописи подають, що юго-славянський посол у Злучених Державах заявив в імені свойого уряду, що віддає до розпорядимости Анґлії всі свої торговельні кораблі. Югославянська торговельна фльота нараховувала 36—40 кораблів загальної містоти 80—100.000 тон. 18—20 югославянських кораблів є в американських пристанях.
Кореспондент бритійської пресової аґенції Ройтера Тайґ зазначує, що анґлійські кораблі від тижнів привозили до Греції військо, артилєрію, муніцію та інші засоби. Це ще один доказ, що Анґлія перекинула до Греції дуже багато своїх сил.
Папський нунцій у Німеччині Орсеніґо, що недавно відвідав один табор полонених, висловився з признанням про приміщення для полонених та орґанізацію реліґійної опіки. Між полоненими є також кількасот світських духовних і монахів та деяке число студентів богословії.
Католицький єпископ Ульстеру (північної частини Ірляндії) жаліється на переслідування католиків, що триває від 1933 р. Поліція розбиває прикладами крісів двері до помешкань священиків. Були випадки зневаги богослужень. Жінкам і дітям погрожували бомбами.
Старшини анґлійського ґенерального штабу в Туреччині, що відвідували оборонні уладження в Тракії, вернулися минулого четверга до Анкари. 