◦ ◦ ◦ ◦

Преса з Буенос-Айрес подала за одною американською агенцією подробиці про конфлікт, який потягнув за собою зірвання консулярних відносин між Венезуелою і Домініканською республікою. Після того відібрала домініканська республіка, єдиному в неї акредитованому венезуельському консулові, з днем 23-го жовтня, право бути консулом, значить, висловлюючись по дипломатичному, відібрано йому право "Екссекватур", на що уряд Венезуели відповів подібним способом.
Господарська комісія, якої створення передбачує договір держав Пакту Трьох, зібралася на наради в Римі під проводом президента, амбасадора Джіованнінія. В засіданні цієї комісії брали участь представники Італії, Німеччини та Японії. Ця господарська комісія провірювала у дусі тісної співпраці, якою зрештою просякнута уся діяльність союзних держав господарські відносини усіх трьох контрагентів Пакту Трьох.
Цікаву пригоду пережили італійські вояки, що їх взяли англійці в полон, підчас бою в Єгипті. Тих італійців — полонених перевезли до Суецу, звідки вони мали на англійському кораблі переїхати до Канади. На широкому морі німецький підводний човен сторпедував той англійський корабель, відкриваючи несподівано на його помості італійських полонених. Всі ці італійські полонені вирятувалися і переїхали підводним човном до одної бази держав осі.
Як шириться большевизм в яліянтських країнах, доказує це наприклад, життя у Новій Зеляндії. На цих далеких островах на Тихому океані всі державні будинки вивісили прапори з нагоди недавніх роковин большевицької революції в Росії.
Аргентинський часопис "Ля Націон" ствердив — як повідомляють із Буенос Айрес — що сила аргентинської армії має підвищитися з 25 до 45 тисяч вояків. Часопис оцінює число аргентинців у військово-зобов'язаному віці на 121.000.
Будинок і влаштування міністерства залізниць японська військова влада повернула китайському національному урядові в Нанкіні. У святочному переданню будинку взяв також участь міністер закордонних справ Чуміні. 3 того часу, коли японці взяли Нанкін, будинок міністерства служив за японський ґарнізон і японську кватиру. Тепер там сконцентруються військові органи національного уряду.
Один з послів парляменту Куби зажадав від свого уряду розрахунку про вжиття воєнних податків. Є підозріння, що суми з податків спроневірено.
Поліція великого Шангаю повідомила, що особисту виказку всіх жидів, які проживають в урядовій окрузі, треба позначити буквою "Й", видрукованою синьою фарбою.
Французькі частини в Мадагаскарі відступили перед сильнішими англійськими військами. Вніч на 4 листопада вони залишили Амбальовао. За це місто розгорівся був завзятий бій. Не зважаючи, що положення французьких частин щораз важче, їх спротив продовжується.
Ґенерал Ґубернатор Бреве від імені установ острова Реюніон вислав до маршала Петена послання, в якому висловлені лояльність і вірність цієї колонії для материка.
Японський уряд передав сіямському грошевий дарунок у висоті 5 міліонів єн, щоб допомогти йому управити шкоди, спричинені повінню.
Члени совєтської амбасади в Анкарі, які колись побували в Сирії, запросили були декількох арабських журналістів з відвідинами до Совєтського Союзу, нібито, щоб провідати терени, заселені магометанами. Підчас цієї подорожі араби мали переконатися що "мусулмани, як і христіяни, користуються повною свободою". Та коротко перед речинцем подорожі, за вказівками совєтської амбасади в Анкарі, її відкликано. Ця відмова мотивована тим, що серед теперішнього положення така подорож не видається відповідною. 