◦ ◦ ◦ ◦

9 травня у північно-східній частині Мінданао японські війська взяли в полон полковника Кіллєна, головнокомандуючого північно-американськими збройними силами на Мінданао. Американський полковник заявив, що через швидкий японський наступ на фронтовій лінії Кагіян—Тагольоан знищено зовсім 4 американські полки й тому він скапітулював.
На Яві японські війська відкрили, що вода в одній ріці має смак алькоголю. Напившись тієї води, люди п'яніли. Виявилось, що голяндці перед своїм відступом випустили до тієї ріки горілку з резервуару горальні. Поверх сто тисяч пляшок горілки сплило водою.
Тенно відзначив цісарським відручним письмом головнокомандуючого японськими військами в південних областях, генерала Теравчі та головно-командуючого фльоти адмірала Ямамото.
За останніми вістками з Токіо, англійсько-китайські війська стоять на фронті Бірми перед повним заломанням. Крім різних окружних операцій, головно в області на північний схід від Мандаляй та на північному кордоні Бірми, відрізано відворот англійським військам до східної індійської провінції. — Лондонська радіовисильня признала врешті також повну програну англійських військ у Бірмі. Щоправда, вона намагалась одночасно вибілювати невдячного генерала Олександра.
Верховне Командування Німецьких Збройних Сил повідомляє:
Німецькі і румунські війська, при підтримці сильних з'єднань авіяції перейшли 8-го травня на півострові Керч до наступу. Від тієї пори бій іде в повному ході.
В боротьбі проти кораблів на водах Керченського півострову та біля південного побережжя Озівського моря потопила авіяція два транспортові кораблі, 5.000 брт. і багато менших суден. Крім того пошкоджено ще інший торговельний корабель.
На інших відтинках східного фронту відкинено окремі ворожі випади. Наступальні й випадові дії німецьких, хорватських і румунських частин увінчалися успіхом.
В Ляпляндії та на Мурманському фронті відбито окремі наступи слабших ворожих груп.
З'єднання німецьких бомбардувальників, не зважаючи на поганий стан погоди, бомбардували далі з успіхом споруди аеродромів на Мальті.
Розвідувальні літаки викрили на морі, на південь від Крети, з’єднання чотирьох британських есмінців. Бомбардувальники заатакували цю фльотилю, налітаючи багатьома хвилями, і потопили поцілами бомб 3 ворожі воєнні кораблі. При тому, в повітряному бою збито два ворожі літаки, які повинні були охороняти фльотилю. Підчас цього бою не втрачено ніодного власного літака.
Біля Голяндського побережжя заатакували 3 британські бомбардувальники типу "Гедсон" німецьку валку. Конвой ні кораблі воєнно-морських сил зістрілили всі три ворожі літаки, заки вони ще вспіли скинути бомби.
В часі від 1—10 травня втратила британська авіяція 161 літаків, з того 32 на Середземному морі і в Північній Африці. За той сам час у боротьбі проти Великої Британії втрачено 42 власні літаки. 