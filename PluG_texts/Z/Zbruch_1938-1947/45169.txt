Невгамовний начальник. — Промисловість західних областей УРСР в 1941 році

Невгамовний начальник
Немов метеор, носиться із школи в школу Іван Євстигнейович Міронов. Він буває всюди. В цьому слід віддати йому справедливість.
— В Радружській школі дуже погано. Всі вчителі не годяться, ось до чого звівся рапорт тов. Міронова, зав. Немирівським методкабінетом, своєму безпосередньому начальнику тов. Деркачу.
— Що ж саме погано? — жваво цікавився він.
— Все погано...
Схвильовані керівники по авралу, піднятому Міроновим, починають розслідувати, "докопуватися" і з'ясовують: В Радружській школі "все погано" тому, що під час занять, на яких був присутній Міронов, учителька тов. Денисенко, проходячи по класу, якось зачепила стілець. Це привело наглядача шкільних порядків в обурення.
— Як міг трапитися такий ганебний факт у добрій школі? Ні, Іван Євстигнейович цього не допустить... Він занотовує цей "скандальний" випадок і на ньому обґрунтовує свій сигнал-рапорт.
Може створитися спотворене уявлення про характер і нрави Івана Євстигнейовича, представивши справу так, що він все бачить в чорному світлі. Нічого подібного!
Недавно він порадував своїм відвідуванням учителів с. Старий Яжів. Пів дня присвятив ознайомленню з шкільними порядками.
Міронов знову в кабінеті тов. Деркача, і на цей раз його доповідання було надто стислим.
— В школі все добре...
— Що саме доброго в цій школі? — зацікавився керівник відділу народної освіти.
— Все гарно...
— А як з успішністю, з відвідуванням занять, з соцзмаганням?
— Цим не цікавився, відповів методист.
Непосидячий по характеру тов. Міронов негайно відправився в нове місце сфери свого вплину в школу села Улицько Зарубне. Тут він вчинив учителям пристрасний допит і несподівано оглушив їх:
— Нічого не робите. Все в вас погано. Договору на соціалістичне змагання немає!
Молода вчителька тов. О. Голик намагалася суперечити начальству і хоч трохи урівноважити, заспокоїти гостя, роз'яснивши, що договір на змагання є і що він успішно реалізується. Але не тут то було. Невгамовний начальник метав грім і блискавку:
— Я людина офіційна і тому підкоряйтеся... І знову відправився в район для чергового донесення.
"Плодотворна" діяльність Івана Євстигнейовича Міронова — сучасного унтер Пришібєєва, на ниві народної освіти триває.
А. Гаруст. Промисловість західних областей УРСР в 1941 році
Минуло трохи більше року з дня визволення трудящих західних областей України від польської шляхти.
За короткий час промисловість цих областей значно зросла. Створені сотні нових підприємств, здані в експлуатацію підприємства, які довгий час перебували в консервації.
В 1941 році намічається дальший ріст промисловості. Значно розширяється сітка харчових комбінатів. Випуск харчової продукції запланований в сумі 143 млн. карбованців — на 62,8 процента більше, ніж в 1940 році. Реконструюється львівський хлібзавод ім. Ворошилова, 10 пекарень переводяться на газове опалення. Відновлюється Рудківська консервна фабрика і організуються 8 пунктів для переробки овочів. При млинах Волинської області створюються цехи по виробці макаронних виробів. Розширюється також харчова промисловість Черновецької і Ізмаїльської областей. За рік харчові підприємства цих областей випустять на 40 млн. карбованців продукції.
Програма випуску продукції підприємствами легкої промисловості порівняно з 1940 роком збільшується на 187 процентів. Взуття буде виготовлено 800 тисяч пар, замість 200 тис. пар у 1940 році. Виробництво швейних виробів збільшується на 219 процентів. Організуються кілька десятків нових підприємств. Легка промисловість Черновецькоі і Ізмаїльської областей в 1941 році випустить продукції ширвжитку на 26,5 млн. карбованців.
На 50 процентів збільшується порівняно з 1940 роком виробництво предметів ширвжитку на підприємствах місцевої промисловості. В західних областях України буде виготовлено 86 тонн емальованого посуду, 7.000 ліжок, 7.000 велосипедів, 8.000 швейних машин, 7.000 соломорізок, 120 тис. відер і багато інших виробів.   