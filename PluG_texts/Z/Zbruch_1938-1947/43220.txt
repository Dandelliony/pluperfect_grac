◦ ◦ ◦ ◦ ◦ ◦ ◦

Відкриття конференції в Делі
ЛОНДОН, 25. (ТАРС). За повідомленням агентства Рейтер в Делі сьогодні відкрилась конференція східної групи англійських домініонів і колоній. На конференції присутні коло 100 представників від різних частин британської імперії.
Відкриваючи конференцію, віце-король Індії Лінлітгоу зачитав вітальну телеграму Черчілля.
Американці ліквідують свої капіталовкладення в Японії
НЬЮ-ЙОРК, 26. (ТАРС). Токійський кореспондент американського журналу "Бізнес Уік" повідомляє, що напружена обстановка на Далекому Сході посилює серед представників американських ділових кіл тенденцію до ліквідації їх капіталовкладень в Японії. Як зазначає кореспондент, за наявними відомостями, в даний час американці володіють японськими урядовими і приватними акціями всього на суму коло 150 млн. доларів проти 600 млн. доларів в квітні місяці.
Кореспондент далі повідомляє, що японці мають намір здійснити агресивну політику капіталовкладень в країнах південних морів. Кореспондент перелічує 20 значних японських підприємств в цих країнах, в тому числі крупні риболовецькі підприємства на Філіппінах і Борнео, де вони мають капіталовкладення в сумі 85 млн. ієн, каучукові плантації в Малайї, рудники по видобутку олова, які контролюються концерном Міцубісі, в Таі. Японці, за словами кореспондента, гадають асигнувати 10 млн. ієн для ексдлуатації апатитових покладів в північній частині Французького Індо-Китая. Більше міліона доларів японцями вкладено в підприємства по видобутку залізної руди в Північно-західній Австралії.
Евакуація американських громадян з Далекого Сходу
НЬЮ-ЙОРК, 26. (ТАРС). За повідомленням вашінгтонського коресподента газети "Балтімор Сен", в державному департаменті США одержані відомості про те, що з 16 тисяч американців, які проживають в Японії і Китаї, 4 тисячі вирішили повернутися в США в зв'язку з тим, що державний департамент рекомендував їм покинути Далекий Схід.
Реорганізація воєнно-повітряних сил США
НЬЮ-ЙОРК, 26. (ТАРС). За повідомленням вашінгтонського кореспондента агентства Ассошіейтед Пресс, військове міністерство оголосило про поділ воєнно-повітряних сил США на чотири округи. Замість існуючих тепер чотирьох авіагруп воєнно-повітряних сил, розташованих в континентальній частині США, буде організовано 17 авіагруп з кадровим складом, а надалі число бойових груп буде доведено до 54. Реорганізовані повітряні сили складатимуться і 12.800 бойових і 6.000 резервних літаків. Збільшення воєнно-повітряних сил провадитиметься в міру підготовки особового складу, одержання літаків і необхідного устаткування. Головною метою реорганізації є розширення підготовки командного складу.
Загибель японського підводного човна
ТОКІО, 26. (ТАРС). За повідомленням агентства Домей Цусін, морське міністерство Японії оголосило про те, що 29 серпня під час морських маневрів на південь від Токійської затоки загинув підводний човен "И-67". Загинуло 12 офіцерів, 38 унтерофіцерів і невідоме число матросів.
БЕРЛІН, 26. (ТАРС). Агентство Трансоцеан, передаючи повідомлення про загибель японського підводного човна "И-67", вказує, що він вважався першокласним кораблем, тоннажністю в 2.100 тонн. Загиблий підводний човен був спущений на воду в 1930 році і мав 6 торпедних апаратів, а також кілька зенітних гармат. Екіпаж підводного човна складався з 70 чоловік.
Заява французького генерала
НЬЮ-ЙОРК, 26. (ТАРС). Як передає кореспондент газети "Нью-Йорк Таймс" з Віші, французський воєнний оглядач генерал Дюваль, що командував французськими воєнно-повітряними силами під час війни 1914—1918 рр., в статті в газеті "Журналь" пише, що хоч авіація відіграє величезну роль в сучасній війні, проте ще не досягнуто такої технічної досконалості авіації, яка дала б можливість вирішити результат війни, спираючись тільки на авіацію. Морські операції, на думку Дюваля, знову набирають основного значення, оскільки флот при підтримці сухопутних сил все ще вирішує результат війни.
Війна на морі
БЕРЛІН, 26. (ТАРС). Німецьке інформаційне бюро повідомляє, що німецькі літаки тяжко пошкодили сьогодні в зоні загородження на північ від Ірландії англійський пароплав "Емпресс оф Брітн" водотоннажністю в 42.348 тонн. Паро плав зразу почав тонути. Екіпаж висадився в човни. "Емпресс оф Брітн" був збудований в 1931 році і займав по величині 10 місце в світі.
Біля східного побережжя Англії вчора був потоплений есмінець.
Евакуація жінок і дітей з Лондона
ЛОНДОН, 26. (ТАРС). Не менше 150 тисяч жінок і дітей евакуйовано із загрожуваних районів Лондона протягом останніх трьох тижнів. 82 тис. жінок і дітей шкільного віку евакуйовані згідно з урядовим планом, і принаймні така ж кількість виїхала в сільські райони за власний рахунок. Число жінок, які реєструються для виїзду з столиці, швидко зменшується. Тиждень тому щоденне число тих, які реєструвалися, перевищувало 10 тисяч, 21 жовтня зареєструвалось всього 3.447 жінок і дітей, а 24 жовтня — менше 2 тис.
Становище в Таі
ТОКІО, 25. (ТАРС). Агентство Домей Цусін передає, що генерал-губернатор Індо-Китая віце-адмірал Деку і головнокомандуючий армією генерал Мартен не сходяться в поглядах у питанні про територіальні вимоги Таї. Мартен вважає необхідним задовольнити вимоги уряду Таї.
ЛОНДОН, 25. (ТАРС). Агентство Рейтер, посилаючись на повідомлення, одержані в напівофіціальних японських колах Шанхая, передає, що власті Французького Індо-Китая відправили коло тисячі солдатів у район, який примикає до південно-східного кордону Таї. В тих же колах заявляють, що уряд Індо-Китая сконцентрував біля острова Кохтрон флот, який складається з 3 канонерок, 5 торпедних катерів і кількох підводних човнів, для патрулювання побережжя Таї.
Безробіття у Франції
ЛІОН, 26. (ТАРС). Як повідомляє агентство Гавас, кількість зареєстрованих безробітних у Франції тепер досягає 1.100.000 чол.
Необхідно відмітити, що зареєстровані тільки безробітні французської національності. Половина зареєстрованих безробітних — робітники парижського району, 300 тис. безробітних — робітники металургійної промисловості, 150 тис. чол. — чорнороби, 100 тис. чол. — працівники торгових підприємств, 50 тис. чол. — робітники швейної промисловості.
Просування японських військ у Французькому Індо-Китаї
ЧУНЦІН, 25. (ТАРС). Як повідомляє газета "Сіньшубао", 28-а японська дивізія висадилася в Хайфоні (Французський Індо-Китай) і направляється в Ханой. 