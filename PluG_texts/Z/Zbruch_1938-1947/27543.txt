На мітингу інтелігенції У Львові

Тимчасове Управління м. Львова скликало у великому залі кінотеатру "Атлантик" міський мітинг інтелігенції.
До президії обрано письменника-академіка, орденоносця тов. О. Е. Корнійчука, кінорежисера-орденоносця тов. О. П. Довженка, секретаря ЦК Ленінської Комуністичної Спілки Молоді України тов. Хоменка, тт. С. Людкевича. В. Барвінського, А. Солтиса, Г. Гурську, Д. Лукіяновича та інших.
Тов. О. Е. Корнійчук передає привіт інтелігенції м. Львова від інтелігенції Радянської України і Радянського Союзу,
В своїй глибокозмістовній промові тов. О. Е. Корнійчук розповів інтелігенції м. Львова про те, чому доблесна Червона Армія і великий радянський народ прийшли визволяти своїх єдинокровних братів Західної України і Західної Білорусії. Яскравими фактами і цифрами промовець розповідає про щасливе і радісне життя народів квітучої Радянської України і всього могутнього Радянського Союзу.
Присутні на мітингу з великою увагою слухали захоплюючі оповідання про розвиток культури в країні соціалізму. Трудящі Радянської України вільно розвивають свою національну формою і соціалістичну змістом культуру.
Кінорежисер-орденоносець О. П. Довженко в своїй яскравій промові говорить про героїчну Червону Армію, яка визволила братів-українців і всіх трудящих Західної України від гнету польского панства.
Далі на мітингу виступили лікар Кордюк, процесор Ганшинець, композитор В. Барвінський, адвокат В. Біляк, представник ради професійної спілки Щербак. Всі промовці з великою радістю говорили про щасливий день звільнення трудящих Західної України і вітали доблесну Червону Армію.
Наприкінці мітингу інтелігенція одноголосно приймає резолюцію, в якій вітає великий радянський народ, більшовицьку партію і вождя всіх народів товариша Сталіна.
Після мітингу львівська інтелігенція дивилась фільм режисера-орденоносця О. П. Довженка — "Щорс".  Резолюція мітингу інтелігенції міста Львова
Ми — інтелігенція м. Львова, зібравшись на мітинг, присвячений звільненню Західної України та Західної Білорусії спід гніту польських панів-експлуататорів, своє перше слово сердечної подяки звертаємо до того, хто забезпечив чудове і радісне життя великої братерської сім'ї народів квітучого Радянського Союзу, — хто забезпечив силу і міць Радянської влади, — хто створив непереможну героічну Робітничо-Селянську Червону Армію, яка принесла трудящим Західної України нове життя і довгожданну волю, — до того, чиє ім'я стало символом великих перемог комунізму — до великого вождя народів товариша Сталіна!
Понад 20 років панування польських поміщиків та капіталістів трудова інтелігенція, як і ввесь трудящий народ Західної України; терпіла нелюдські знущання і поневолення, була позбавлена всяких можливостей для вільного розвитку творчих сил на благо трудящого люду.
Але не дивлячись на всі перепони, на всі жорстокості польського уряду та його прислужників, до нас доносилось слово великої правди про чудову дійсність в Радянському Союзі, про щасливе життя всіх трудящих країни перемігшого соціалізму, і зокрема про життя наших єдинокровних братів Радянської України.
Тепер і для нас настав довгожданний час повного розквіту науки, культури і мистецтва, час нового, радісного життя.
Ми горді тим, що приєднуємось до великої армії радянської інтелігенції і зобов'язуємось прикласти всі свої сили, все уміння своє та знання для широкого розвитку нашої творчої роботи, на користь звільнених трудящих мас Західної України та всього великого Радянського Союзу.
Хай живе братерська дружба великої сім'ї багатонаціональних народів Союзу Радянських Соціалістичних Республік!
Хай живе вільна Західна Україна!
Слава героічній Робітничо-Селянській Червоній Армії!
Хай живе її керівник Клим Ворошилов!
Хай живе керівник більшовиків квітучої України — Микита Сергійович Хрущов!
Хай живе славна ленінсько-сталінська партія більшовиків!
Хай живе геній всього прогресивного людства — великий Сталін. 