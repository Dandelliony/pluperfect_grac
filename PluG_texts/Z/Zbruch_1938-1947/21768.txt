◦ ◦ ◦ ◦ ◦ ◦ ◦ ◦ ◦ ◦

Європа має 9 міліонів вояків під зброєю?
ПАРИЖ, 27. 4. "Парі Суар" подає прецікаву статистику про стан збройних сил поодиноких европейських армій в Европі. Франція, не рахуючи кольоніяльних частин, має поверх міліон вояків, з того 500 тисяч чинної служби, 250 тисяч змобілізованих річників та 250 тисяч резервістів, що їх покликано індивідуально. Польща має міліон людей, з того 400 тисяч в чинній службі та 600 тисяч запасних, що їх покликано під зброю. Німеччина 2 міліони людей, з того 1,500.000 в чинній службі та деяку скількість резервістів, покликаних на вправи (пригадуємо ще недавній розпорядок про перевишкіл старих річників, які ще не відбували військової служби). Італія — 1,200.000 — 1,300.000 людей (пять річників під зброєю). Совіти 2 міліони (армія в мирному стані). Румунія — пів міліона та Еспанія — пів міліона. Про стан мадярської, югославянської, болгарської та кількох інших менших европейських держав "Парі Суар" нічого не подає. Якби до цієї статистики додати ще й інші держави, то подана вгорі цифра, мабуть сильно перескочила б 10 міліонів людей під зброєю.
Політичні кола Франції оцінюють міжнародне положення оптимістично.
Актуальність промови Гітлєра змаліла.
ПАРИЖ, ПАТ. Французькі політичні кола оцінювали в четвер під вечір міжнародне положення доволі оптимістично. На таку оцінку вплинули такі події:
1. вістки про становище югославянського уряду та про угоду з хорватами,
2. вістки про становище Румунії до німецького квестіонаря,
3. вістка про подорож Потемкіна до Софії та Анкари,
4. введення обовязкової військової служби в Анґлії.
З огляду на таку зміну ситуації промова Гітлєра втратить поважно на значінні. Пресові кола Парижа трактували її спершу дуже поважно, як зворотну точку в міжнародній політиці — тепер уважають, що вона може внести нові дипльоматичні моменти та частинно відпружити або заогнити ситуацію, але вже не буде вирішнім чинником для тої ситуації. 