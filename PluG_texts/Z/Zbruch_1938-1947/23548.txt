◦ ◦ ◦ ◦ ◦ ◦ ◦ ◦ ◦ ◦

Приспішена розвязка хорватської справи.
Територіяльну автономію для хорватів оголосять у формі декрету.
БІЛГОРОД, ПАТ. Єдиним наслідком інтерпеляції, що її внесли посли, які ставляться прихільно до б. прем. Стоядіновича, буде — як тут запевняють — приспішена розвязка хорватської справи, бо інтерпеляція 103 послів і сенаторів югославянського радикального обєднання звертались радше проти примирливої акції прем. Цветковича. В кожному випадку послам не йшло про зміцнення позиції прем. Цветковича. Тому, що хорватська преса веде на широку мірку протестаційну акцію проти цієї інтерпеляції та б. прем. Стоядіновіча виринув знаменитий психольогічний момент, щоб приспішити переведення в життя порозуміння з хорватами Добре поінформовані кола переконані, що автономію для хорватів оголосять у формі декрету реґенційної ради з огляду на складний характер порозуміння і на суперечности між домаганнями провідника хорватів д-ра Мачека та межею можливих уступок Білгороду. Ось так знайшлиб вихід з того положення, що витворилось по 27 квітні ц. р., коли то закінчились переговори між прем. Цветковичем і д-ром Мачеком у Загребі. Тоді теж виявилось, що домагання хорватів є куди більші ніж автономічні уступки, на які годився Білгород.
Еспанія в обіймах держав осі.
РИМ, ПАТ. Аґенція "Інфор", обговорюючи візиту мін. Чяно у Бургосі 18. ц. м. та візиту ґен. Франка з кінцем вересня ц. р., пише, що обі ці візити будуть потвердженням приязних взаємин між Італією та Еспанією, які виявились підчас останнього побуту в Римі мін. Серано Сунера. Аґенція підкреслює, що Еспанія не думає вертатись до свого колишнього становища як держави, що підлягала впливам чинників, які бажали визначити Еспанії другорядну ролю. Еспанія бажає займати на Середземнім морі позицію, що відповідає її значінню. Ця обставина є тим чинником, що наказує Еспанії зміцнити приязнь з державами осі у рямцях співпраці, що оборонить мир перед всякими маневрами окруження.
ПАЛЬМА ДЕ МАЛЬОРКА, ПАТ. Італійські летуни і лєґіоністи всіли на кораблі, якими відплили до Італії. Одним з кораблів відплила до Італії еспанська легунська місія під проводом ґен. Кінделяна.
Німеччина будує третю лінію Зіґфріда.
ПАРИЖ, ПАТ. "Ексцельзіор" помістив статтю свого кореспондента зі Штрасбурґа про промови, що їх виголосив минулої неділі у Тревірі шеф фронту праці д-р Лєй і ґенеральний інспектор лінії Зіґфріда д-р Тодт. У своїй промові д-р Тодт — запевняє кореспондент — заявив, що Німеччина приступає до будови третьої лінії твердинь над Реном, що булаб зміцненням двох перших ліній, що їх загрозила повінь. Третя лінія моглаб заступити дві перші лінії твердинь на випадок, якби їх затопила повінь. Цю третю лінію збудують в найближчих кількох місяцях. Дуже можливе — кінчить кореспондент — що німецькі військові кола думають про створення четвертої оборонної лінії, на що вказували б голоси німецької преси, що згадує про "четверту лінію оборони", яка переходила б горами Чорного лісу. 