◦ ◦ ◦ ◦ ◦ ◦ ◦

Закінчення переселення по радянсько-німецьких угодах від 10 січня ц. р.
10 січня ц. р. в м. Ризі і в Каунасі були підписані радянсько-німецькі угоди про переселення німецьких громадян і осіб німецької національності з Литовської, Латвійської і Естонської РСР в Німеччину і про переселення литовських громадян і осіб литовської, російської і білоруської національностей з Німеччини (колишньої Мемельської і Сувалкської областей) в СРСР.
В силу цих угод вказані вище особи, які заявили про своє бажання переселитися, могли здійснити переселення протягом двох з половиною місяця з дня підписаний угоди.
25 березня ц. р. встановлений угодами строк переселення минув.
Всього переселилося з Німеччини (колишньої Мемельської і Сувалкської областей) в СРСР 21.343 чоловік, з них литовців 11.995 чол., росіян 9.228 чол.
Всього переселилося з Литовської, Латвійської і Естонської РСР в Німеччину — 67.805 чоловік.
Радянські переселенські органи, які працювали на території Німеччини, і німецькі переселенські органи, які працювали на території СРСР, зважаючи на закінчення роботи, 25 березня ц. р. повернулися в СРСР і Німеччину.
Робота по переселенню і переселення проходили у відповідності з укладеними 10 січня ц. р. угодами.
Американський сенат схвалив законопроект про асигнування 7 міліардів доларів на подання допомоги Англії
ВАШІНГТОН, 25. (ТАРС). Після короткого обговорення сенат більшістю голосів (за — 67, проти — 9) схвалив законопроект про асигнування 7 міліардів доларів на подання допомоги Англії на основі закону про передачу в позику або в оренду озброєнь.
Палата представників уже схвалила цей законопроект. Як чекають, Рузвельт в ближчому часі підпише його.
Перед початком голосування сенатська комісія по асигнуваннях опублікувала текст виступів на закритому засіданні комісії 23 березня морського міністра Нокса, воєнного міністра Стімсона і інших.
Стімсон в своєму виступі заявив, що 95 процентів озброєння, вироблюваного в США на основі закону про передачу в позику або в оренду озброєнь, може бути використане Сполученими Штатами, "якщо їм коли-небудь доведеться одним обороняти Західну півкулю". 5 процентів озброєння вироблюється по англійських замовленнях, як, наприклад, гвинтівки калібру 7,62 мм.
Ноти німецького уряду Югославії
БЕРЛІН. 25. (ТАРС). Німецьке інформаційне бюро передає з Відня:
Одночасно з підписанням протоколу про приєднання Югославії до пакту трьох держав уряди держав осі звернулися до югославського уряду з такими нотами, зміст яких текстуально збігається: "Пане прем'єр-міністр! Від імені і з доручення німецького уряду маю честь повідомити вашому превосходительству таке: з нагоди приєднання Югославії до пакту трьох держав, яке здійснилося сьогодні, німецький уряд підтверджує своє рішення в усякий час поважати суверенітет і територіальну цілісність Югославії. Прийміть, пане прем'єр-міністр, запевнення в моїй цілковитій до вас пошані. Підпис: Іоахім фон Ріббентроп".
"Пане прем'єр-міністр! У відповідності з переговорами, які провадилися перед приєднанням Югославії до пакту трьох держав, що здійснилося сьогодні, маю честь, ваше превосходительство, цим підтвердити від імені німецького уряду угоду між урядами держав осі і королівським югославським урядом проте, це уряди держав осі під час війни не пред'являтимуть Югославії вимоги про дозвіл на пропуск або транзит військ через югославську територію. Прийміть, пане прем'єр-міністр, запевнення в моїй цілковитій до вас пошані. Підпис: Іоахім фон Ріббентроп".
Рузвельт наклав секвестр на югославські фонди в США
НЬЮ-ЙОРК, 25. (ТАРС). За повідомленням агентства Ассошіейтед Пресс, Рузвельт наклав секвестр на югославські фонди в США, які за даними міністерства торгівлі становлять 1 млн. доларів. Американські капіталовкладення в Югославії становлять 36 млн. доларів, головним чином у вигляді югославських урядових цінних паперів, які належать американцям.
Агентство Рейтер про німецькі війська в Тріполітанії
ЛОНДОН, 25. (ТАРС). Як передає агентство Рейтер, лондонські військові кола приділяють значну увагу відомостям про наявність в Тріполітанії німецьких бронетанкових військ. Яв гадають, останнім часом вони дістали поповнення, перекинуті в Тріполітанію з острова Сіцілія по морю і повітрю під покривом темряви. Чисельність цих військ невідома, але є підстави гадати, що вона досягла таких розмірів, які не можна недооцінювати. Відомостей про прибуття в Тріполітанію німецьких піхотних частин немає.
Новий призов в англійську армію
ЛОНДОН. 25. (ТАРС). Як передає агентство Рейтер, в Лондоні офіціально оголошено, що чоловіки віком 37 років підлягають реєстрації для відбування військової служби. 