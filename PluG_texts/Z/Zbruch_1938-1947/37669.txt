За відродження ремісничого стану

Впали пута і ми можемо взятись щиро та запопадливо до праці над відродженням нашого ремісничого стану. Тому берімся до співпраці, до орґанізації наших братів ремісників. Орґанізуються купці, учителі та інші фахівці, щоб піднести розвиток приборканого ворожими чинниками нашого орґанізованого життя.
Наші міста на українських землях вирвала нам ворожа злочинна рука в ході століть. Чужинці, мов галапаси, обсіли наш народ, грабуючи його в різний спосіб, видаючи такі закони, чи розпорядки, що по суті були беззаконням, бо позбавляли наш народ його відвічних прав бути господарем у місті і селі на рідній землі.
Наші міста скольонізовано жидами і поляками, науку ведено чужою мовою, по фабриках і робітнях панували та й ще тепер частинно панують старі наші визискувачі! Тому мусимо послідовно працювати над своїм визволенням, над визволенням наших міст від ворожого панування.
Українці ремісники! Не забуваймо, що ми сини українського народу і піднімемо наш український ремісничий прапор для свого визволення і для визволення рідного народу від чужинецького визиску. Памятаймо, що син українського ремісника—коваля — Іван Франко, великий наш поет, закликав нас "під України єднаймось прапор!" І під нестерпним польським режімом ми вже започатковували свою орґанізацію, основуючи товариства "Зоря" та "Сила".
"Зоря" це одно з найстарших українських товариств, що єднало у Львові наших кваліфікованих робітників і майстрів, орґанізувало і наш фаховий доріст: челядників та учеників. Зовнішнім матеріяльним виявом ремісничого життя була велика 3-поверхова камениця, що мала бібліотеку і просторі світлиці на виклади, на читальню та забави. Визначну працю провадив голова товариства друкар Сидорак разом з іншими діячами товариства. Праця йшла і в напрямку орґанізації і в напрямку культурно-освітньому; допомагали нам, на скільки дозволяли обставини, ідейні активні громадяни... Робітництво теж приєднувалось до нашого товариства його співопікою, співдопомогою. Відбувались святочні академії, роковини, обходи. Ішла щоденна праця над піднесенням національної культури нашої ремісничої молоді, нашого доросту, що рекрутувався здебільша з нашого бідного селянства. Ці недозвідчені сільські хлопці, приходячи до чужого міського середовища, до польських чи жидівських робітень могли легко схитнутись та зійти на манівці... І тут реміснича орґанізація була для них моральною, а почасті й матеріяльною опікою.
Головним чином за почином т-ва "Зорі" повстають дві мужеські ремісничі бурси, де доріст виховувався в гіґієнічних та культурних умовинах, а згодом зорґанізовано окрему бурсу для української дівочої ремісничої молоді. Тут наша молодь мала професійно-доповняючі курси, проваджені українськими учителями, а крім цього вправлялась у руханці та спортах; дешевий та здоровий харч сприяв силі та витревалості нашого доросту. Опіка мала характер не тільки фаховий, але й національний. З таких бурс виходили не тільки добре підготовані до фахової праці ремісники, але й свідомі активні українські націоналісти.
Такі бурси були теж по інших містах, як напр. у Перемишлі.
Нові події дали змогу українським ремісникам орґанізуватись там, де перед упадком Польщі не було мови про цю творчу національну працю. Наші міста ждуть на нашу широку та поважну співучасть у здобуванні їх для нас і для нашого ограбованого польським режімом і жидівськими галапасами українського народу. Тому зміцнюймо себе і зміцнюймо наші землі опановуючи покищо несвої міста. Тут, у Ґенерал-Ґубернаторстві є нас багато, але завдання, які перед нами стоять великі, можливості праці велитенські! Наші західні приграничні землі треба здобути на завсіди, забезпечити їх міцно для нас і цілого нашого українського народу!
На нас дивляться всі наші національні верстви, особливо ті, що звязані з містами: купці, інжиніри, промисловці; оглядаються на нас і кооператори і хлібороби-господарі, що теж цікавляться, коли по містах будуть мати змогу замовляти потрібні їм господарські знадоби у своїх чесних ремісників, а не у чужинців-галапасів.
***
У Кракові повстала при т-ві "Просвіта" (Ринок 12/ІІ) ініціятивна ґрупа під проводом п. Оршака, яка започаткувала ремісничу орґанізацію і просить в усіх справах звязаних з цією орґанізацією звертатись на згадану адресу. Сходини краківських ремісників відбуваються щотижня; тимчасова управа збирається щопонеділка в год. 8-ій вечором. 