Гурток математиків

"Можна подумати, що наша країна — країна математики!" — сказав якось відомий вчений, академік-орденоносець Дмитро Олександрович Граве, повертаючись з наукової популярної лекції, яку він читав у Будинку культури київського заводу "Більшовик".
Ці слова вченого не парадокс. Велика соціалістична держава, успішно проводячи в життя грандіозний план Третьої сталінської п’ятирічки, побудовує свою роботу в точному математичному обліку. За чудовими цифрами скриті гіганти-заводи, гідровузли, нові міста, міліони тонн вугілля, руди, зерна, металу.
— Я люблю математику, — говорить учень 10 класу Львівської 8-ої середньої школи Наган Зільбер. — Без математики не можна стати добрим інженером. І нашій країні потрібні інженери.
— Щоб влучно стріляти з гармат, — розповідає Максим Бартель, — не можна обійтися без математики. — Після закінчення навчання я піду в Червону Армію.
Правий академік Граве. В СРСР ми спостерігаємо велику зацікавленість математикою. Складна теорема Галуа і курс квантової механіки є в нас тепер надбанням не тільки спеціалістів, але також багатьох тисяч ентузіастів-любителів математики. Не минає і місяця, щоб денебудь у школі, на заводі, у вузі не знаходився учень, обдарований великим, в іноді й геніальними математичними здібностями.
В Києві працює член-кореспондент Академії наук Боголюбов — математик із світовим ім'ям. Тепер цьому вченому 26 років. Працюючи ще хлопчаком під керівництвом академіка. Н. М. Крилова, він протягом 2 років закінчив університетський курс по математичному факультету і вже прославився своїми науковими роботами. В 19 років він був доктором математичних наук Болонського університету, в 21 рік — членом-кореспондентом Академії наук СРСР, а кілька років тому він робив доповідь на міжнародному математичному конгресі в Парижі.
Ігор Шафарович, будучи учнем 8 класу московської школи ім. Радіщева, заочно, протягом півроку, пройшов втузівську програму інституту вищої математики. В минулому році його прийняли в Московський університет відразу на останній курс. Паралельно з університетськими заняттями він провадить наукову роботу під керівництвом відомого математика академіка Делоне. А ще недавно, 30 років тому, численні плакати "театрів чудес" обіцяло глядачам "дивну програму": жінку з бородою, боа-констріктора, дресованого пуделя... і дитину-математика. На сцену виходив хлопчина і дивував "шановну публіку" своїми незвичайними здібностями математика: він враз складав, множив і ділив багатозначні числа, розв'язував, не задумуючись, всякі задачі і своїми питаннями збивав з пантелику місцевих викладачів математики.
В багатьох школах Радянського Союзу, в позашкільний час, працюють гуртки юних любителів математики. Такі шкільні математичні гуртки існують також у Львові. Одним з кращих є тут гурток у 8-ій радянській школі під керівництвом досвідченого педагога Б. Н. Зільбера.
Коли Нахман Лідер, учень 10 "а" класу, відставав по алгебрі, йому прийшли на допомогу члени математичного гуртка. Вони організували в класі консультацію по всіх питаннях математики. Скоро Нахман зумів догнати своїх товаришів.
Популярність гуртківців у школі величезна. В гуртку 15 учнів 9 і 10 класів. Крім консультації в своїх класах, вони допомагають також учням молодших класів. Гуртківець комсомолець Натан Зільбер працює піонервожатим. Його загін складається з шестикласників. Дуже часто Натан допомагає піонерам розв’язувати задачі з алгебри або пояснює їм якунебудь складну геометричну теорему.
Ясно, що любов до математики прийшла не відразу. Навіть Ігор Шафанович спочатку захоплювався історією, а по математиці мав незадовільні оцінки. Але ось знайшовся учитель, який цікаво заговорив про цифри, теореми та правила і Ігор відчув, що його сфера — математика. Так було і з гуртківцями 8-ї школи. До приходу учителя Б. Н. Зільбера алгебра, геометрія і тригонометрія були сухими предметами, які не могли захопити юнацької уяви. Але прийшов старий учитель — і все змінилося.
"Здібності й обдарування — це все нісенітниці! Я дивлюся тільки на поведінку і ставлю добрі оцінки у всіх науках тому, хто ні аза не знає, зате веде себе похвально; а в кому я бачу поганий дух і насмішливість, я тому ставлю ноль, хоч заткни він і Солона за пояс!". Так говорив учитель Чічікова (в повісті "Мертві душі" Гоголя), який до смерті не любив Кризова за його слова: "По мне уж лучше пей, да дело разумей".
На щастя ті страшні часи з їх казенним духом і тупою бездарністю вихователів (а вони процвітали також в шкільних закладах панської Польщі так же, як і в часи Гоголя в миколаївській Росії) канули в вічність. Жива творча думка, глибока любов до діла та ентузіазм — такі властивості радянських педагогів. Ігоря Шафаровича "знайшла" радянська школа.
Учитель Борух Натанович вніс у гурток правдивий ентузіазм і творчу ініціативу. Манфред Мільбауер і 9-класниця Лена Зільберман, і Леон Ландау, і староста гуртка Мечислав Нік — всі 15 гуртківців однаково захоплено займаються тепер вищою математикою, розв'язують задачі по аналітичній геометрії, виготовляють прекрасні наочні приладдя, що ілюструють задачник по геометрії Рибкіна. Ребята так натренувалися у виготовці макетів, що скоро збагатили фізико-математичний кабінет цілою колекціє. прекрасних наочних приладь по геометрії, яуі дістали гарну оцінку на районній шкільній виставці. Тепер Борух Натанович, ідучи до класу на урок, бере з собою одну або декілька робіт гуртківців, бо без них, як без рук. Та й викладачі математики інших львівських шкіл, почувши про гарні наочні приладдя, стали приходити у 8 школу і позичати їх для демонстрації в своїх класах та гуртках. Ось і тепер експонати юних математиків 8-ї школи позичила 32-а школа.
Захоплення гуртком не відбивається на шкільних заняттях учнів. Навпаки, в класі вони відмінники. Більшість з них мріють після закінчення навчання поступити на фізико-математичний факультет університету або в політехнічний інститут.
В капіталістичних країнах тільки одиницям щастить вибитись в життя. Тисячі талановитих дітей гинуть. В нашій країні піклування про молодь, про талановитих людей є справа всього суспільства, державна справа. І тому ні один талант не може загинути в нашій соціалістичній батьківщині. В школах, гуртках, палацах піонерів, в творчих лабораторіях вирощуються юні таланти — скрипалі, художники, винахідники й математики.
"Евклідами" назвали ми юних математиків 8-ї радянської школи. Назвали серйозно, без тіні насмішки. Мине ще декілька років і не буде дивно, коли будь-хто з них стане видатним радянським математиком. Адже став таким 15-річний Микола Дмитрієв, якого Комітет в справах вищої школи вирішив прийняти до Московського державного університету, не зважаючи на його вік, а школярі Саблуков і Малюжинець опрацювали серйозні наукові теми по геометрії і теорії логарифмів. Це тільки в Москві, а скільки ще є талантів в союзних республіках!
Математичний гурток у 8-й школі незвичайно потрібна і корисна справа. Такі гурти повинні організуватись і в інших школах нашого міста.
О. Аквілєв 