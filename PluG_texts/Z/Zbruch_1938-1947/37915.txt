У справі дитячих садків. — Комунікати та обіжники

У справі дитячих садків
Українські Допомогові Комітети й іx Делєґатури подадуть негайно Українському Центральному Комітетові в Кракові, вул. Зелена ч. 26, звідомлення зі стану орґанізації Дитячих Садків на терені їхньої діяльности. Потрібні такі дані:
1. Спис місцевостей, в яких садок зорґанізовано, або намічується орґанізувати.
2. Чи є дозвіл від шкільної влади.
3. Число дітей кожного садка зокрема.
4. Імя, прізвище, кваліфікації провідниці.
5. Матеріяльне забезпечення садка й провідниці (висота винагороди, хто оплачує).
6. Чи конечна матеріяльна допомога на удержання садка, на що й в якій висоті).
Краків, червень 1940.
Провідник Українського Центрального Комітету в Кракові. Комунікати та обіжники
Український Центральний Комітет в Кракові.
Реферат опіки над молоддю.
Обіжник ч. 5.
1. Випочинкові табори "Доросту". Табори шкільного доросту обох полів у віці 7—13 літ відбудеться в часі під 10, 7. до 20. 8. ц. р. в Романові-Живці в пансіонаті "Львівської Лічничої Кольонії" і в Окшеві (3 км. від Холма) в забудованих господарської школи.
Зголошення до табору треба вносити до 30. червня до Українського Центрального Комітету у Кракові, Зелена 26/12. Зголошення мусить заопініювати Український Допомоговий Комітет даного повіту.
Таборова оплата 100 зол., я чого 20 зол. треба прислати враз зі оголошенням, а решту вплатити на початку побуту в таборі. В міру можливостей діти убогих батьків зможуть користати зі зниженої оплати. З цією метою треба до зголошення долучити прохання з опінією даного У. Д. К.
Кожний таборовик (ичка) мусить взяти зі собою до табору осьтакий виряд: 1) спортовий одяг (вітрівка, короткі штани), найкраще з неплямливої краски матеріялу, 2) сильні черевики, 3) накриття голови, 4) светер, 5) сукнянну куртку або плащ, 6) дві пари білля, 7) три парі пончіх, або скарпиток, 8) рушник, 9) коц, 10) простирало, 11) сінник, 12) пошевку від заголовка (яська), 13) наплечник з реміннями, 14) їдунку з накривкою, 15) горнятко, 16) ложку і складаний ніж, 17) одяг до спортових вправ (штанці і сорочинка), 18) купанки ("швімки"), 19) руханкові стопанці ("мештики"), 20) голки і нитки, 21) особисту виказку, 22) двацятькартковий зшиток і 23) звичайний олівець. Варто ще взяти компас і полеву фляшку.
2. Випочинкові табори "юнацтва". Табори для молоді 13—18 літ відбудуться у Турковичах (повіт Грубешів) і Жеґестові: 1) в Турковичах від 7. липня до 1. серпня для хлопців, а від 2. до 27. серпня для дівчат, 2) в Жеґестові від 7. липня до 1. серпня для дівчат, а від 2. до 27. серпня для хлопців.
Зголошення до табору слід присилати до 30. червня ц. р. до Українського Центрального Комітету у Кракові, Зелена 26/12 долучуючи опінію дотичного Комітету.
Таборова оплата 65 зол. з чого 20 зол. треба прислати враз зі зголошенням, а решту вплатити на початку побуту табору. При повороті з таборів учасники таборів користатимуть з 60% залізничої знижки.
Конечний таборовий виряд анальоґічний як і в таборах "Доросту".
Д-р В. Кубійович, провідник У. Ц. К.
М-р Я. Рак, реф. опіки над молоддю. 