◦ ◦ ◦ ◦

Українські радіопередачі. Вчора, в понеділок, 15 лютого, відбулась цікава передача українських народних пісень Лемківщини, Гуцульщини, Волині та Поділля у виконанні хору Львівського Радія під управою Євгена Козака Р. Ірини Туркевич-Мартинцевої (сопран). — Завтра, в середу, 17-го лютого, в часі від год. 10.30 до 11-ої ранку Львівська Радіовисильня передає виступ бандуристів: Юрія Сінгалевича, Теодора Якимця та Зиновія Штокалка. — В четвер, 18-го лютого, в тому ж часі — концерт українських жартівливих пісень у виконанні вокального октету Євгена Козака та Софії Гаврищук (меццосопран) і Льва Рейнаровича (баритон). — У п'ятницю, 19-го лютого, теж у часі від год. 10.30 до 11-ої ранку — передача пісень і фортепіянних творів Нестора Нижанківського. Виконавці: Марія Сабат-Свірська (сопраи) і Роман Савицький (фортепіян).
Чайний вечір музик. Чайний вечір Спілки Праці Українських Музик, що мав відбутися у вівторок, 16. II. — переложений на пізніше. Реченець подається окремо.
Творчий вечір СПУОМ. Завтра, у середу, 17 лютого, в год. 5-ій попол., в приміщенню Літературно-мистецького Клюбу під проводом Керманича Відділу Культурної Праці при Українському Центральному Комітеті у Львові, м-ра М. Кушніра, відбудеться Творчий Вечір Спілки Праці Українських Образотворчих Мистців з нагоди ІІІ-ої Мистецької виставки, після якого буде проголошено рішення жюрі і роздача нзгород. В програмі: 1. Відчитання реферату В. Дядинюка на тему: "Аналіза розвитку українського мистецтва за останніх 25 років". 2. Критичний огляд виставки Ів. Іванця. 3. Оголошення висліду жюрі і роздача премій.
Курс лікувального масажу. 3-місячний курс лікувального масажу при Державній Косметичній Школі у Львові, вул. Замойського ч. 3, приймає вписи щоденно. Умови прийняття для хлопців і дівчат: 18-ий рік життя та покінчення 7-ми кляс народної школи. Рівночасно приймаються вписи на державний 4-місячний косметичний курс кандидатів (-ок), які покінчили 4 кляси ґімназії або рівнорядну фахову шхолу. Інформації в дирекції школи.
Лещатарський табор в Косові. ЛЬВІВ, 15 лютого. На днях розпочався лещатарський табір у Косові для членів тіловиховних і спортових товариств. Снігові умовини дуже добрі; це дає запоруку, що табор осягне намічену ціль. На таборі є ще кілька місць. Охочі зголосяться безпосередньо в Косові у начальника табору. Оплата за участь в таборі: 100 зол. Потрібно мати таборовий і лещатарський виряд.
Приладовий чотирозмаг за краєве особисте першенство. ЛЬВІВ, 15 лютого. Ланка Руханки Референтури Тіловиховання подає до відома, що 14-го березня 1943 р. відбудеться у Львові приладовий чотирозмаг за краєве особисте першенство. В програмі: обов’язкові вправи на коні, поручні і дручнику та довільна вправа на одному із вичислених приладів. Уклад вправ той самий, що на міжмістових приладових змаганнях. Участь можуть взяти руховички і руховики усіх українських тіловиховних товариств і спортових клюбів, які мають затверджені змагові карти. Зголошення слати до Референтури Тіловиховання УЦК, Львів, вул. Семінарії, 18 до 6-го березня 1943 р. включно. 