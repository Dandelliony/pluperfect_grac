◦ ◦ ◦ ◦

  В Преображенській церкві у Львові. Дня 13-го січня відбудеться прощання старого року на вечірні з Литією, яка пічнеться в год. 17-ій. На Новий Рік, 14-го січня всі богослуження в звичайній порі. Управа церкви.   "Веселий Львів" зустрічає Новий Рік в Оперному Театрі. Театр "Веселий Львів" зустрічає Новий Рік в залі Оперного Театру виставою нової великої і веселої програми п. н. "Сійся, родися". Це буде Маланчин Вечір в двох частинах і 20-ти точках. В програмі нові скетчі, пісні та новорічні побажання пера ЕК-а, В. Софронова, В. Росинського, М. Гака, І. Керницького, Б. Нижанківського та ін. Музика Анатольського, Адаманова, Е. Козака, О. Курочка і ін. Нові балети укладу балетмайстра К. Янушковського. В програмі бере участь весь ансамбль театру. Оформлення ЕКо — Радиш. Костюми з робітні Е. Сцібловської. Постава режисера Оперного Театру П. Сороки. Початок вистави в год. 17.30. Передпродаж квитків у касах Оперного Театру. Наступні вистави програми "Сійся-родися" в залі театру при вулиці Францішканській ч. 7. відбудуться в днях 14, 15-го і 16-го січня ц. р. В неділю дві вистави. Початок вистав в 15-ій і 16-ій год. Передпродаж квитків починається від четверга.   Образотворча вистава. Вистава праць членів Спілки Українських Образотворчих Мистців відкрита щоденно крім понеділків у часі від год. 10-ої до 15-ої в виставових залях при Марійській площі ч. 9, І-ий поверх.   Сходини інженерів і техніків. Сходини членів Об'єднання Праці Українських Інженерів і Техніків відбудуться в неділю, 16-го січня, в год. 10-ій, в домівці Об'єднання при вул. Агораштр. 9 (Зіморовича). На сходинах доклад інж. Данила Дем’янівського на тему: "Історичний розвій енергетики".   Львівські вісті 