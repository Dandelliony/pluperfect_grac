◦ ◦ ◦ ◦ ◦ ◦ ◦

Маслозавод будується в селі Лисиничі, Винниківського району. За кілька місяців тут вироблятимуть першосортне десертне масло.
Понад план зобов'язалися робітники артілі "Вільна праця" (м. Львів) виконати виробниче завдання до 1 листопада. Вони в честь річниці Жовтневої революції дадуть, як подарунок відчизні, на 92.000 карбованців продукції.
Дитяча гімнастична школа відкрилась при Львівському Будинку Червоної Армії. Тут навчається 60 юних фізкультурників.
На виставку в Москву. Вчора з Рава-Руського району на Всесоюзну сільськогосподарську виставку в Москву виїхало 16 колгоспників і одноосібних селян. Серед них голова колгоспу імені Хрущова тов. Вішко. В артілі "Червоний прикордонник" в цьому році зібрали з одного гектара озимої пшениці 22 цнт. Середня врожайність по зернових культурах тут становить 16,2 цнт. з гектара (при зобов'язанні одержати 12 цнт.). Колгоспники дали наказ своїм екскурсантам взяти досвід передових колгоспів Радянського Союзу і в наступному році добитись набагато кращих успіхів.
Громадський перегляд комедії "В степах України". 7 жовтня в українському драматичному ордена Леніна академічному театрі ім. Франка відбувся громадський перегляд прем'єри комедії драматурга О. Е. Корнійчука — "В степах України". Постановка — народного артиста СРСР, орденоносця Г. П. Юри, художник — заслужений артист республіки М. Драк, композитор — Ю. Мейтус. Головні ролі виконували: Часник — заслужений артист республіки Мілютенко, Галушка — народний артист республіки Шумський. Спектакль пройшов з успіхом.
Повідомлення. 11 жовтня о 8 год. вечора в інституті радянської торгівлі (вул. Сакраменток, 10) відбудеться відкрита платна лекція польською мовою на тему: "Основні риси діалектичного методу". (Лектор тов. Шафф) Ціна квитка — 1 крб. Квитки продаються щоденно в парткабінеті (вул. Кармеліцька, 4) від 10 год. ранку до 10 год. вечора. Відділ пропаганди і агітації Сталінського РК КП(б)У. 