◦ ◦ ◦ ◦ ◦ ◦ ◦

Альбанія приступила до війни. Найвища рада фашистівських корпорацій і законодатна державна установа Альбанії постановила на торжественному засіданні, що Альбанія приступила до війни по боці Італії.
Побажання канц. Гітлєра реґентові Гортієві. В дні народин реґента Мадярщини Гортія вислав канц. Гітлєр свої побажання.
Новий міністр внутрішних справ у Франції Помаре усунув дотеперішнього шефа поліції, що його назначив був жид Мандель. На те становище назначено тепер дотеперішнього префекта східнього департаменту Піренеїв Дідковського. Він одержав титул "директор національної безпеки у Франції".
Шведи покидають Анґлію. Наспіли вісті, що шведські громадяни покидають масово Анґлію і відїзджають до своєї батьківщини.
Зудар двох американських бомбовиків. На летунському майдані в Мічельфільд у часі пробного лету зударилися два бомбовики і впали на землю. Залога обох літаків згинула.
Пригноблення в Єгипті. Вістка про капітуляцію Франції викликала в Єгипті пригноблююче вражіння. Побоюються, щоб Анґлія не хотіла обороняти своїх інтересів єгипетськими вояками.
Анґлійці арештували шефа ґенерального штабу Єгипту, Аціца Алі Мафі. Він виступав проти Анґлії.
Німці в Абісинії боряться по боці італійських військ. З Аддіс Абеби наспіли вісті, що німці, замешкалі в Абісинії вислали прохання до короля Італії і цісаря Абісинії, щоб дозволив їм боротися по боці італійської армії проти Анґлії і Франції.
Японія заступає інтереси Італії в Канаді, Гонґ-Конґ, в полудневій Африці і на Цейльоні. Знову ж Швейцарія обороняє інтереси Італії в Єгипті.
Фінляндія направляє шкоди, заподіяні війною зі Совітами. Зокрема дошкульно знищені прикордонні місцевості.
Голяндська княжна у Канаді. З Льондону повідомляють, що голяндська княжна Юліянна, що була виїхала до Анґлії, як німецькі війська заняли Голяндію, тепер виїхала із Льондону до Канади. Княжна втікла до Канади зі своїми двома дочками.
Заповідь зміни уряду в Румунії. Букарешт. Під вражінням останніх політичних подій король Карло відбув нараду зі своїми політичними дорадниками над сучасним положенням. Усі міністри зголосили вже свої уступлення, не зазначуючи дати на повідомленнях. З того огляду король може кожної хвилі довершити зміни уряду. Покищо невідомо який буде склад нового уряду.
Чергові налети Італійців на Мальту, Корсику і Бізерту. Рим. Начальна команда італійської  армії подає: В ночі з 16. на 17-го червня ц. р. італійське летунство бомбардувало морську базу в Бізерті, військові обєкти на Мальті та летунські майдани на Корсиці.
Крім того італійські підводні судна затопили 2 ворожі кораблі доволі великої містоти. В північній Африці дальше тривають військові операції на кордоні Киренаїки. У східній Африці відбуло летунство низку налетів на військові обєкти, при тому збомбардувало воєнні бази маринарки та військові обєкти в горішньому Судані. Всі італійські літаки вернулися до своїх баз. Три ворожі літаки знищено на землі, один зістрілено у повітряному бою.
Минулої ночі вороже летунство знову атакувало невійськові обєкти. Ушкоджені приватні доми й лікарня у Міляні. Дві цивільні особи вбиті, а кілька ранених. Одна протилетунська батерія зістрілила у Ліґурії 4 ворожі літаки. 