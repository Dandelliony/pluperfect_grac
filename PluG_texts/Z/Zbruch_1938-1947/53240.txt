◦ ◦ ◦ ◦ ◦

Повстання розсаджує СССР
ШТОКГОЛЬМ, 25. 6. — Шведський щоденник "Нія Даґліґ Алєганда" приніс сенсаційні вістки на тему внутрішнього положення в СССР.
Згідно з вістками, які надійшли до Штокгольму, — пише щоденник — на терені СССР вибухли повстання населення проти червоних гнобителів. Щоби здавити повстання, змобілізовано відділи червоної армії. Покищо нема вісток, що червоній армії вдалось згнобити повстання робітників і селян, гноблених понад 20 років.
Словаччина бореться з большевизмом
БРАТИСЛАВА, 25. 6. — Президент словацької республики д-р Осип Тісо видав у вівторок у Братиславі відозву до словацького народу. В ній подає він, що словацька армія перейшла того ж самого дня кордони Словаччини, щоб получитися з німецькими військами в боротьбі з большевицькою армією.
Ватикан про конфлікт між Німеччиною та СССР
ЧІТТА ДЕЛЬ BATIKAHO, 25. 6. — Не зважаючи на постійні побоювання у звязку з можливістю поширення збройного конфлікту, прийнято з великою полекшою вістку про вибух війни між Німеччиною і СССР, бо кола Ватикану постійно вважали большевизм найбільшим ворогом христіянства і з цього приводу бажали знищення комунізму. Одначе якщо Ватикан не зайняв іще дотепер офіційного становища супроти останних подій на сході Европи, то це не означає, щоб симпатії кол Ватикану не були по стороні тих держав і народів, які виступили до рішальної боротьби з ворожим Церкві комунізмом і з безбожницьким рухом. Далі звертають увагу, що з хвилиною коли влада в Росії дісталась в руки безбожників, Апостольська Столиця ніколи не тратила надії на перемогу христіянства в цьому краю. Постійно виховувано ряди священиків до акції в Росії і вижидано на відповідну хвилину, коли безбожницький комунізм зустріне заглада. З правдивою тривогою слідкував Ватикан за експансивними зусиллями комунізму, зокрема побоювався у звязку з протикатолицькими і протиреліґійними потягненнями большевиків на землях, що їх обсадив СССР.
Політична лінія Японії не змінена.
ТОКІО, 23. 6. — Вся токійська преса присвячує перші сторінки новому етапові европейської війни подаючи одночасно уступи з проклямації канц. Гітлєра, з фотоґрафіями канцлєра і численними мапами. Одночасно японські щоденники подають голоси японських дипльоматів, військових і політиків, які виявляють велике зрозуміння для поведінки Німеччини і то під політичним, військовим і дипльоматичним оглядом.
Всі щоденники висловлюють однодушно думку, що політична лінія Японії не нарушена і Японія далі стоїть при своїй цілі завести новий лад на Далекому Сході.
Навязуючи до проклямації канц. Гітлєра "Токіо Ніші-Ніші" заявляє, що Німеччина примушена до рішучих кроків проти безнастанних інтриґ Москви. Зрозуміле, що її постава супроти Анґлії не могла залишитись без наслідків. Врешті щоденник підкреслює, що совітсько-анґлійське порозуміння не було несподіванкою.
Військова співпраця між Анґлією та СССР.
БЕРЛІН, 26. 6. — Заява Черчіля має велике значіння, бо дала нові докази про існування військової співпраці між Анґлією та СССР. Так характеризують німецькі міродатні кола останню промову Черчілля в радіо. Нема сумніву, що Анґлії залежало на тому, щоб з СССР створити терен до випадної акції проти Німеччини. Всі европейські народи здають собі справу — заявляють в Берліні, — що могло би статись, якби Черчілеві вдалось довести до нападу большевизму на Европу.
Завзяті бої біля Дамаску.
ЖЕНЕВА, 26. 6. — З Віші повідомляють: Столицю Сирії, Дамаск, яку евакуували французи, обсадили гіндуські й новозеляндські війська та відділи де Ґоля. Французи обсадили горби довкола Дамаску й мають у своїх руках шоси, що ведуть із Дамаску до Бейруту і Гомс. Наступ анґлійських військ на Пальміру через сирійську пустиню відбувався двома кольонами з Іраку, які пізніше обєдналися. Французькі літаки заатакували ці відділи й завдали їм важкі втрати. Завзяті бої в цілій Сирії відбуваються головно в околицях Дамаску, де французькі війська в протинаступах взяли багато полонених анґлійців. В околиці Евфрату заатакували французькі літаки анґлійські відділи, які намагались посуватись здовж нафтових проводів.
Мета останньої промови Черчіля.
НЮ-ЙОРК, 25. 6. — Як відомо, анґлійський премієр Черчіль заявив у ході своєї промови, що Анґлія хоче зробити зі свого боку все можливе, щоби Совітам дати технічну й господарську допомогу. Новойорські круги думають, що метою тих слів Черчіля було випередити всі заходи впливових анґлійських круґів, рішених стояти осторонь німецько-совітського зудару. 