◦ ◦ ◦ ◦

Реприватизація в ході. Вже почалася реприватизація ремісничих підприємств, знаціоналізованих большевиками. Переводить її Уряд Довірників у тісній співпраці з Групою Ремесло. Ця акція спочиває в руках дипл. ск. Бремме, директора Групи Ремесло, який рівночасно є комісаричним управителем майна ремесла в Уряді Довірників. Дотепер віддали вже в приватні руки фризієрські й фотографічні заведення. Зворот інших підприємств відбудеться незабаром.
Вечір з творів М. Лисенка. Вечір вокальної та фортепіянної музики з творів Миколи Лисенка у виконанні учнів Державної Музичної Школи (кляси проф. О. Бандрівської та проф. Г. Левицької) відбудеться у вівторок 21 ц. м. в год. 19.15 у Малій Залі, вул. Шашкевича 5/ІІІ. Вступ вільний.
Ляльковий театр. В неділю. 19 VII. і 20. VII., в понеділок в 17 год. Ляльковий Театр виставляє п’єсу-казку на 3 дії Ю. Грома "Князівна Ярослава" в постанові М. Левицької. Театр примішується в залі Інституту Народної Творчости, Львів, вул. Францішканська ч. 7.
Мистецька каварня "Пегаз" у своїх приміщеннях пл. Марійська ч. 9 відновляє традицію постійних четвергів для колишніх гостей каварні Де-ля-Пе і найширших кол громадянства Львова. Каварня відкрита щоденно і в неділю від 9 ранку до 9 вечора.
Приділ умебльованих кімнат і готелів. Мешканевий Уряд наладнав при Вермахтштр. 26 Бюро для приділу умебльованих кімнат і готелів цивільним особам. Там є точна й повна евіденція вільних кімнат в готелях і умебльованих кімнат поза готелями. Бюро відчинене в будні від год. 14-тої до 21-ої, а в неділі й свята від 8-мої до 21-ої. Лиш у згаданому бюрі можна полагоджувати справи кватир. Відкриття цього бюра — це черговий етап у розвою діяльности Львівського Мешканевого Бюра. 