◦ ◦ ◦ ◦ ◦

1 жовтня початок шк. року. З технічних оглядів зачинається 1 жовтня навчання покищо тільки в 17 школах м. Львова, з цього в таких школах з українською мовою навчання: Длугоша 17; Левандівка; Клепарів; Голосько Мале; Знесіння; Стрийська 78; Сапіги (св. Тереси). З польською мовою навчання: Зибликевича 8; Пелчинська 36; Сапіги (св. Тереси); За Зброївнею; Левандівка; Клепарів; Голоско Мале; Знесіння; Стрийська; Пасіки. Точніші відомості подасть управитель школи. Про початок навчання в інших школах повідомиться своєчасно.
Розпорядок про обов'язок праці. На основі розпорядку Генерал-Губернатора в Галичині заведено обов'язок праці. Згідно з цим розпорядком всі мешканці Галичини від 18-60 років життя, за винятком німців і чужинців, є обов'язані до прилюдної праці (ефентліхе Арбайтспфліхт). Жидів зобов'язують окремі розпорядки. Уряд Генерал-Губернатора (Відділ праці) в порозумінні з Губернатором Галичини проголосить відповідні розпорядки в справі виконання цієї постанови.
Хліб покращає. Мешканці Львова неодноразово звергалися до Міської Управи, жаліючись на львівські пекарні, які випікають недоброякісний хліб. Бували випадки, що хліб був недопечений або з нечистої муки, засмічений а іноді бракувало 10-15 дкг. до його устійненої ваги. Цими скаргами зацікавився торговельно-апровізаційний відділ і збільшив свою контролю над пекарнями. Починаючи з днем 29 ц. м., ця контроля буде ще більш загострена, вага хліба буде кожночасно справджувана і, що найважніше, розподіл хліба на дільниці буде всюди однаковий. Мешканці, які одержали досі менше хліба, як це їм належалось, одержать вирівняння.
Зміна мешкання. Відомо, що у Львові плянується, а то і незабаром буде реалізуватися поділ на дільниці за національною приналежністю. З уваги на те, що вже сьогодні бувають випадки переселювання мешканців Львова, подаємо до відома ось що: Переселенням займається Мешканевий Уряд при вул. Багорого 26, де мешканеві справи німців полагоджує п. Колачевський, а українців та поляків інж. Рибак. Кожний мешканець Львова, одержавши наказ опорожнити теперішне мешкання, мусить цьому наказу підчинитися і то протягом часу, який в наказі зазначений. На випадок важкої недуги мешканця, треба внести прохання продовжити термін, дістаючи при цьому посвідку урядового лікаря Українці та поляки одержують нові мешкання і мають право забрати все своє майно. Кошти переселення покриває кожний з власної кишені; в окремих випадках можна внести прохання до Мешканевого Уряду про зворот коштів.
Як можна перевезти меблі. Громадяни, що зміняють мешкання і хочуть перевезти свої меблі, повинні передтим подбати про відповідний дозвіл на це перевезення. Тому треба виготовити список важніших меблів і внести тільки в німецькій або в українській мові заяву, потверджену домоуправою, або власником кам’яниці. Цей список із потвердженою заявою треба предявити Мешканевому Урядові при вул. Баторія 26, який дає дозвіл і уможливлює перевіз меблів. 