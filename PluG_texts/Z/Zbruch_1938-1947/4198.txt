Австрійські жиди.

ЖИДІВСЬКЕ НАСЕЛЕННЯ ВІДНЯ ПОСТІЙНО ЗМЕНШУЄТЬСЯ
Як подає жидівська телеграфічна аґенція, статистичні дані управи віденської жидівської громади стверджують, що від 15 літ жидівське населення Австрії зменшується; потверджує це урядова статистика. Вона виявила, що 1923. р. в Австрії жило 220.208 жидів, з того у Відні 201.513, в 1934. р. — в Австрії 191.481, у Відні — 176.043. На кінець у 1937. р. кількість жидів у Відні оцінювали на 160.000 (4 прц.), поза Віднем — на 12—13.000.
У Відні живе коло 40.000 жидів, що не є австрійськими громадянами, з того 25.000 польських громадян, втікачів з Німеччини — 3.000.
Обчислення жидівської громади стверджують, що 1937. р. вродилося 720 жидів, померло 2.824 (з них 105 відібрало собі життя); з громади виступило 620 осіб, вступило до громади 262.
Останніми часами було у Відні коло 20 жидівських часописів. Одинокий жидівський щоденник у Відні „Вінер Морґенцайтунг“ виходив у роках 1919—27.
Жидівська громада у Відні найбільша в Европі після варшавської та будапештенської. Вона має 19 синаґоґ, чимало домів молитви, приватні школи та установи суспільної опіки. 