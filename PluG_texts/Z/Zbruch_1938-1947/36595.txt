На будівництві нового театру. — Творча дружба двох театрів. — Оголошення

На будівництві нового театру
Колишнє кіно "Атлантик". Тут будується приміщення для державного драматичного театру Лесі Українки. 309 робітників під керівництвом інженерів змінюють лице старого будинку. Вони мають зробити театр, який би відповідні всім вимогам глядача, дати для нього просторі фойє і вестібюлі, комфортні гардероби, вигідні амфітеатрально розташовані крісла на двох балконах, досконалу видимість і чітку акустику.
Розширення залу, фойє, вестібюлів майже закінчені. Зроблені також всі залізобетонні конструкції під балкони і для рухомої сцени. Тепер роблять широкі залізні сходи та вогнестійку стелю. Будівництво рухомої сцени виконано на 75 процентів. Одночасно ремонтують зал для проб, великі майстерні по виготовленню декораційні костюмів, гардероби, приміщення для дирекції, режисерів і артистів.
Незабаром почнуть ремонтувати житлові приміщення для артистів, їдальні тощо. Велику увагу приділяється правильному архітектурному і мистецькому оформленні театру. Для цього тут будуть використані декоративні матеріали з західних областей України і Білорусії.
На будівництво театру відпущено півтора міліона карбованців. Творча дружба двох театрів
Один з старіших на Україні — столичний драматичний театр імені Івана Франка взяв творче шефство над молодим колективом Львівського театру імені Лесі Українки.
Два дні тому відбулася творча зустріч колективів театру імені Івана Франка і театру імені Лесі Українки. Зустріч проходила в надзвичайно щирій товариській атмосфері. Відкрив її художній керівник театру імені Франка, народний артист УРСР, орденоносець Г. П. Юра.
— Дорогі брати по зброї, — сказав він, — довгі роки ми працювали нарізно, мріючи про той щасливий час, коли зійдемось в єдину дружну сім'ю. Нарешті ця мрія стала дійсністю...
Розпочався концерт "сценою у короля" з "Дон Карлоса" — Шіллера у виконанні заслуженої артистки республіки, орденоносця Н. Ужвій (королева), заслуженого діяча мистецтв Ю. В. Шумського (король) та інш.
Далі виступив колектив театру імені Лесі Українки, який виконав 5 дію з п'єси "Украдене щастя" Івана Франка. З виключним інтересом стежили франківці за грою своїх молодших братів-артистів Кривіцької (Ганна), Сороки (Микола), Геляса (Михайло) і інш.
Дуже тепло була сприйнята сцена у фонтана з трагедії Пушкіна "Борис Годунов" у виконанні артистів Н. Ужвій і П. Сергієнко.
Старіший майстер сцени Іван Рубчак та артистка Стадник — з великою майстерністю і справжнім гумором виконали дует Карася і Одарки з опери "Запорожець за Дунаєм". Старого актора присутні вітали бурхливими оплесками. Зворушливо глядач сприймав виступ доньки Івана Рубчака артистки театру імені Франка Ольги Рубчаківни, що багато років не мала можливості бачитись з батьком.
Творча зустріч продовжувалася і другого дня. Це вже була серйозна, теоретичного порядку, робота. Народний артист УРСР, орденоносець Г. П. Юра провів цікаву бесіду, розповів колективу театру ім. Лесі Українки про творчий метод театру ім. Івана Франка, соціалістичний реалізм, про основні принципи радянського мистецва. Бесіда була насичена значною кількістю цікавих порівнянь і прикладів і викликала високий інтерес присутніх. Оголошення
Львівський обласний оргкомітет спілки радянських архітекторів оголошує конкурс на архітектурне оформлення інтер'єрів Львівського театру ім. Лесі Українки. Призначено премії на загальну суму 10.000 крб. Умови конкурсу і матеріали можна одержати у секретаріаті оргкомітету Спілки радянських архітекторів (будинок міської Ради, кімн. 216) від 17 до 19 год.
Курортне бюро (Львів, Романовича, 6) повідомляє про продаж путьовок всім громадянам на курорти західних областей України.
Трускавець і Моршин — хвороби урологічні, шлунку та кормового тракту.
Любінь Великий, Черче, Підлюте, Гута, Степанська, Яремче — хвороби серця, ревматизм, гінекологічні хвороби, бальнеологічний курорт, для нервово хворих, бальнеологічний курорт.
Татарів, Ворохта, Камінь Довбуша, Заліщики, Ямна, Косів — закрита форма туберкульозу, відкрита форма туберкульозу, дитячі курорти, кліматичний курорт.
Львівська контора "Головкінопрокату" випускає на екрани кінотеатрів Львова американський звуковий фільм "Сто мужчин и одна девушка". Режисер: Г. Костерліц. В головних ролях: Джон Кардуелл — тромбоніст Адольф Менжу, Петсі Кардуелл — Дінна Дурбін. Виробництво "Універсаль". Випуск "Головкінопрокату".
Львівська контора "Головкінопрокату" випускає на екрани кінотеатрів Львова звуковий кінофільм "Кіноконцерт". Виробництво кіностудії "Ленфільм".
Дачі і кімнати в Брюховичах на літний сезон ц. р. здає організаціям дачний трест (Львів, вул. Коперника, 17 тел. №230-55).
Львівське обласне аптекоуправління доводить до відома населення, що в аптеках та аптечних крамницях м. Львова і області є великий вибір косметики та парфюмерії. 