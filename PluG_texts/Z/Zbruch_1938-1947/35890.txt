◦ ◦ ◦ ◦ ◦ ◦ ◦

Великі втрати анґлійської фльоти
БЕРЛІН, 3. 5. — Начальна команда німецької армії повідомляє: 1. травня наблизилася до норвежських побереж сильна ескадра ворожої фльоти, до якої належали м. ін. також авіоматки. Негайно після одержання вістки про це, вислано проти неї з норвежської бази ескадру боєвих літаків. Не зважаючи на вогонь ворожої зенітної артилєрії і концентричний вогонь всіх ворожих кораблів, німецькі летуни виповнюючи непохитно назначене завдання вдарили на ворога і зістрілили при цьому 2 ворожі мисливські літаки. 1 ворожа авіоматка (корабель з летунським майданом для літаків) була поцілена бомбою середнього калібру. Сильна полумінь і дим, що повстали на авіоматці, свідчили, що бомба попала в ціль. Також другу авіоматку обложено з успіхом бомбами. Дальше бомби поцілили також одного контрторпедовця і з місця застановили його. Через цей налет ворожа ескадра була розбита. Ворожі кораблі після закінчення бою відплили з найбільшою скорістю в західньому напрямі. Один німецький літак не вернувся з виправи.
Не було совітського демаршу в Берліні
Англійсько-француські радіокомунікати подали немовби Совіти зробили в Берліні демарш тому, що совітський уряд заінтересований у вдержанні невтральности Швеції. В Берліні заявляють з урядової сторони, що про такий совітський крок нічого тут не відомо, і що розсівання тих вісток треба вважати пробними бальонами аліянтів.
Переговори Франції з Італією неможливі
Перед кількома днями француський амбасадор в Римі Франсуа Понсе, на доручення свого уряду, доручив був італійському урядові запит про становище Італії в теперішньому конфлікті між західніми великодержавами і Німеччиною. Одначе його місія зовсім не вдалася. Міністр закордонних справ Італії ґр. Чіяно приняв був цю заяву до відома, одначе заявив одночасно, що на італійський погляд нема в теперішньому положенні можливостей на італійсько-француські переговори.
Сильне затрівоження в Туреччині
АНКАРА, 3. 5. — Вістку про перекинення бритійської середземноморської комунікації на лінію Каштад, довкола Африки, — вважають в політичних і дипльоматичних кругах турецької столиці загостренням положення на Середземному Морі, що мусить відбитися безпосередньо на положенні Туреччини. Перші чужинці покинули вже Анкару й Істамбул і є вже в дорозі до Европи. Бритійський посол в Анкарі виїхав також до Істамбулу. Причина виїзду бритійського посла невідома.
Італія небоїться інтриґ Анґлії
РИМ. Італійський тижневик "Аціоне Коліоніялє" обговорює в одній статті мілітарні заходи аліянтів на Близькому Сході, а саме скупчування військ в Сирії, Єгипті і в Кенія. Це збирання військ є спрямоване тільки проти Італії. Анґлія будує мілітарну машину проти італійських посілостей в Африці, щоби цими мілітарними приготуваннями викликати сильне протиіталійське становище також в інших державах як Єгипет і Туреччина.
Італія не боїться цих маневрів таксамо, як не дала збаламутити себе концентрацією анґлійської фльоти на Середземному Морі в часі абесинського конфлікту. Одначе Італія бажає собі, щоб справа була ясна.
Стаття часопису має такий наголовок: "Геть з маскою!"
Фінляндія розбудовує торгівлю з Німеччиною
ШТОКГОЛЬМ. Після закінчення війни і внаслідок бльокади на заході Фінляндія почала переставлювати свою закордонну торгівлю на нові рейки. Перед кількома тижнями Фінляндія заключила клєарінґовий торговельний договір з Латвією. На основі цього договору Фінляндія вивозитиме до Латвії папір, целюльозу, соду, залізо, мідь, кобальт, маґнезію і інші товари в заміну за латвійські хліборобські продукти. Такий самий договір заключила Фінляндія 6. квітня з Естонією та навяже переговори в справі заключення такого договору з Литвою. Закордонна торгівля Фінляндії шукає звязків передусім серед малих держав надбалтійщини.
Рівночасно з цим Фінляндія робить заходи також в тому напрямі, щоб розбудувати свою торгівлю зі Совітами і Німеччиною.
Новий італійський амбасадор в Берліні
Італійський уряд іменував на місце дотеперішнього амбасадора в Берліні Аттоліко, якого іменовано амбасадором при Ватикані, новим амбасадором Ліно Альфієрі. Ця номінація викликала у француській пресі деяке занепокоєння. Француська преса твердить, що ця номінація означує скріплення співпраці осі Рим-Берлін. 