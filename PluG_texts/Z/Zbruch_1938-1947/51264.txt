◦ ◦ ◦ ◦ ◦ ◦ ◦

Спростування ТАРС
Японські газети публікують повідомлення агентства "Домей Цусін" з Нью-Йорка, в якому говориться, що згідно з телеграмою кореспондента агентства "Юнайтед Пресс" з Віші, Радянський Союз концентрує великі військові сили на західних кордонах. Дипломатичні кола в Москві, заявляє агентство, так само зазначають, що концентрація військ на західних кордонах провадиться в надзвичайно великому масштабі. У зв'язку з цим припинений пасажирський рух по Сибірській залізниці, бо війська з Далекого Сходу перекидаються, головним чином, до західних кордонів. З Середньої Азії туди також перекидаються великі військові сили. З двох запасних повітряних армій, що перебувають у безпосередньому розпоряджені верховного командування, одна армія вже передана в розпорядження Київського Особливого Військового Округу. Вона складається з 1.800 бомбардувальників і 900 винищувачів. У Чорному і Каспійському морях посилені військово-морські флоти за рахунок військових кораблів Балтійського флоту. Перекинуто 28 підводних човнів, 45 міноносців і 16 канонірок. Військова місія на чолі з Кузнєцовим виїхала з Москви в Тегеран. Призначення місії, відмічає агентство, зв'язане з питанням про надання Радянському Союзові аеродромів у центральній і західній частинах Ірана.
ТАРС уповноважений заявити, що це підозріло галасливе повідомлення "Домей Цусін", запозичене з невідомого кореспондента "Юнайтед Пресс", являє собою плід хворої фантазії його автора. Тов. Кузнєцов перебуває в Москві, а не в Тегерані, ніякі підводні човни чи міноносці з району Балтфлогу не перекинуті і не перекидаються в Каспійське або Чорне море, ніякої "концентрації великих сил на західних кордонах СРСР" немає і не передбачається. Крихітка правди, яка міститься в повідомленні "Домей Цусін", передана до того ж в грубо перекрученому вигляді, полягає в тому, що з району Іркутська перекидаються в райони Новосибірська — зважаючи на кращі квартирні умови в Новосибірську — одна стрілецька дивізія. Все інше в повідомленні "Домей Цусін" суцільна фантастика.
Виступ Ллойд Джорджа
Видатний англійський політичний діяч Ллойд Джордж, виступаючи в палаті громад, відмітив, що не було ще війни, в якій дипломатія відігравала б таку велику роль, як тепер. Найтяжчих поразок, продовжував Ллойд Джордж, ми зазнали в області дипломатії.
Ллойд Джордж сказав, що, як він завжди вважав, нинішня війна буде тривалою, і що чим довше вона триватиме, тим кращими будуть шанси Англії. Але їй доведеться пережити дуже чорні часи.
Говорячи про допомогу Англії з боку США, Ллойд Джордж заявив: "Якщо Америка має намір дати нам можливість догнати і перегнати Німеччину, то вона повинна робити значно більше, ніж, судячи з усіх наявних відомостей, робить тепер. Тим часом нам треба впорядкувати використання робочої сили і створити запаси продовольства.
Агентство Рейтер повідомляє, що Ллойд Джордж утримався від голосування вотуму довір'я урядові. (ТАРС)
Виступ Стімсона
Виступаючи на параді військового міністерства, Стімсон закликав військово-морський флот гарантувати безпечну доставку озброєння в Англію.
Стімсон заявив, що США перебувають у безпеці від нападу. Проте, якщо контроль над океанами опиниться в руках ворожих держав, то обстановка відразу ж зміниться і океани стануть шляхом для легкого нападу на США.
Стімсон зазначив, що німецький наступ створює загрозу англійському контролеві в Атлантичному океані, контролеві, який довго гарантував безпеку США.
Стімсон твердить, що програма передачі озброєння в позику або в аренду, недомтатня. Німецький напад на торгове судноплавство загрожує "англійській життєвоважливій лінії". США мають достатню військово-морську могутність, щоб справитись з цією загрозою. Підкріплюючи дії англійського військово-морського флоту, військово-морські сили США можуть зробити безпечними океани, що оточують американський континент. Таким шляхом флот США може допомогти стримати швидкий наступ держав осі, поки не буде підготовлена інша оборона. (ТАРС)
Втрати австралійських військ у Греції
Агентство Рейтер повідомляє, що за заявою австралійського військового міністра Спендера, загальні втрати австралійських військ у Греції вбитими, пораненими і такими, що пропали без вісті, не перевищують З тисяч чоловік. Всього в Греції було 16 тисяч австралійських солдатів.
Евакуація цивільного населення з Гібралтара
За повідомленням агентства Юнайтед Пресс, англійські власті в Гібралтарі видали розпорядження в найкоротший строк евакуювати всю частину цивільного населення, яка залишилась в Гібралтарі. Всі магазини в Гібралтарі закриті. (ТАРС)
Відкриття виставки МХАТ-у в Стокгольмі
6 травня в Стокгольмі в королівському драматичному театрі відкрилась виставка, присвячена МХАТ-у ім. Горького. Виставку відкрила повпред СРСР у Швеції тов. Коллонтай.
Всі великі стокгольмські газети вмістили великі статті, в яких дають сприятливі відзиви про виставку. (ТАРС)
Озброєні сили Ірака
За повідомленням газети "Нью-Йорк таймс", іракські озброєні сили складаються з 50 тисяч чоловік. В їх склад входить три піхотних дивізії, три батальйони прикордонної охорони, три полки і дна ескадрони кавалерії, 9 батарей на кінному тяглі, 17 батарей польової артилерії, 3 батареї зенітної артилерії, 33 воєнних літаки і деяка кількість навчальних літаків. (ТАРС)
Бомбардування Суецького каналу
НЬЮ-ЙОРК, 8 (ТАРС). Як передає каірський кореспондент агентства Юнайтед Пресс, міністр внутрішніх справ Єгіпта повідомив, що 7 травня італо-німецькі літаки протягом двох годин бомбардували Суецький канал. 