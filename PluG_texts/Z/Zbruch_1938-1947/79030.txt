◦ ◦ ◦ ◦

Нова відпочинкова оселя УЦК. Львів, 20 квітня. Український Центральний Комітет Відділ Суспільної Опіки повідомляє: З днем 1. травня ц. р буде відчинена відпочинкова оселя У.Ц.К. в Заліщиках над Дністром (б. вілля "Аріядна"). Оселя є призначена для дорослих та буде чинна тільки в літньому сезоні. Відпочинковий побут в оселі триватиме згідно з зарядженням Правління ГГ два тижні. Особи, що потребують довшого відпочинку (3—4 тижні), мусять предложити відповідну лікарську посвідку, що ствердила б це. Прохання про приняття треба вносити через У.O.К., У.Д.К., Делеґатури на окремих формулярах з лікарською посвідкою, до УЦК в Кракові, вул. Зелена 26. Оселя призначена на відпочинок для урядовців Комітетів, учителів, урядовців державних і українських установ, дальше в міру вільних місць і для інших українських громадян, що потребують відпочинку. Для дітей буде незабаром відчинена в Заліщиках окрема оселя.
Обов'язок достачати заячі шкірки. Львів, 20 квітня. У зв’язку з розпорядженям Уряду Господарювання шкірою і хутрами, пригадується членам Групи Туризму, що заячі шкірки слід обовязково доставляти до фірм, уповноважених для цього Урядом Господарювання, чи до їхніх окружних відділів. Скуповувати заячі шкірки уповноважене бюро закупу шкір, Львів, Різницька 3—5. Всі провини проти розпоряджень Уряду Господарювання підпадають карі.
Копуни Тризуба! Львів, 20 квітня. Провід УСК Тризуб у Львові повідомляє своїх копунів, що тренінґи відбуваються кожного вівтірка і четверга на грищі Гарбарні від год. 5-ої пополудні. Знову ж шахісти сходяться вечорами до нової домівки при вул. Городецькій 63, І. пов., мешкання 5.
Руханка в УТТ І. Львів, 20 квітня. Провід Українського Тіловиховного Товариства І. повідомляє, що руханкові вправи почнуться у середу 28. квітня (по Великодних Святах). Того дня відбудуться вправи юнаків і новиків в год. 4.45 пополудні у Спортовій Галі; в год. 7. вечором руханка ольдбоїв.
Сензаційні змагання. Хто кращий у копаному м'ячі: письменники, чи мистці? Львів, 20 квітня. Змагання у копаному м'ячі між пеерможною дружиною львівських письменників (в попередному році виграли вони з львівськими акторами) та дружиною образотворчих мистців набирають щораз більшої популярности. Чим ближче до дня змагань, тим більше загальне зацікавлення ними. Щоб бодай трохи задоволити цю притаманну людині цікавість, подаємо сьогодні склади дружин обох противників. Дружина письменників виступить у такому складі: д-р Іван Німчук, ред. Василь Софронів-Левицький, д-р Ростислав Єндик — ред. Богдан Нижанківський, д-р Василь Кархут — мґр. Мирослав Семчишин — ред. Гліб Сірко, ред. Остап Тарнавськнй — ред. Юрій Косач — інж. Володимир Мартинець — Тарас Мигаль — ред. Зенон Тарнавський. Склад образотворчих мистців такий: Анатоль Яблонський (Дзиндра), Микола Азовський — Михайло Михалевич, Антін Павлось — Григор Смольський — Кисілевський, Едвард Козак — Михайло Мухин — Михайло Дмитренко — Святослав Гординський — Сергій Литвиненко. 