◦ ◦ ◦ ◦ ◦

Святочний рух на залізниці. В часі від 2—4 квітня, т. є у передсвяточних днях, вільно їхати залізницею лиш у наглих випадках. У тому часі не-німцям не можна буде користуватися такими поспішними поїздами: Д205 Краків—Варшава, від'їзд 6.54; Д206 Варшава—Краків, від’їзд 16.57; Д118 Варшава—Відень, від'їзд 15.32 і Е354 Холм—Краків, від'їзд 7.56. У тому часі не буде теж жодних надзвичайних поїздів.
Складаймо крашанки хворим полоненим. Складаймо для хворих полонених, що перебувають на лікуванні у львівських шпиталях, крашанки і писанки. Кожна українська родина по крашанці — велика радість полоненим українцям! Крашанки приймає: Комісія Допомоги Полоненим УЦК, Львів, Личаківська 37а.
Українська програма в радіо. Завтра, в середу, 1-го квітня, в часі від год. 10.30 до 11-ої ранку Львівська Радіовисильня передає концерт творів Михайла Вербицького. У програмі пісні, хори та інструментальні твори композитора. Виконавці: Марія Сабат-Свірська (сопран). Інструментальне тріо у складі: Р. Савицький (фортепіян), Р. Криштальський (скрипка) та П. Пшеничка (віольончеля) і хор під керуванням Е. Козака.
Лисенківські передачі. Як нас інформують, Львівська Радіовисильня передаватиме концерти Лисенківських творів і в квітні, а то й у травні, даючи в той спосіб можність зазнайомитись із багатою творчістю Композитора широким колам громадянства.
Столовий теніс. На закінчення цьогорічного пінгпонгового сезону відбулися змагання УССК-Запоріжжя з вислідом 6:1 в користь Запоріжжя. Найкращими змагунами переможців були Цибрух і Жмінковський.
Запоріжжя — Сян. На перший день Великодннх свят виїжджає футбольна дружина Запоріжжя до Перемишля на товариські змагання з Сяном. Запоріжжя виїжджає у своєму новому складі. Другого дня Великодних свят відбудеться у Львові товариська зустріч між УССК-ом і Запоріжжям на грищі Секції Тіловиховання УЦК. 