Львів у дні виборів

24 березня — в історичний день виборів до Верховної Ради СРСР і УРСР Львів набере святкового вигляду. Вулиці, площі міста, будинки одягнуться в святкове вбрання. В центрі міста, в парку між вулицями Легіонів і Гетманською буде споруджено алею з ілюстраціями статтей Сталінської Конституції.
Недалеко від пам'ятника Адаму Міцкевичу буде споруджено монумент — який закликатиме до одностайного голосування за кандидатів блоку комуністів і безпартійних. Цей монумент являє собою п'єдестал, на якому дівчина і хлопець високо підняли над собою виборчий бюлетень з іменами народних обранців. Позаду фігур обеліск з зіркою, що світиться. Висота монумента 18 метрів. Автори проекту монументу скульптори Дмитренко, Павлусь і Литвиненко.
Навколо монументу буде відкрито галерею портретів кандидатів у депутати Верховних Рад СРСР і УРСР, які будуть балотуватися у виборчих округах міста Львова. В галереї будуть портрети тт. Васілєвської, Студинського, Єременка, Козирева, Кармазина, Кузьмінської і Колесніченка.
Портрети готують кращі художники Львова Михайло Лазовський, Чеслав Садовський, Юзеф Шперберг, Станіслав Герстель та інші. 