◦ ◦ ◦ ◦ ◦ ◦ ◦

Вершок могили Костюшки замкнений. Команда Кракова повідомляє, що відвідування вершка Костюшки заборонено для цивільного населення і військових, бо земля обсувається.
Совітський спадун Шараконов добув новий рекорд, бо при допомозі легкопаду злетів на землю з висоти 12.444 метрів. Він розвинув легкопад щойно тоді, коли вже знизився 11.800 метрів. Шараконов побив рекорд француза Віліямса з 1932 року.
Усім громадянам, мешканцям міста Кракова і краківського повіту подаємо до відома осьщо: 1) обовязком кожного громадянина виповнити в канцелярії Комітету всі реєстраційні формальности; 2) обовязком усіх громадян, які мають працю, чи доходи з інших джерел, платити до Комітету вкладки. Хто хоче поладнати через Комітет якунебудь справу мусить виказатися посвідкою про вирівнання вкладок; 3) хто хоче одержати лєґітимацію, або опінію на поданні мусить представити крім документів, що їх має, найменше 2-х віродостойних свідків, які могли б потвердити правдивість поданих у реєстрації даних і взяти поруку за його особу. В усіх сумнівних випадках треба предложити докладний опис життя свідків на подані в життєписі факти. До лєґітимації потрібно очевидно дві фотоґрафії. Український допомоговий комітет у Кракові, Яблоновських 10.
Повідомляємо, що самоучок німецьkoї мови, частина І. хвилево вичерпаний, друкується другий наклад. Нові замовлення полагодимо до 10 днів. Українське видавництво.
Ще їх не навчило розуму... В ночі 7. червня ц.р. в год. 2-гій Тріль Антін враз з Адамчуком Осипом у Вербковичах, пов. Грубешів, почули глухий стукіт, що — як їм здавалося — походив від сторони церкви. Тому пішли з Осипом Лацем і поліціянтом українцем Стефаном Фалюсевичем до церкви, де побачили у стіні церкви вирубаний отвір, — а всередині поляка Антона Левчука, який джаґаном демолював церкву. Коли український поліціянт зажадав, щоб Левчук перестав руйнувати — цей з джаґаном у руці кинувся на нього так, що поліціянт у власній обороні мусів ужити зброї. Коли український поліціянт зажадав від паламаря-поляка видачі ключів, цей відмовився від того, а його жінка заявила, що ключів "билє кому" не видасть. Костельний, не спішучися, поволеньки пішов на станицю польської поліції, а тимчасом Лєвчук докінчив свого діла. Слід згадати, що вже передтим поляки усунули з церкви павук і образ, що є власністю церкви. Дня 4. червня ц. р. польський ксьондз, вертаючись зі села Волкової, заявив до українки-селянки: "Ваш ксьодз православни бендзє мял парафієн не в Вербковіцах, але на ксєнжицу". Влада веде слідство. Протокол підписали: Осип Адамчук, Софія Голубик, Степан Стрий, Катерина Луцук та інші.
Фальшиві 100-золотівки. Польський Емісійний Банк у Кракові повідомляє, що в обігу появилися фальшиві 100-золотівки. Їх можна легко розпізнати, бо вони грубі і незручно виконані, крім того біла фарба тла і брак водного знаку на правому березі банкноту. Ближчі подробиці про фальшиві 100-золотівки подають станиці Польського Емісійного Банку і каси суспільних інституцій. 