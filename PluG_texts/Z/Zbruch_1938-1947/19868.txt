Українці Сокаля зрезиґнували з виборів. — Львівська хроніка.

Українці Сокаля зрезиґнували з виборів. Український Виборчий Комітет Сокаля рішив не брати участи у виборах до міської самоуправи 12. ц. м. з уваги на виборчі практики, супроти яких українські виборці зовсім безсильні. Між іншим виборча комісія уневажнила у 3 округах українські листи тому, що мовляв Іван — Ян, Петро і Пйотр — це дві зовсім окремі особи. Багато виборців зовсім не поміщено у списах, при чому реклямації нічого не помагали.
Львівська хроніка. Поліція арештувала в алеї Фоша 35-літнього Маріяна Помновського, коли він намагався вломитись до кіоску Ф. Немчик. Поліція підозріває, що Помновський був спричинником недавніх вломів у середмістю. — Робітникові у тартаку Черського й Якимовича за Зеленою рогачкою упав на жолудок важкий кругляк, від чого нещасному робітникові трісли кишки. — Шофер Олександер Ільницький потрунув таксівкою 8-літню Салю Голєндер, яка зломила собі при цьому руку. — У "трійці" вкрав якийсь невідомий "спец" від кишені Михайлові Андроховичеві калитку із 30 зол. та з 11 купонами конверсійної позички. — На стрих адвоката д-ра Фроста при вул. Костельній вломилися злодії, які обловилися біллям вартости 400 зол. 