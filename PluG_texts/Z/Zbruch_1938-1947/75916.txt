◦ ◦ ◦ ◦

В ланцюзі північно-американських летунських катастроф — як повідомлено із Перу — сталося тепер в Південній Америці нове нещастя. Летунське товариство Панагра з Ліми (Перу) оголосило, що очікуваний з Чілє літак, який мав на покладі одинадцять осіб, треба уважати за пропалий. Товариство пригадує, що саме між Чілє і Перу була сильна мрака в останньому часі.
Північно-американське міністерство мореплавби подало до відома, що пропав без вістки великий транспортовий літак, на палубі якого було 19 осіб, у тому 10 морських старшин. Літак був в дорозі з Перл Гарбуру до Сан Франціско.
Червоноармійці, що йдуть до атаки, дістають горілку з етером. Такі зізнання склали большевицькі полонені, які дісталися до румунського полону підчас кавказьких боїв. Пише про це тепер румунська преса у ширшому звідомленні про діяльність румунських гірських частин на кавказькому фронті.
Коли на суходільних фронтах аліянти все таки можуть хвалитися, що вони цієї зими осягнули деякі успіхи, то в морській війні, вони дальше програють з такою самою силою і в такому самому темпі, як і раніше. Нема вже англійців ні американців, які в щоденному свому житті не відчувають наслідків зменшення аліянтської торговельної фльоти. Проте такий великий щоденник як "Ню-Йорк Таймс", впевняє, що широке громадянство не розуміє ще навіть приблизно всієї поваги ситуації". Суть цієї ситуації в тому, що німці будують щонайменше вдвоє стільки підводних човнів, скільки їм у тому самому часі гине, зате аліянти будують ледве половину тих кораблів, що їх німецькі підводні човни топлять. Таким чином диспропорція між німецьким воєнно-морським та аліянтським торговельно-морським потенціялом зростає щораз більше.
Одна цікава подробиця кидає характеристичне світло на ситуацію в Чілє, що — як відомо — в останніх днях під натиском ЗДА зірвав дипломатичні взаємини з державами осі. Оце чілійський уряд покликав знову до служби старий вітрильник "Александріна" місткістю на 2500 тон із залогою 22-ох моряків. Цей вітрильник, збудований ще в 1885 році, був ушкоджений підчас однієї великої хуртовини біля Вогнистої Землі і вже 21 рік не виходить взагалі на море. Факт, то аж тепер знову нагадали собі його існування і притягнули до морської служби, є наявним доказом тієї корабельної та господарської скрути, в якій знаходиться Чілє. Очевидно, уряд Злучених Держав, який свідомо штовхає Чілє в обійми господарської катастрофи, використав цю ситуація на те, щоб шантажем примусити чілійський уряд підпорядкуватися також політичному диктатові Вашінгтону.
22-го січня підчас спроб нальотів аліянтських з'єднань на східні рубежі гір Атляс, німецькі ловецькі літаки збили, за дотеперішніми підрахунками, 3 ворожі літаки без власних втрат. Аліянтські з'єднання, що налітали на німецькі бази, взято в концентрований вогонь легкої і важкої протилетунської артилерії повітряних сил. Один бомбардувальник, типу "Гатсон" горючи злетів стрімголов на землю. Частини протилетунської артилерії німецьких повітряних сил, беручи участь в наземних боях, в одному дні знищили 6 аліянтських танків, що їхали на позицію цієї батерії протилетунської артилерії на півночі туніського фронту.
Спроби сильних совєтських летунських частин встрявати в наземні бої не повелися також і в п'ятницю серед високих втрат. За дотеперішніми повідомленнями, большевики втратили 30 літаків. Із 10-х совєтських літаків, збитих на південному відтинкові східного фронту в повітряних боях, румунські ловецькі летуни знищили два. В завзятих повітряних боях на північ від Ільменського озера, німецькі ловецькі летуни повідомили в п'ятницю увечорі, що збито без власних втрат 19 совєтськах літаків. 