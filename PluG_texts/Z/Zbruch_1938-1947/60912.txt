◦ ◦ ◦ ◦ ◦

Наслідком безупинного бомбардування Сінгапуру японцями, прискорено евакуацію цього міста.
Японці зайняли в Північному Борнео місто Бруней та острів Лябуан, який лежить при вході в Брунейську затоку.
Наслідком браку тоннажності, австралійський імпорт мусів бути обнижений до 75-ти відсотків.
Товариство Суецького Каналу не може вже більше виповнити своїх зобов'язань і мусіло просити про відсунення реченця платності.
Данія й Італія заключили господарський договір з торговельним підкладом 200 міліонів лірів.
Німецький міністр закордонних справ фон Ріббентроп відвідав Мадярщину і там перебуватиме через кілька днів.
2-го січня японці без бою зайняли американську військово-морську базу Кавіте.
Під час операцій біля Гонгконгу, японці захопили 13.864 полонених, знищили 559 літаків і затопили або пошкодили 54 військові кораблі.
Італійський міністр шляхів сполучення прибув передполуднем на кількаденні відвідини до Берліна.
У Кубі заповіли введення обов'язку військової служби.
У Сірії англійці підпорядкували британському капітанові французьку частину Геджаської залізниці.
В одному комуністичному зібранні в Ню-Йорку взяло участь 20 тисяч людей.
В Генерал-Губернаторстві видано розпорядок про облік худоби, який буде повторюватися щорічно.
Стендард Ойль Кемпені перенесла осідок своєї централі для Близького Сходу з Олександрії до Туреччини.
У Вашінгтоні об’явлено, що американський долар треба вважати як обов’язковою валютою для Східної Азії. Те саме передбачено для Канади.
Японці інтернували всіх громадян ворожих держав у Манілі в означених частинах міста.
Шангайські банки, яких власники є громадянами ворожих держав, переходять з днем 11 січня під керування японських підприємців.
Датки японського населення для армії є від початку війни понад 32 міліони єн.
Рузвельт задумує вислати до Москви свого військового дорадника, генерала Бурнса.
Від часу проголошення американським урядом величезної програми зброєнь, у Сполучених Штатах Америки можна помітити страх перед інфляцією. Вимагають заходів, які б перешкодили обезціненню долара.
У Великобританії, яка досі безкритично передавала большевицькі воєнні звідомлення, тепер, бодай у фахових колах, помічується деяка зміна поглядів. Ліддель Гарт, відомий військовий фахівець, тепер пише, що союзники потішають себе цілком необгрунтованими сподіванками, бо зміни в положенні німецького фронту "на добрій мапі майже непомітні".
Імператорська японська головна кватира повідомляє, що японські армійські літаки декілька разів атакували в районі Сінгапура аеродроми в Тенга, Калянг і Сомбаван. Військові споруди цих британських аеродромів знищено.
Японські літаки успішно атакували авіапорт Мінгалядон, який лежить 10 миль на північ від Рангуна. Попаданнями в гангари і склади, а також в інші військові об'єкти спричинено великі пожежі. У повітряних боях збито 6 машин типу Спітфайр.
Ще 8 січня вранці почалася генеральна офенсива японців на Маляйському півострові. На Британському Борнео японські літаки успішно атакували один порт. Також над іншими частинами Північного Борнео появлялися японські штурмові літаки.
Оборонні британські війська на північному відтинку Зелянгора заломилися і відступають до Негрі Сембілян, до султанату, який знаходиться на північ від Зелянгора. По дорозі свого відступу англійці знищують мости і шляхи. Також на північ від Зелянгору, де злучилися британські війська також у загальному відступі, панує велике замішання.
За урядовими англійськими повідомленнями з бірманської столиці, Рангуну, сильні атаки японської авіяції скеровані на Бірму. Передусім атаковано міста Рангун, Тавой і Мульмейн. 