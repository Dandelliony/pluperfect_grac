Гроші у теперішній війні

Сьогодні мабуть кожному ясно, що теперішня війна є тільки продовженням попередньої, т. зв. світової війни, внаслідок версайського диктату. А перерву цих 20-ти літ між одною і другою треба вважати хіба розмірно коротким віддихом, у якому обі воюючі сторони лише перегрупували свої сили, приготовляючись до нових дальших ударів. Сталося це тому, бо не вирішено остаточно всіх у попередній війні назрівших проблем. По клясичному вислову фон Клявзевіца, що "війна є продовженням політики, але іншими засобами", треба вірити, що ці політичні проблеми безумовно будуть щойно тепер вирішені.
Одначе, коли загальне угруповання сил менш-більш не змінилося, то грунтовно змінилися методи й форми війни.
По суті і попередня війна була тотальна. Та діло в тому, що цього тоді абсолютно ніхто на початку не розумів. — Щойно з ходом війни стало ясним, а закінчення війни цю правду виявило в повній силі.
Ніхто навіть не міг уявити собі, щоб війна, така війна, могла безпереривно тривати чотири роки. Коли кому було подібну думку висловити — зараз падала відповідь: це абсурд! — ніхто так довго війни не видержить... І все таки війна протривала чотири роки...
Найсильніший арґумент проти твердження про довге тривання війни, був арґумент... грошевий. Звідки взяти грошей не оплачування астрономічних видатків на воєнні кошти — питали політики, фінансісти і полководці. І при тому повторювали відомий вислів австрійського генерала Монтекукулі, що до ведення війни треба грошей, грошей і щераз грошей. Про це саме говорить "указ" царя Петра Великого з 1711-го року, даний сенатові, в якім цар наказує "денєґ как возможно сбирать, понєже дєньґі суть артерією вайни". А Лойд-Джордж чванився, що остаточно побє центральні держави англійськими золотими кулями, себто грішми...
Характеристично, що сьогодні про фінансову сторінку війни майже не чути. Це найкраща познака здоровля цих фінансів, бо відомо, що хворобу організму пізнаємо все по тому, що хворий орган "чуємо". Ніхто не "чує" сьогодні хворих воєнних фінансів, як усі їх аж надто добре чули підчас першої війни, і тому про них або мало або зовсім не балакають. Варто цій справі ближче приглянутися.
У попередню війну вступили всі з багажем цілком фальшивих теоретичних і практичних думок про суть грошей і про їх функцію в народньому господарстві. Ці фальшиві погляди жахливо потім пімстилися, головно на центральних державах. За гроші всі вважали запас золота в пивницях емісійних банків. Тому н. пр. Німеччина мала схований окремий запас золота у фортеці Шпандав під Берліном як т. зв. воєнний фонд. Паперові гроші становили тільки підмінку золота і мали значіння під умовиною кожночасної вимінности банкнотів на золото, засадничо по повному курсі. А тому, що запасу золота в безконечність збільшувати було неможливо, то це мусіло з "математичною" певністю довести бідні на золото центральні держави до повного валютового краху.
Абсурдність тієї думки виявилася на практиці дуже швидко. Незважаючи на те, що запас золота австрійського і німецького емісійних банків доволі швидко і значно стопився, обі ці валюти держалися до кінця війни цілком добре. І коли навіть марка та короля обезвартіснилася, то зовсім не з причини "зменшення їх золотого покриття", але з цілком інших причини. Сталося це головно наслідком до ґрунту фальшивого погляду на суть і функцію грошей фінансових керманичів цих держав, їх невільничої і безкритичної віри у ролю золота, яку у свойому аж надто добре зрозумілому інтересі всіми засобами піддержувала антанта. За ці фальшиві потягнення фінансово-валютової політики прийшлося потім дуже дорого заплатити.
Основну різницю між тодішньою і теперішньою політикою Німеччини у цій ділянці найкраще видко по тому, як цю справу розвязала тепер Німеччина. Ніхто ближче не цікавиться, яке є золоте покриття марки, а проте її курс і вартість стоять непохитно мов граніт. Зрештою: хочби цього золота було не знати скільки, все одно це не малоби ніякого значіння, коли наслідком війни нема нормальних звязків зі закордоном і взагалі товар можна купити лише за товар, а не за золото. Англія н. пр. пхає Туреччині позички, яких турки не хочуть брати, цілком слушне жадаючи не фунтів лише товарів. І так є в цілому світі.
Розвязання валютово-фінансової справи в Німеччині не є просте і одним словом її вияснити важко. Складається  на неї безліч ґрунтовно продуманих теоретичних і практичних рішень, котрі щойно разом дали той вислід, що його сьогодні кожний бачить і відчуває. Вони органічно випливають з національно-соціялістичного світогляду і в засаді запали вже давно, запали вже в 1933 році, себто, в моменті приходу до влади нац.-соціялізму в Німеччині і були послідовно здійснювані, потім в міру переводжування в життя поодиноких точок національно-соціалістичної програми. Отже вибух нової війни у вересні 1939 році застав Німеччину, подібно як в усіх інших ділянках, в ділянці фінансово-валютовій озброєну з крицевий панцир, якого ніяка, а тим менше "золота" ворожа куля пробити не всилі.
Д-р Павло Лисяк. 