◦ ◦ ◦ ◦ ◦ ◦ ◦

С. Юра — це найпопулярніше серед нашого народу свято весни. В цей день багато в нас празників. Із цим святом звязано безліч пословиць, віщувань та ворожб, що сягають ще поганських часів. На Юра в Гуцульщині виходить на полонини маржина, себто вівці та худоба на пасовисько. І всюди так на наших землях водиться, що худобу виганяють пастись щойно на св. Юра. Звичайно на Юра бувають уже великі трави, — цього року й пастись нема на чому. Травень — не травень, а щось таке, як у листопаді...
Черговий виклад наукової ради при УЦК у Кракові з ділянки Шевченкознавства відбудеться в середу 7. травня в год. 19 (7. веч.) в салі "Українського Видавництва" при Райхсштрассе 34. У програмі відчит проф. Богдана Лепкого на тему: "До джерел Шевченкової творчости". — Гостям раді.
Пожертва бібліотеки. На прохання архиєпископа холмського Іларіона Українське Видавництво в Кракові пожертвувало для бібліотеки Гурковицького Жіночого Манастиря 138 книжок українських авторів.
Дирекція української державної ґімназії в Холмі повідомляє, що наука у класах І., ІІ., III. і IV., після короткої перерви, почекається в четвер, 8. травня. Наука у клясах V.—VIII. відбувається правильно, без перерви. — Управа.
Новий успіх хору Божика. (Телєфоном від нашого кореспондента). В неділю, 4. травня ц. р., відбувся в салі консерваторії у Варшаві концерт Українського Національного Хору під проводом Володимира Божика. Концерт пройшов з надзвичайним успіхом. Майже дві години тріюмфувала українська пісня при вщерть виповненій великій салі українським громадянством. Кількасот людей мусіло відійти від каси без білєтів. У програму входили пісні визнавших українських композиторів та три пісні в укладі самого дириґента. Слід згадати, що Український Національний Хор вибираються в найближчих днях у турне по Ґенеральному Ґубернаторстві. І так уже 7. і 8. травня ц. р. виступить Український Національний Хор з концертом у Радомі, 12., 13. і 14. у Люблині. П. Я. 