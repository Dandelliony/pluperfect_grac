◦ ◦ ◦ ◦

Совітські піддані обовязані зголошуватись. Державний керманич СС і шеф німецької поліції повідомив, що всі совітські піддані від 15 літ мають продовж 24 годин зголоситися в найближчій поліційній станиці. Всіх совітських підданих нижче 15 літ мають письменно зголосити їхні правні заступники, подаючи де вони живуть. Цьому обовязкові зголошення підлягають також усі бездержавні, що передтим мали совітське, литовське, латвійське або естонське громадянство. Не підлягають цьому обовязкові зголошення ті, що мають посвідки як німецькі переселенці.
Всіх учасників Визвольних Змагань 1914-21 рр. та українців-військовиків пізніших років прохаю негайно подати свої адреси й рід праці, яку тепер виконують. — Слава Україні! — Ґен.-хор. Микола Капустянський, Краків, вул. Зелена 26, м. 3.
Дирекція державної семінарії в Криниці подає до відома, що вступні іспити на І., II. і ІІІ. курс будуть відбуватися в днях 30. VI., 1. VII. і 2. VII. у шкільному будинку (вілля "Світ"). Вік кандидатів: на І. курс — уроджені в роках 1924 до 1927, на вищі курси — одним або двома роками старші. До іспиту треба предложити: метрику, останнє шк. свідоцтво та життєпис. — Омелян Цісик, управитель. 