Краєва хроніка. — Крадіж у поштовім уряді.

Краєва хроніка. В ночі з 17. на 18. ц. м. невідомі бандити вбили ножем 26-літнього Михайла Іваха в Дитятичах, пов. Мостиська. Поліція арештувала під замітом убивства три особи. — На лісній дорозі в Пилах пов. Жовква невідомі бандити напали на фіру Миколи Кузьмова з Маґерова, побили його і забрали йому товари, що їх він віз зі Львова. — В ночі на 14. ц. м. трьох невідомих бандитів напало на дорозі в Муніні на купців зі Синявої Яківа Розбаха та Іфедера і відобрали їм 22 зл. — Підчас маневрування поїзду в Тернополі ваґони важко потовкли робітника Ст. Вікеру зі Львова, якого перевезти до загального шпиталю у Львові.
Крадіж у поштовім уряді. До поштового уряду в Нижанковичах вломилися в ночі на 18. ц. м. невідомі злодії: виломили двері до каси, звідкіля винести вогнетревалу касу на двір, де розпороли її і забрали з неї 276 зол., інвалідські марки за 71 зол., поштову печатку та інші дрібниці. За злодіями шукає поліція. 