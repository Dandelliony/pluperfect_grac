Завваги на час літніх робіт

Літня пора — це час пошестей та різних слабостей, бо теплота, мірна вогкість дуже сприяють розвиткові хвороботворчих бактерій. Тиф, червінка, скаженина — це типічні хвороби, що ними заражується в літі людина. Тиф переносять воші (плямистий), червінку бактерії, що живуть на немитих овочах та городовині, скаженина через покусання скаженою собакою. Також хворіють і гинуть люди на удар сонця, на удар грому. Цьому лихові можна запобігти та врятувати неодно людське життя.   Носіями хвороби в літі є вода і мухи. Отже треба страву зберігати перед дотиком мух, вкриваючи посудини сіткою та замикаючи в намисниках. Городовину, овочі треба перед спожиттям, а також перед варенням докладно вимити чистою водою. Ніколи не берім для тієї цілі воду з потоків, чи річок.   Щоб вода була здорова і чиста, треба тримати криниці в порядку, закривати віком, набирати воду чистими від рами. Бактерії осідають всюди і з різними предметами попадають у воду. Також треба перестерігати, щоб до криниці не підтікала дощова та зашкірна вода, як також гноївка.   Мухи вигублювати вдержуванням зразкової чистоти в хаті, головно в кухні та на обійстю. Потребник повинен бути ущільнений, гноївка в ямі, стаєнний гній упорядкований у призмі та вкритий землею, сміття зсипати на призначене для того місце — вкриту віком яму. Час від часу посипати негашеним вапном.   На випадок пошесті, напр., червінки, черевного тифу не пити води свіжої, тільки завжди переварену. Вигублювати насікомі, вдержуючи чистоту тіла й одежі, щоб не поширювати пошесті на себе і найближчих.   Собака казиться літом з гарячі і недбайливого догляду. Тому собаки на припоні держіть у холоді, у великі спеки дайте йому спромогу скупатися, або зілляйте холодною водою, подбайте, щоб мав досить руху, завжди свіжу, чисту воду та в пору відповідний корм.   Багато людей хворіє від надмірної спеки та часто дістає удар сонця. Тому у велику спеку не працювати через полудневі години, бо спека шкодить також тварині. Завжди вкриваймо голову. Слабосилі та ті, що хворіють на серце не повинні довго перебувати на жагучому сонці. Не пити зігрітому холодної води, найкраще прохолодимо себе зливаючи бючку струєю зимної води, тримаючи шию відкритою, коли питимемо гарячий чай, або холодною водою прополочемо усну яму. Чим більше пємо холодної води, тим більшу відчуваємо втому від спеки, тим більша у нас спрага.   На випадок бурі з громами, ніколи не ховатися під дерева, не бігти, не нести на плечах залізних предметів. Також не можна гнати кіньми. При сильній громовиці лягти на землю, якщо це нам притрапиться в полі.   При купанню також бувають випадки, тому не купатися втомленому, слабосилим, хворим на серце не перебувати надто довго у воді — перестати купатися, як почуємо холод. Не купатися після їди та на місцях, глибоких і непевних, коли не вміємо добре плавати.   Хлібороби! Дбайте про своє та своїх найближчих здоровя! Кожна одиниця є вартісна для свого народу і треба нею дорожити. Тому оберігаймо своє здоровя!   Рідна земля   