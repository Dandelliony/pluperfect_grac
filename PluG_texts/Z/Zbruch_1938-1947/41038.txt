Похід сталінського племені

По святково прибраних вулицях, співаючи любимі радянські пісні, йшли багатолюдні колони молоді до центральної магістралі міста — Хрещатика на демонстрацію XXVI Міжнародного Юнацького Дня.
Полудень. Тепло зустрінуті народом, що зібрався по обидві сторони Хрещатика, піднімаються на урядову трибуну товариші: Хрущов, Корнієць, Бурмистенко, Сєров. На трибуні секретар ЦК ЛКСМУ т. Хоменко, член Виконкому КІМ тов. Чечеткіна, секретар Київського обкому і міськкому комсомолу т. Сизоненко, депутати Верховної Ради УРСР, народні комісари, керівники обкому і міськкому партії.
Демонстрацію відкриває колона комсомольців-орденоносців — учасників боїв з білофінами, ентузіастів соціалістичної промисловості і науки. Їх — достойних синів і дочок нашої матері — Всесоюзної Комуністичної Партії (більшовиків), вітають з урядової трибуни, їм аплодують трудящі, що переповнили тротуари вулиці.
За орденоносцями, на всю ширину залитого сонцем Хрещатика, йдуть колони Ленінського і Сталінського районів. Разом з молоддю йдуть кадровики заводів і фабрик, сивоволосі вчені. Несучи сотні і тисячі портретів великого Сталіна, керівників партії і уряду, вони прийшли разом з молоддю виразити свою безмежну відданість нашій любимій батьківщині батькові і вчителю Йосифу Віссаріоновичу Сталіну.
З букетами квітів і вигуками "спасибі товаришеві Сталіну за наше щасливе дитинство", проходять колони школярів. Серед них виділяються стрункими рядами, чітким кроком і могутнім "ура", учні спецшкіл.
Гордо, з гвинтівками на плечах, в костюмах лижників і парашутистів, з піснями про великого Сталіна, про могутній і непереможний радянський народ, проходять призовники — завтрашні воїни доблесної Червоної Армії. Їм назустріч лунають вигуки: "Хай живе наша рідна Червона Армія — могутній оплот мирної праці народів Радянського Союзу", "Хай живе нарком оборони Маршал Радянського Союзу товариш Тимошенко" і знову лунає могутнє "ура".
Лозунги і транспаранти, що прикрашують колони київського державного університету, індустріального, педагогічного, медичних і інших інститутів, закликають молодь оволодівати найпередовішою наукою — теорією марксизму-ленінізму.
Ось ідуть працівники мистецтва. В українських костюмах, танцюючи гопака, проходять повз трибуну молоді артисти. Присутні влаштовують їм бурхливу овацію.
На багатьох лозунгах і плакатах — слова палкого братського привіту трудящій молоді західних
І областей Україна, Бесарабії і Північної Буковини, Литви, Латвії і Естонії, яка вперше вільно, разом з усією радянською молоддю святкує XXVI МЮД.
Попереду Кіровського району рухається велика постать полум'яного трибуна революції Сергія Мироновича. Орден Червоного Прапора прикрашує колони арсенальців. В перших рядах старі бойовики, кращі багатоверстатники і стахановці, які показують зразки трудової дисципліни, невпинно підвищують продуктивність праці. Десятками лозунгів арсенальні закликають всіх трудящих віддавати всі сили великій справі комунізму, боротися за збільшення випуску продукції і поліпшення її якості, добиватись дальшого віднесення оборонної і господарської могутності Радянського Союзу.
Безперервним потоком проходять колони веселої і життєрадісної, сильної і сміливої радянської молоді. Вона демонструє свою братську солідарність з трудящими усього світу, вітає мудру зовнішню політику радянського уряду, славить велику дружбу народів СРСР, славить непереможний прапор Маркса — Енгельса — Леніна — Сталіна.
Демонстрацію трудящих міста Києва, в якій взяли участь коло 250 тисяч чоловік, закінчує велика колона велосипедистів спортивних товариств. (РАТАУ). 