Засідання господарської ради Карпатської України.

У Хусті відбулося засідання господарської ради Карпатської України, в якому взяли участь шефи господарських ресортів уряду, представники торговлі, промислу, банків, армії і ін. Обговорено питання товарообміну з Мадярщиною.
Повстанці проголосили в Палестині "арабський уряд".
Команда арабських партизанів у Палестині змінила назву "ґенеральний штаб арабської революції" на "арабський національний уряд у Палестині".
Цей уряд установив у цілій Палестині власні трибунали.
Німецька пропаґанда у Палестині.
Ліберальний посол Мендер запитав у парляменті, чи брит. урядові відомо про німецьку діяльність у Палестині — зокрема чи відомо, що німці помагають арабським орґанізаціям грішми та поширюють протижидівську пропаґанду в Палестині та в Єгипті. Віцемін. Батлєр відповів, що не може виявити інформацій, які уряд має у цій справі — у всякому разі ці інформації не потверджують усіх пресових вісток на цю тему.
В Китаю арештували католицького епископа і місіонерів під замітом шпигунства.
Італійський уряд вислав до китайського енерґійний протест проти арештування єпсикопа  Ферронія та місіонарів з місії в Лянчокові. Арештовані це італійські громадяни. Їм закидують, що вони мали в місії тайну радіостанцію, якою постачали японцям військових інформацій.
15.000 китайських партизанів піддалось японцям.
У провінції Шансі піддався японцям китайський відділ, зложений з 15.000 партизанів під командою ґенерала Ченфена. Японці захопили чимало зброї та муніції.
Франція не відступить Італії ніякої території – заявив міністр Бонне.
На засіданні комісії закордонних справ палати послів мін. Бонне порушив деякі питання закордонної політики. Він ствердив м. ін., що Італія офіційно не зголосила ніяких територіяльних претенсій до Франції, зрештою навіть якби їх зголосила, не дістане ні куска землі в Тунісі, в Джібуті ні на Корсиці.
Італійські домагання до Тунісу та анґльо-італійський договір.
У відповідь на інтерпеляцію прем. Чемерлєн заявив у парляменті, що на думку брит. уряду постанови анґльо-італійського договору про збереження "статус кво" над Середземним Морем торкаються також Тунісу; всяка акція, незгідна з цим договором, порушилаб Анґлію. Зрештою, Чемберлєн не припускає, щоб Італія могла напасти на Туніс. 