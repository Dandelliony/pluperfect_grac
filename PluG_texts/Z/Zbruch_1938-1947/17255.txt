Склад праського парляменту.

Як подає ПАТ, після ліквідації комуністичної партії склад праського парляменту є такий: партія національної єдности 110 послів (58 прц.), національна партія праці 33 поc. (19 прц.), словацький клюб 35 поc. (17 прц.), німецький нац.-соціялістичний клюб 8 пос. (4 прц.), німецький соціял-демократичний клюб 4 послів (2 прц.), інші 11 послів (5 прц.).
Провідник словацьких німців у президента Гахи.
През. Гаха, шо перебуває у Татранській Лімниці, приняв на авдієнції секретаря німців у Словаччині посла Кармазіна.
Італійські війська не вдерлися до француської Сомалії.
Італійські офіційні кола рішуче дементують поголоски з француської преси, немовби Італійські війська увійшли на територію франц. Сомалії та розбили там табор.
Німеччина видалить 600 литовських жидів.
Німецький уряд постановив виселити по Новому Році 600 жидів — литовських громадян. Ця вістка викликала немиле вражіння на Литві.
Директор "Оттоманського банку" найшовся.
Перед двома днями арабські повстанці пірвали директора єрусалимського відділу "Оттоманського Банку" Лє Буніє, який викрив у банку фонди, здепоновані на фікційні прізвища повстанців. Поліція уладила погоню та визначила високу нагороду за віднайдення пірваного.
Тимчасом Лє Бувіє зателєфонував з Єрихону, що він здоровий, є під охороною військової влади та виїздить до Єрусалиму.
Франція скріплює військову залогу в Сомалії.
Як подає Авас, пароплави "Сфінкс" та "Шантілі" забирають з Марсею курінь сенегальських стрільців, які мають скріпити залогу франц. Сомалії. З огляду на те оба пароплава відчалять 43 годин пізніше. 