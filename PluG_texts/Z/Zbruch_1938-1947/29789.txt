◦ ◦ ◦ ◦ ◦ ◦ ◦

Війна в Західній Європі
ПАРИЖ, 25 листопада. (ТАРС). Агентство Гавас повідомляє слідуюче комюніке воєнних дій, опубліковане в Парижі вчора вечером: "Вилазки ворога в районі на схід від Мозеля відбиті. Взято кілька полонених. Спостерігалися місцеві дії артилерії. Протягом дня відбувалися незначні дії авіації".
В опублікованому в Парижі сьогодні ранком комюніке говориться: "Протягом ночі нічого значного не відбулося".
БЕРЛІН 25 листопада. (ТАРС). Німецьке інформаційне бюро передав слідуюче зведення верховного командування німецької армії: "На Заході відбувалися місцеві розвідувальні дії. На окремих ділянках фронту — слабкий артилерійський вогонь. В районі західного кордону відмічалися окремі розвідувальні польоти літаків ворога. Німецькі воєнно-повітряні сили провели розвідувальні польоти над центральними районами Франції. Німецький підводний човен знищив англійське судно — допоміжний воєнний корабль водомісткістю в 7 тис. тонн. Це англійське судно було замасковане під голандський пароплав. За англійськими повідомленнями, біля південно-східного узбережжя Англії затонув, зіткнувшись з міною, великий англійський пароплав "Мангалоре" водомісткістю у 8886 тонн".
Війна на морі
НЬЮ-ЙОРК, 25 листопада. (ТАРС). Посилаючись на добре інформовані джерела агентство "Асошиейтед Пресс" повідомляє, що англійські і французські кораблі захопили в Атлантичному океані німецькі вантажні судна — "Бророкум", "Айблек" і "Леандер".
Агентство "Юнайтед пресс" повідомляє, що 24 листопада три голандських пароплави, які вийшли в море, супроводжуються буферним пароплавом, який має спеціальне приладнання для вилову мін.
Далі агентство повідомляє, що команда голандського танкера "Роттердам" відмовилась вийти в море в зв'язку з небезпекою наткнутися на міни. Пароплавна компанія була примушена набрати нову команду.
ЛОНДОН, 25 листопада. (ТАРС). Як повідомляє агентство Рейтер, офіційно повідомлено, що 21 листопада в протоці Ферт-Оф-Форт бу ло пошкоджено міною крейсер "Бельфаст", 20 чоловік з його команди поранено.
ЛОНДОН, 25 листопада. (ТАРС). За повідомленням агентства Рейтер, англійське морске міністерство опублікувало 30 загинулих матросів і офіцерів есмінця "Джинси", який наскочив 22 листопада на міну.
Мексиканські поставки нафти США
НЬЮ-ЙОРК, 25 листопада. (TAPC). Агентство Асошиейтед Пресс, посилаючись на авторитетні джерела, передає з міста Мексико, що мексиканський уряд уклав договір на продаж всієї добуваємої в країні нафти американській нафтовій компанії. До цього Мексіка мала договори на поставку нафти Німеччині і Італії, однак, поставка нафти виявилася неможливою в зв'язку з війною. 