◦ ◦ ◦ ◦ ◦ ◦ ◦

Міцкевичівський вечір. У Львівському політехнічному інституті відбувся вечір, присвячений життю і діяльності великого польського поета Адама Міцкевича. Доповідь про творчий шлях народного співця-демократа зробив професор університету Бой-Желенський. Присутні уважно слухали яскраву розповідь вченого. Після доповіді відбувся концерт. Студенти політехнічного і педагогічного інститутів виступали з декламаціями творів Адама Міцкевича. Його твори "Фарис", "Аккерманські степи" були прочитані на шести європейських мовах. М. Шульдкрет.
Зустрічають зиму підготовленими. Правління колгоспу ім. 17 вересня в с. Ільковичі, Сокальського району, провело велику роботу по обладнанню і отепленню приміщень для молочно-товарової і вівце-ферм. 30 корів молочно-товарової ферми колгоспу і 10 штук молодняку переведено в добре обладнані і отеплені приміщення, а також переведено в зимове приміщення вівцеферму.
Значкісти ГСО. 26 учнів Жовківської середньої школи №1 підвели підсумки навчання в гуртку ГСО. Норми приймали лікар поліклініки тов. Ферн, учитель тов. Бугерна і медсестра районної лікарні тов. Майкова, яка керувала гуртком. На "відмінно" здали норми учні Мирослав Кулинич, Володя Лаговський, Марія Станько, Зіновій Солтис і ще 14 чол. Решта здало на "добре". 