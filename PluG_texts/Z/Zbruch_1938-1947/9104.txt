Після  вбивства  полковника   Коновальця.

ЧЕРГА НА... БУТЕНКА.
Кілька днів після того, як дійшла до нас вістка про траґічну смерть полк. Коновальця, появилася у пресі телеграма, в якій хтось кидав підозріння, що у справу вбивства полк. Коновальця вмішаний Федір Бутенко, б. совітський шарже д'афер у Букарешті, що перебуває тепер в Італії, і з яким полк. Коновалець буцімто був у близьких звязках. Очевидна річ, що цю чутку треба було приняти з великим застереженням.
А тепер з Москви надійшли вістки, що Бутенка чекає доля Коновальця. Льондонський "Дейлі Телеґраф сид Морнінг Пост" з датою 11. червня подає за норвежським щоденником з Осльо „Афтенпостен", що шеф ГПУ Єжов зорганізував т. зв. „крилату чету" чекістів, яких завданням є ліквідувати ворогів Совітів  за кордоном. Ця „крилата чета” дістала наказ зліквідувати на швидку руку найбільших ворогів Сталіна — полк. Коновальця й Ф.Бутенка. Вбивши полк. Коновальця в Роттердамі, ця "крилата чета", як подає норвєжська й англійська преса, перебуває тепер на заслуженому відпочинку в одній західній європейській державі, яка вдержує дуже приязні взаємини зі Совітами.<
МІСТЕРНА СІТКА КРІЗЬ ЕВРОПУ...
Нові сенсаційні висліди слідства. — Заява комісара Росбаха. — Реляції голяндських журналістів.
(Від нашого кореспондента).
Варшава, 13. червня.
Ваш кореспондент відбув розмову з кореспондентами голяндської преси і на підставі їх інформацій як теж на підставі нових, сензаційних реляцій голяндського великого щоденника "Альґемен Гандесблад" (Ротердам, ч. 36409, вечірнє видання з 9.6. ц. р.) має нагоду передати нові цікаві подробиці про атентат у Ротердамі. Згаданий щоденник приносить розмову свого співробітника з комісарем королівської поліції Росбахом, що веде слідство. "Слідство — заявив м. і. комісар Росбах — переводжено головно за кордоном, а саме в Льондоні, Берліні та у Празі. Слідство добігає вже кінця, але на жаль не дає добрих вислідів. Багато інформацій не можемо подавати до відома також з огляду на державний інтерес Голяндії. Велику прислугу віддала в часі слідства німецька поліція, що радо ділилась з нами інформаціями і дала людей.
Також голяндська почта станула на висоті завдання. Реєструвала вона не тільки час і місце, але й зміст усіх телеграм і телефонічних розмов, що їх діставав чи полагоджував полк. Коновалець ...
"Це стверджений факт — заявив далі комісар Росбах — що смерть кружляла біля українського полковника від 2-ох років. Містерна сітка простягнута була крізь Европу. Большевики знали завсіди кожний його крок, а може й кожний намір"...
„В такій ситуації катастрофа була неминуча. Гру вів не Коновалець. Цим разом Коновалець був тим, кого вели"... „Прага не зуміла, чи не схотіла дати ніяких відомостей. Пашпорт Барановського був справді чеський, але фальшивий і не з Праги. Скоріше видала його котрась з численних „пашпортових централь ", що їх тілько діє в Европі. „Є дві тези атентату. Головна: Коновалець вбитий на приказ Г.П.У. і побічна, що не виключає особистої пімсти. Українські групи і партії дуже розсварені, але — комісар Росбах гадає, — українці ніяк не могли би розвязувати своїх внутрішніх непорозумінь бомбами. „Барановський у своїх колах відомий як людина дуже опанована, мовчазна і замкнена навіть з найближчими друзями. Полк. Коновалець мав багато своїх співробітників і агентів у ріжннх державах, що завжди виступали під псевдонімами і взаїмно себе не знали. Правдиві їхні прізвища знав лише полковник. Тим власне треба пояснити, що Барановський не знав усього про контакти полковника з Валюхом, ані змісту особливих доручень. Слідство виявило, що Коновалець раніше ще мав у Ротердамі побачення з 2-ома своїми співробітниками. Одним з них був Барановський. а другий — "айн Остукраїнер авс Советенлянд". „Полковник знав гаразд, що його слідять, тому теж рідко коли зустрічався двічи з тією самою людиною. „Барановський завзято мовчить, але коли уже говорить, то рішуче правду і є рішучим ворогом большевиків. „Безпосередні контакти Коновальця з Валюхом датуються від лютого ц. р. Але годі устійнити. чи це Валюх дав бомбу. Коновальця взивали до Ротердаму телефоном  рівночасно з Відня і з Берліна. Та слідство виявило, що оба телефони походили з Ротердаму. І це не Коновалець вибрав Ротердам на місце зустрічі.." На питання, чи бомбу перебрав полк. Коновалець з рук Валюха — відповів комісар Росбах. — Атентат без сумніву підготовили за кордоном, але бомбу могла принести людина, що її післав Валюх, людина, яка нічого не знала про атентат. Це власне і є найслабше місце цілого слідства... З дальшої розмови довідуємося, що відламки бомби оглядали уже експерти і журналісти. Шматки паперу, в який вона була завинена, мають виразні, типові, друковані східньо-українські взори і орнаменти. Людина, що телефоном взивала Коновальця, мусіла бути українцем або москалем. Доказом цього є факт, що прізвище Коновальця написано в закінченні буквою "зет", а не "ц“. як писав би німець чи поляк (?).
"Що вбивникові удалось втечи — це рішуча вина Барановського, який по арештуванні мовчав, не промовивши цілий день ані слова. Поліція гадала, що вбивником є власне він.
„Поки устійінили хто він, Валюх був уже на повному морі, Барановського покарають гривною за фальшивий пашпорт, а крім цього деякий час мусить залишитися в Голяндії до диспозиції прокуратури.
"Він переконаний, що з моментом, коли покине Голяндію, на нього прийде черга поділити долю полк. Коновальця.
Поведінка Барановського зрозуміла. Він після арешту і перевозу автом на поліцію і навіть на поліції був переконаний, шо попав у руки чекістів та що його привезли до совітського посольства. Тому він нічого не хотів говорити ані виявляти, ані навіть пити, ані істи. Щойно коли увечорі у шпиталю показали йому розірване тіло — Барановський почав говорити. Але це було уже — закінчує комісар, своє інтервю — запізно".
Уся голяндська преса підкреслює з вдоволенням, що в цілу справу не був замішаний ані один голяндець.
На маргінесі тих енунціяцій слід зауважити, що голяндська поліція проречисто вказує на дивну ролю Праги, яка відмовилялася від участи у слідстві.
З другого боку закордонні журналісти пригадують дивну чутку made in Ргаha, що до ролі Бутенка в атентаті. На гадку журналістів, історія з Бутенком виразно вказує, що Прага дещо мусіла відати і навіть помагала маскувати і відвертати увагу слідства в інший бік.
Гром.