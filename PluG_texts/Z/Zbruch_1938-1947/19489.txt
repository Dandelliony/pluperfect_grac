З Наук. Т-ва ім. Шевченка. — Ювилей Шевченка в Тернополи.

Засїданє фільольоґічної секциї Наук. Тов. ім. Шевченка буде в недїлю д. 22. лютого о 10. год. рано (ул. Чарнецького 24. І.) з таким порядком: Д-р І. Франко: Слово на Благовіщенє Ів. Дамаскина, — Д-р І. Франко: Марія Шевченка.
Конкурс. Видїл Наук. Тов-а ім. Шевченка у Львові розписує отсим конкурс на кілька одноразових зворотних стипендийних запомог з фундациї бл. п. о. Антона Бончевського для сьвітських студентів унїверситету української і народности. Поданя, добре удокументовані належить вносити до Товариства (ул. Чарнецького, 26) найдальше по день 15. марта 1914. Обдарованим петентам запомога буде виплачена тілько по зложеню ними письменної деклярациї, що зобовяжуть ся по одержаню сталого становища побрану запомогу в цілости товариству віддати. У Львові 20. лютого 1914. С. Томашівський з. голови, В. Левицький секретар.
Видїл Наук. Тов-а ім. Шевченка рішив на засїданю дня 18 б. м., що члени основателї і звичайні Товариства мають право побирати Хронїку і Записки, евентуально в замін за Записки инші виданя Товариства до висоти вартости Записок; члени дїйсні Товариства Хронїку і виданя дотичної секциї, евентуально на специяльне бажанє і Записки. Пренумерувати всї виданя Товариства можна виключно тільки через книгарню Товариства (Ринок 10).
Ювилей Шевченка в Тернополи розпічне ся в недїлю дня 8. марта. Читальняна секция філії "Просьвіти" уладить в той день цілий ряд популярних викладів про житє, твори та значінє Шевченка в ріжних частях міста Тернополя, а то в кімнатах: Укр. Бесїди, Міщанського Брацтва, Приюта, читальнї "Просьвіти", укр. дївочого семинара, "Січи", "Волї" та в рефектарах Руської та Селянської Бурси. Виклади призначенї для як найширших верств українського населеня міста відбудуть ся в ріжних годинах, щоб усїм несьвідомим дати спосібність довідати ся, хто се такий Шевченко. Секция подбала на той день і про прелєґентів на села і має надїю, що найменше одна четверта усїх читалень в повітї (т. є. 25) не лишить ся без викладу. Дальша часть ювилейного обходу, яким кермує Шевченківський Комітет під проводом д-р Вітошинського, слїдувати ме у второк дня 10. марта в формі Інавґурацийного Вечера о год. 6. в сали "Укр. Бесїди". В проґраму увійдуть: промова, один хоровий спів, два научні реферати і деклямация. В середу дня 11. марта о год. 10 перед полуднем пічне ся манїфестацийний похід через місто, а участь в нїм возьмуть заступники всїх укр. орґанїзаций повіта, сільські орхестри і т. д. Цілию походу буде відкритє таблиці присьвяченої памяти Тараса на однім з домів при улиці, що має небаром одержати імя Шевченка. В тій справі віднїс ся Комітет в імени усїх Українців міста до місцевої Ради з відповідним прошенєм, бо дотеперішня улиця Шевченка положена на відлюдю не може відповідати гідности поета такої міри як Шевченко та не годить ся з почу тєм сили українського населеня, що чисельно переважає далеко Поляків. До того прошеня прилучено ще й те, щоб Рада міста дарувала частину площі при ул. Міцкевича під памятник Шевченка, котрого будовою занятись повинна чимскорше вся укр. громада, бо й справді соромно було би, як би напів український Тернопіль не спроміг ся нї на один памятник. — Похід розійдеть ся під Міщанським Брацтвом а сільські учасники возьмуть участь в популярнім концертї, на якім почуєть ся привітні письма, промову та що найкрасші співи наших читальняних хорів. Тогож дня вечером буде і концерт для міської публики. Програму виповнять продукциї знаменито вишколеного хору "Бояна" під проводом проф. Безкоровайного, гра війскової орхестри, промова, баритонове сольо, а як рідкий та вельми цінний гість появить ся о. Е. Купчинський з своєю чарівною цитрою. 