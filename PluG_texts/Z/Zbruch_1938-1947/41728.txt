◦ ◦ ◦ ◦ ◦ ◦ ◦

Успіх виставки художників Москви і Ленінграда. Ось уже 10 днів, як у Львові відкрита виставка художників Москви і Ленінграда. Твори художників користуються великим успіхом серед населення міста і області. У книзі вони пишуть свої враження. Громадянин Іван Труш, оглянувши картини, пише: "виставка творів художників Москви і Ленінграда є дуже корисною, вона дає нам можливість обізнатись з роботами радянських художників, зближує їх з місцевими художниками. В цьому її велике значення".
Відвідавши виставку, депутат Верховної Ради СРСР, професор Кирило Йосипович Студинський у книзі вражінь пише: "Виставка картин невелика, але дуже цікава. Оглянувши її, я виношу слово подяки за те вражіння, яке на мене справили картини пензлів радянських художників". За 10 день на виставці побувало понад 5 тисяч чоловік.
Заочний відділ Львівського державного педагогічного інституту доводить до відома студентів-заочників, що консультації на історичному факультеті у вересні будуть відбуватися по понеділках, вівторках, середах і четвергах від 18 до 22 год., на факультеті мови і літератури і факультеті фізики і математики щоденно від 18 до 22 год. З розкладом консультацій по дисциплінах можна ознайомитися в секретаріаті заочного відділу. Там же даються всі докладні інформації. 