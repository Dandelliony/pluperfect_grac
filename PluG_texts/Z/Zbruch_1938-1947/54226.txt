◦ ◦ ◦ ◦

Заклик до мешканців міста Львова. Німецькі Збройні Сили шукають пильно за старими актами, писаними німецькою мовою, які залишилися з австрійських часів у Команді 11. Корпусу восени 1918 року. Кожний, хто може принести такі акти, повинен їх віддати до Архіву Актів стійковому при брамі Команди міста Львова, Академічна 17. Хто може подати певні і перевірені відомості, де знаходяться зложені такі австрійські акти в більшій кількості, зголосить це на письмі і повідомить також усно стійку при брамі. Уповноважений Шефа Військового Архіву.
Всіх, що їм вдалося видістатися з большевицької в'язниці чи з большевицької армії та вернутися щасливо додому, просимо, коли вони зі Львова, через Львів переїзджають чи до Львова приїдуть, зайти до нашої Редакції і подає вістку про те, з ким з наших людей вони були та що про когонебудь з наших людей знають. На такі вістки чекають сотні наших родин, які не знають, що сталося з їх рідними.
Зберігаймо друки нашого часу. Управа бібліотеки Наукового Т-ва ім. Шевченка (філія бібліотеки Укр. Академії Наук) звертається отсим до укр. громадянина, друкарень та установ, передавати до бібліотеки всякого роду друки, незалежно від мови і змісту — книжки, газети, журнали, афіші, програми, відозви тощо, які виходять тепер, або виходили за большевицької окупації у Львові і на провінції, на збереження для майбутньої історії нашого часу. Адреса бібліотеки: Львів, вул. Чарнецького 24. — Комісар бібліотеки В. Дорошенко.
Постанова з дня 21. липня 1941 р. 1. Подається до відома, що з днем 21. липня 1941 р. Управа "У. С. С. К." ("Український Студентський Спортовий Клюб") перебирає все спортивне майно б. Вузів та Технікумів — з тим, що має перевести інвентаризацію перебираного майна. 2. Надається спортовому клюбові "У. С. С. К.", що буде гуртувати великі маси студентства — спортове грище при вул. Стрийській (давніше "Погонь") з усім устаткуванням. 3. Дозволяється Управі "У. С. С. К." зайняти приміщення на клюб на терені міста Львова. Голова Управи м. Львова: Д-р Ю. Полянський
Оголошення Л. М. Трамвай лінії №6 їде від пл. Голуховських, площею Марійською, вул. Баторія, вул. Зибликевича, вул. Дверницького, Снопків та назад тими самими вулицями. Трамвай лінії №9 їде вулицями: Гаврилівка, Волинською, Жовківською, Бальоновою, Замарстинівською, Сонячною, пл. Голуховських, пл. Марійською, вул. Баторія, Зибликевича, Пелчинською, Набєляка, На Байках, Лева Сапіги до Головного Двірця і назад тими самими вулицями. Трамвай лінії №10 їде вулицями: від Замарстинівської рогачки, вул. Львівською, Замарстинівською, Сонячною, пл. Голуховських, пл. Марійською, вул. Баторія, Зибликевича, св. Софії, Івана Франка, до Стрийської рогачки, з поворотом тими самими вулицями. Львів, 22. липня 1941. Директор Л. М. Т.: інж. Мурин. 