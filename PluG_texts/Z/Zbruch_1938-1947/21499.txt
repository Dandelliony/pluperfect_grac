Виборчий комунікат.

Окружні Виборчі Комісії доручили багатьом українським виборцям рішення, що вони будуть скреслені з лист виборців.
Це рішення видали Окружні Виборчі Комісії, покликуючись на реклямації внесені якимись невідомими людьми, які зацікавилися піратськими виборцями. Як виходить з тих рішень — ці люди, використовуючи постанови закону, вносять реклямації що до українських виборців, домагаючись скреслення з лист виборців, як неуправнених до голосування.
Це дуже поважна загроза для прав українських виборців, якій мусимо з усіх сил протиставитись.
Тому проти такого рішення Окружної Виборчої Комісії, кожний український виборець, що дістав це рішення, мусить внести сиротив. Спротив треба внести до 2-ох днів від одержання рішення до тієї самої Окружної Комісії, що видала рішення. Однак найкраще внести спротив негайно по одержанні рішення.
Одночасно повідомляємо, що формуляр спротиву можна дістати безплатно в канцелярії Технічного Виборчого Комітету, яка примішується в пасажі Гавсмана 6. II. п. — Крім цього канцелярія Техн. Виб. Комітету виготовляє теж спротиви, в урядових годинах від 9—21-ої.
Українські виборці!
Бороніть своїх виборчих прав, бо це Ваш національний обовязок. Не можуть Вас зразити ніякі перешкоди, ні не вільно Вам жалувати труду і часу для збереження Ваших виборчих прав.
Технічний виборчий комітет. 