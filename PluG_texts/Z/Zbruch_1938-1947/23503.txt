◦ ◦ ◦ ◦ ◦ ◦ ◦ ◦ ◦ ◦

Дозволи на продаж книжок і журналів — згідно з розпорядком міністерства внутрішніх справ — зможуть видавати повітові староства. Згаданий дозвіл можна дістати лише на один рік, опісля можна буде його продовжити. Продавати зможуть лише ті особи, які дістали дозвіл; відступати дозволу іншим особам не можна.
Автоматичні телєфони у Станиславові. В суботу 17-го ц. м. в год. 24-ій вночі урухомлять у Станиславові автоматичну телєфонічну централю. Щоб познайомити абонентів зі способом, як треба лучитися з бажаними числами, від 12-го до 16-го ц м. буде в льокалі телєґрафічної каси показ при спеціяльно заінстальованих автоматичних апаратах.
Внук цісаря Франца Йосифа 27-літній кн. Рудольф Віндішґрец згинув у мотоциклевій катастрофі в Австрії. Віндішґрец їхав мотоциклем і зударився зі самоходом. З катастрофи вийшов кн. Віндішґрец зі заломаним черепом і помер у шпиталі.
Марія Сокіл і Антін Рудницький над Тихим Океаном. Як довідуємося з канадійських часописів, відома пара наших артистів Марія Сокіл і Антін Рудницький (про яких успіхи в концертах у Канаді в зимі ц. р. ми вже писали) повернулись знову зі Злучених Держав до Канади, запрошені туди на дальших 30 концертів у провінціях Манітоба, Саскечеван, Альберта і Брітіш Колюмбія. Ця їх друга концертова поїздка (в одному півроці) по Канаді закінчиться виступом у Ванкувері, над Тихим Океаном, у середині липня, після чого обоє артисти повернуться до Европи.
Лавреатки міжнароднього конкурсу мистецького танку у Львові. В пятницю 16. червня ц. р. в 8. год. ввечір відбудеться в селі Великого Театру у Львові виступ учасниць міжнароднього конкурсу мистецьких танків у Брюссель. Це буде для любителів сценічних танків та концертових бувальців Львова справжня атракція. Нагороджені грошевими нагородами, (почесна нагорода 10 тис. фр.), золотими і срібними медалями та дипльомами танечниці (між ними багато чужинок) запрезентують на цьому вечорі мистецтво у найкращій його технічній і виразовій формі. Зокрема українське львівське громадянство матиме нагоду подивляти єдину учасницю конкурсу українку, п. Оленку Заклинську, що за українські танки добула в Брюссель дипльом. 