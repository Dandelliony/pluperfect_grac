◦ ◦ ◦ ◦ ◦ ◦ ◦

Повітряні бої над цілою Анґлією.
Берлін, 14. 8. Начальна команда німецької армії подає, що в понеділок пополудні ескадри німецьких літаків бомбардували ряд обєктів на полудневому побережжі Анґлії. Одна ескадра успішно бомбардувала обєкти маринарки й доки в Портмавт. У повітряних боях зістрілено 40 ворожих літаків.
Другий налет німецьких літаків відбувся на запору воздухоплавів коло Довру. — Підчас того налету зістрілено багато воздухоплавів і збомбардовано батерію протилетунської артилєрії.
Третій налет відбувся на транспорт кораблів під конвоєм, що плив на схід від Сутгенд. При цій нагоді затоплено багато кораблів, інші підпалено. Дальше бомбардовано летунський майдан у Менстоні, де поцілено бомбами стартове поле і будинки спричинюючи поважні шкоди. У бою з ворожими літаками зістрілено 7 анґлійських літаків. Усі німецькі літаки вернулися на свої місця.
Як уже повідомлено дня 11. ц. м. німецькі літаки бомбардували воєнну пристань у Портлянді, завдаючи ворогові діймаючі втрати. У гирлі Темзи німецькі літаки затопили три ворожі кораблі 17.000 тон містоти, а 2 контрторпедовці і 4 торговельні кораблі важко ушкоджено.
В ночі на 12 серпня німецькі літаки заатакували летунський майдан і урадження пристані і промислові обєкти в Кердіф і Брістолі. Загальні втрати ворога в дні 12. ц. м. сягають 98 літаків і 8 воздухоплавів. Німці втратили 21 літаків.
У второк, дня 13. ц. м. відбулися завзяті повітряні бої над цілою смугою полудневої Анґлії. У Льондоні чути було вибухи бомб. Американські кореспонденти впевняють, що в тому налеті брали участь сотки літаків. Урядово оголошено в Льондоні, що цей останній налет був спрямований проти пристані Портмавтс і бальонових запор на полудневому побережжі Анґлії. Анґлійська протилетунська оборона не перешкодила налетові.
В ночі 13 ц. м. німецькі літаки кружляли над цілою Анґлією. Міліони анґлійців пересиділо цілу ніч у пивницях.
Німецькі літаки знищили 6 летунських ганґарів в Іст Черчі. Наслідки цього налету великі. Анґлійці сильно затривожені, Анґлійські літаки намагалися бомбардувати Альбурґ у Данії. Зістрілено 6 літаків.
Італійці перед Берберою.
Рим, 14. 8. Начальна коменда італійської армії повідомляє, що італійські літаки в понеділок збомбардували військові уладження на острові Мальті. Важкі бомбовики кількакратно бомбардували летунський майдан із висоти 2000 метрів. Не зважаючи на завзяту протилетунську оборону бомбовики вспіли збомбардувати важкі військові обєкти, підпалили збірники погінних матеріялів на летунському майдані в Марсі — Шірокко.
В анґлійському Сомалі італійські війська йдуть уперед. Італійці уже наблизилися до армії противника, так що цими днями сподіваний вирішний бій.
Начальна команда італійської армії повідомляє дня 13. ц. м. що італійські війська йдуть нестримно вперід, та мають всього 65 км. до Бербери. Анґлійці скупчились у трикутнику між пристанями Бербера, Булгар і Ададлєг, щоб звідти дати відпір.
У висліді завзятих боїв італійці добули місцевість Ададлєг. Бої тривають дальше.
На північному побережі Африки чути гук гарматніх вистрілів.
Совіти піддержують Болгарію.
Москва, 14. 8. У болгарсько-румунському спорі в справі відступлення полудневої Добруджі, совітська преса явно по боці Болгарії. "Правда", "Ізвєстія" широко розписуються про Добруджу, доказуючи, що її полуднева частина належиться Болгарії.
Дослівно ці часописи підкреслюють, що домагання Болгарії слушні, обосновані, то що. Совіти стоять беззастережно по боці Болгарії, та допоможуть їй у справі відступлення Добруджі, кінчає "Правда".
Немає вже політкомісарів у совіт. армії.
Москва, 14. 8. Урядово повідомлено, що в совітській армії і фльоті скасовано політичних комісарів. У мотивах того рішення що політичні комісарі вже виконали своє завдання, а тепер уся відповідальність тяжить лише на командантах армії. Політичну опіку над армією переймають тепер "заступники командантів для політичної праці", підчинені командантам. — До того установлено воєнні ради, що переводитимуть контролю над тією працею в армії.
Румунсько-болгарські переговори проволікаються.
Софія, 14. 8. Зі Софії повідомляють, що болгарсько-румунські переговори в справі відступлення полудн. Добруджі проволікаються. Румунський посол у Софії, Фільотті, вручив міністрові закордонних справ Попову відповідь румунського уряду на болгарську ноту. Румунський уряд вирішився відступити Болгарії полудневу Добруджу, з тим, що місто Сілістрія над Дунаєм і чорноморська пристань Бальцік залишиться при Румунії.
Болгарський уряд відповів, що нові румунські пропозиції не входять у рахубу, бо вони не відповідають домаганням Болгарії. Переговори тому й проволікаються.
Болгарія приготована зайняти Добруджу.
Софія, 14. 8. Болгарський уряд поробив уже всі приготування для зайняття полудневої Добруджі. У Болгарії явно говорять, що вже в найближчих днях Румунія відступить полудневу Добруджу. До прикордонного міста Рущук вже прибули болгарські залізничники, поліцаї та всякі адміністраційні урядовці, щоби з моментом відступлення Добруджі перейняти там весь адміністраційний апарат. Наспіли вістки, що румунські митні урядовці покинули вже свої становища в Добруджі.
Та замітне те, що Румунія досі ще не дала ніякої відповіді Болгарії у справі відступлення Добруджі.
Збільшення постачання нафти для Німеччини.
"Ніодна цистерна ропи для Анґлії!" — це гасло, що проникає сторінки господарської преси в Румунії, а одночасно ядерне схоплення господарського відношення до Анґлії. Велика частина румунського нафтового промислу була в руках анґлійських підприємств. Ці підприємства вели господарську політику, яка нераз ішла в розріз з інтересами Румунії. Довший час румунський уряд нічого не робив в напрямі усунення такого стану. Щойно коли в Німеччині стверджено, що анґлійські підприємства приготовляють знищення нафтових піль і фабрик у Румунії, коли на основі знайдених актів стверджено, що проґрама знищення стоїть перед безпосереднім виконанням. — Румунія розпочала остаточну акцію звернену проти анґлійських саботажистів. З нафтового промислу усувається концесії або дається державних комісарів. А в слід за тим щораз більше німецьких сил працює в нафтовому румунському промислі.
Остання на континенті.
Донедавна одинокою державою на европейському континенті, що не була в тісному господарсько-торговельному звязку з Німеччиною, була Греція. Як відомо, від ряду років Греція була всеціло під впливами Анґлії й ніякі спроби вирвати її зпід цих впливів не повелися. Доходило до того, що анґлійські аґенти поводилися в Греції так, неначе б вона була анґлійською кольонією. Анґлійські підприємці заняли для себе всю грецьку продукцію хромової руди, забороняючи вивозити її кудинебудь інде поза Анґлію. Одночасно вони зовсім не турбувалися розбудовою торговлі з Грецією, яка могла полекшити тяжке господарське положення Греції. Таке становище анґлійських торговельних кол підірвало довіря грецьких господарників до Анґлії. Це знайшло свій яскравий вислів в останньо заключеному торговельному договорі між Німеччиною й Грецією. Договір обіймає цілий ряд позицій, при чім ввозовими предметами до Греції є мотори, сільсько-господарське приладдя, кухонне начиння, цинкова бляха, тощо. Розплата відбуватиметься на підставі безгрошевого розрахунку, а тільки сальдо доплачуватиметься грошем.
Міст до передньої Азії.
25. липня ц. р. підписала Туреччина торговельний договір з Німеччиною, на основі якого коло 25% турецького вивозу піде до Німеччини. Цей договір є переломанням понад дворічної проанґлійської позиції Туреччини. Варто пригадати, що Анґлія започаткувала в 1938 р. позичкою в сумі 16 міліонів фунтів штерл. свою господарську експанзію на Туреччину. По цій позичці слідували і дальші позички й достави різних товарів в кредит. Ідилля тривала аж до цього часу. Коли ж турецький уряд зорієнтувався, що йдучи з Анґлією може тільки стратити, поволі зміняє свою господарську лінію, навязуючи ближчі торговельні звязки з Німеччиною. Торговельна співпраця з Туреччиною має тепер тимбільше значіння, що саме минулого тижня закінчено останній відтинок великої залізничої маґістралі, що лучить Константинополь з Баґдадом і Перським заливом. Ця маґістраля, якої будову розпочато 37. років тому, попри господарське має ще й величезне політичне значіння.
Спротив індійців.
Індійці не прийняли запрошення віцекороля на спільну розмову.
Кабуль, 13. 8. З Бомбею повідомляють, що провідник індійського національного конґресу Азад, заявив, що індійці не приймають запрошення віцекороля Індії відбути спільну розмову в справі статуту для Індії. Причиною відмови та, що індійці не бачать ніякої основи для продовжування таких розмов.
"Німецько-російська зависть"
Під таким наголовком маємо в останньому числі тижневика "Дас Райх" (з 11. ц. м.) статтю, яка полємізує з анґ. надіями на медалеку німецько-російську ворожнечу.
"...Хоча Фірер заявив недавно перед Рейхстагом, що ні Німеччина не зробила кроку, що вів би її поза сферу інтересів, ані Росія не ступила таким кроком, і хоча саме недавно Молотов іронізував зі спроб анґлійської преси, яка хоче "нагнати страху Совітам перспективою скріплення німецької потуги", то проте анґлійська преса й анґлійська дипльоматія не виреклись надій, що Німеччина й Росія так мовити з природної конєчности мусять розійтись..."
Анґлійські залицянки до Росії (читаємо) йшли рядом із щораз новими доказами ворожнечі:
"У фінсько-російській війні мала ось-ось прийти анґлійська інтервенція проти Росії; Румунія отягалась з поправою відносин до свого великого сусіда тому, бо все вірила, що вона безпечна з уваги на ґарантії Анґлії. Німецькі документи ревеляціонували, що Анґлія плянувала разом з своєю союзницею Туреччиною знищити російські нафтові поля у Батумі і Баку. Недавно Анґлія відмовила Росії видати золото балтійських держав а в анґлійський армії бореться польський лєґіон разом з так званим польським урядом за відбудову Польщі, задля якої Анґлія взагалі завела цю війну. Одночасно Анґлія має страшенне мало що запропонувати Росії. Адже тоді, в отих безконечних розмовах перед війною, єдине, що Анґлія пропонувала Росії, це була участь у війні по стороні Анґлії, більш нічого. Цього тоді було Росії замало і тепер є його ще менше. Бо така партія була б звязана з деякими жертвами та сумнівними користями."
Зате німці будували свої взаємини з Росією на плятформі обосторонніх реальних користей:
"Німеччина хотіла забезпечити собі підчас війни спокій за спиною на континенті. Воно й так сталося, Німеччина віднесла на заході вирішну перемогу. Тепер знову Німеччина хоче забезпечити собі російську, господарську поміч проти анґлійської бльокади. Це теж сталося і в щоденній практиці виказує користи для обох держав. З свого боку Росія хотіла розірвати пута, що їх їй наклав версайський мир. І це вдалося, при чому підставу для цього дала німецька збройна перемога. Таким робом договір приязни виказав свою обосторонню вартість. Чи після того, як договір виконав свою корисну місію, або — як казав Фірер — коли той дон говір "завершився", то чи треба тепер від нього відвертатись? Ми певні, що треба робити саме навпаки.".
Дальша користь з німецько-російської приязни для обох тих держав та (кінчає автор статтю), що вони завели новий територіяльно-політичний лад, який повинен бути тривкий та остаточний. 