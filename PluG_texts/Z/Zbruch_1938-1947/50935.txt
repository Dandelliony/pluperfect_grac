◦ ◦ ◦ ◦ ◦ ◦ ◦

Оповістка в справі продовження важности карт дозволу (Ерлявбніскартен) виконувати культурні фахи в Ґенеральному Ґубернаторстві. У звязку з оповісткою з дня 26.ІІІ. 1941, подається до відома ось що: Прохання продовжити карти дозволу треба складати на письмі від дня 30. квітня 1941 р. у відділах народньої освіти й пропаґанди при шефах дистрикту у Кракові, Варшаві, Люблині й Радомі. Прохання не вимагають окремої форми й мають бути остемпльовані в висоті 5 зол. До прохань треба долучити: карту дозволу й другий пятизолотовий стемпель, що при уділенні продовження наклеять на карті дозволу. Всі прохання, що не відповідатимуть вищезгаданим умовинам, будуть відкинені. Продовжені карти дозволу доручуватимуть поштою. Всі особисті інтервенції зайві. Краків, дня 23. квітня і941. Уряд Ґенерального Ґубернаторства Головний Відділ Пропаґанди.
Секція опіки над шкільною молоддю при УДК в Люблині отримала з подякою дар 140 зол. на підгодування найбідніших дітей, які зложили поодинокі громадяни з нагоди імянин п-ні Ярослави Шепаровичевої. — О. Томашівська, голова Секції опіки над молоддю.
"Сян" удруге перемагає. Пінґ-понґова дружина "Сян" розіграла 6. квітня товариські змагання з сильною дружиною К. Л. К. у Ярославі. До змагань обі дружини стали в таких складах: "Сян": Зілинський, Лозинський, Шехович, Дубляниця і Гуцул; КЛК: дир. Андрухович, Василюк, Ґут, Коженьовський, Прийма і Слабий. — Розіграно сінґлі та деблі. В сінґлях були такі висліди: Шехович (C) — дир. Андрухович (КЛК) 2:1; Зілинський (С) — Василюк (КЛК) 2:1; Дубляниця (C) — Ґут (КЛК) 2:0; Лозинський (C) — Прийма (КЛК) 2:0; Коженьовський (КЛК) виграв воковером з причини браку противника; Гуцул (C) — Слабий (КЛК) 0:2. — Деблі: Шехович-Дубляниця (C) — Ґут-Василюк (КЛК) 2:0; Зілинський-Лозинський (С) — Коженьовський-Андрухович (КЛК) 2:1; пара Слабий-Прийма (КЛК) виграла воковером з причини браку противника. Загальний вислід 12:6 для "Сяну". Змагання стояли на високому рівені та були незвичайно завзяті. "Сян" виграв заслужено, бо був дружиною кращою від КЛК. Ярославці держалися твердо та показалися завзятими й твердими, хоч до цих змагань виступили без трьох своїх найкращих змагунів. У неділю 13. квітня розіграли обі згадані дружини відплатні змагання в Нім. Перемишлі. До цих змагань виступили обі дружини в дещо змінених складах: "Сян" без Лозинського, а КЛК дещо скріплений. Ця зміна принесла в великій мірі користь гостям, які показалися цим разом неуступчивими та незвичайно завзятими. Був такий момент, де вони вже провадили 4:2. Одначе не видержали та скапітулювали перед більш витривалими господарями. На вирізнення заслуговують тут Футирський, Зілинський, Шехович і Дубляниця з "Сяну". З КЛК на вирізнення заслуговують дир. Андрухович, Коженьовський і Ґут. У загальній пунктації по важкій боротьбі виграв "Сян" у відношенні 5:4. Глядачів досить багато. 