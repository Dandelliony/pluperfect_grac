◦ ◦ ◦ ◦

До відома родинам полонених українців. У доповненні до нашої оповістки в справі надсилання даних про полонених українців, кол. вояків совєтської армії, що походять з Г. Г., подаємо, що посвідка Парохіяльного Уряду (метрикальні дані, національність, арійське походження) та Громадського Уряду (приналежність, та що полонений не був комуністом) повинні бути виготовлені в німецькій мові. Зокрема звертаємо увагу на конечність заподавати точну адресу табору, що в ньому перебуває полонений, число полоненого та точну дату останньої вістки від полоненого. Додатково подаємо до відома всім заінтересованим, що Реферат Справ Полонених УЦК (Львів, вул. Семінарська 18) приймає сторони кожного дня, крім суботи, від год. 10-ої до 13-ої. Український Центральний Комітет Реферат Справ Полонених Львів, вул. Семінарська 18.   Декораційна студія. Український Центральний Комітет оголошує вписи до Декораційної Студії, під керівництвом артиста-маляра М. Єршова. До Студії повинні зголошуватися ті, що бажають спеціялізуватися в декораційному мистецтва. В плянах узгляднення театральна декорація, оформлення імпрез, іконопис, плякат. Зголошення надсилати до Відділу Культурної Праці, Львів, Францішканська 7, до дня 15-го серпня 1943 року. Студія відбудеться у двох курсах: перший курс — від 1-го вересня до 15-го жовтня 1943, другий курс — від 15-го січня до 23-го лютого 1944 року. Вписове 10 зл., оплата за цілу Студію 100 злотих.   Рідна земля 