◦ ◦ ◦ ◦ ◦

Присвоєння учених ступенів і звань видатним діячам науки західних областей України і Білорусії. МОСКВА. 18. (ТАРС). Вища атестаційна комісія Комітету в справах вищої школи при Раднаркомі СРСР присудила учені ступені і звання видатним діячам науки в західних областях Української РСР і Білоруської РСР.
Ступінь доктора філологічних наук і звання професора по кафедрі "слов'янська філологія" присвоєні директорові українського національного музею у Львові І. С. Свенціцькому, який опублікував 38 наукових праць по стародрукованій книзі.
В ученому ступені доктора технічних наук і званні професора по кафедрі "електротехніка" затверджений завідуючий кафедрою у Львівському політехнічному інституті С. С. Фрізе. Серед його численних робіт виділяється курс "Загальна теоретична електротехніка", який є одним з кращих підручників цього роду в усій міжнародній літературі.
Звання професора по кафедрі "центральні електричні станції" присуджене викладачеві Львівського політехнічного інституту Г. З. Сокольницькому. Він є автором проектів електростанцій, збудованих у багатьох містах.
У ступені доктора медичних наук без захисту дисертації затверджений бєлостоцький обласний судово-медичний експерт М. Р. Плонскер. Перу Плонскера належить більше 60 наукових праць в області патологічної анатомії, що широко відомі в світовій спеціальній літературі. 