За "українізування" прізвищ.  — Підвишка залізничих білєтів.

За "українізування" прізвищ. Перед львівським окружним судом на виїздній сесії в Городку відповідав греко кат. парох з Угорець о. М. Паславський за „українізування" прізвищ у метриках. Суд засудив о. Паславського на 7 місяців вязниці.
Окружний суд в Золочеві засудив о. Миколу Гулея, пароха Сервир і озірнянського містодекана за здогадне „українізування" метрик на 8 місяців арешту без завішення та 45 зл. судових коштів. Недавно той самий суд засудив о. М. Гулея на 100 зл. кари за здогадне урядження фестину. Не зважаючи на те, що 9 свідків під присягою зізнало, що це була проба до фестину, суд станув на становищі, що це був „замасковани фестин". Від того присуду о. Гулей вніс касацію до Найвищого Суду у Варшаві. Не забуло про о. Гулея й повітове староство в Зборові; покарало його і за коляду на церкву в часі Різдва Хр. на 15 зл і за промову на Шевченківськім концерті в Сервирах на 20 зл. гривни. Далі за „українізування" прізвищ обвинувачено й о. Осипа Петраша зо Станиславова, а проти о. Підлісецького ведеться слідство.
Підвишка залізничих білєтів у підміській комунікації. Від 1-го жовтня ц. р. мають подорожіти місячні залізничі білети в підміському русі. Не подорожіють тільки т. зв. тижневі робітничі білєти. 