◦ ◦ ◦ ◦ ◦ ◦ ◦

Український національний хор під проводом Володимира Божика виступить — як нас повідомляють з Люблина — перед своїм виїздом в турне по Німеччині з двома концертами в Замістю у днях 10. і 11. травня ц. р. Опісля УНХор загостить до Люблина, де в салі театру виступить із концертами в днях 12., 13. і 14. травня ц. р. Зчерги УНХор їде до Холму та до інших міст у Ґенерал-Ґубернаторстві.
Вже появилося травневе число "Ілюстрованих вістей" що приносить м. ін. статтю про українців у Бачці, новелю Юл. Тарновича, огляд сучасної німецької прози д-ра О. Ф. Беера з Відня, статтю про П. Ковжуна (у дволіття смерти), багато ілюстровану його ґрафіками, докінчення "Українців у Єгипті" інж. Божка та прецікавий репортаж Бориса Ольхівського з поїздки по Холмщині. Маріян Козак у "Культурному ґетті" розглядає бездоріжжя, на яких знайшлася українська духова культура в Ґ. Ґ. Рецензії, карикатури Ека, ребус і шахи замикають це багате змістом число "Ілюстрованих Вістей".
Українська служба батьківщині! В таборах Української Служби Батьківщині — брак передовиків праці ("Форарбайтер"-ів) українців. Платив 5—6 зол. денно, харч і одяг. Вимога: уміння вести провід у праці, знання німецької мови. Поділив враз із життєписом вносити до УЦК, Краків, вул. Зелена ч. 26. (Відділ Опіки на Молоддю й Родиною).
"Грубешів — найбільш на схід висунене повітове місто над Бугом". Під таким наголовком помістив "Кракавер Цайтунґ" ч. 104 довший звіт про відвідини п. ґубернатора Цернера у Грубешеві з нагоди введення в уряд нового Крайсгавптмана п. Буссе. Представники українців були приявні підчас цього акту в салі засідань староства. П. Ґубернатор підкреслив, що в Грубешівщині живе понад 60% українського населення. Звіт ілюстрований двома світлинами; одна з них — це українська православна церква в Ґрубешеві.
Замість вінка на могилу бувш. пароха й заслуженого на культ.-освітнім і економічнім полі Громадянина в Раво-руському повіті, бл. п. о. Антона Твердохліба, що помер дня 24. ІІІ. 1941 року в Смільнику, складаємо 24.80 зол. на передплату "Малих Друзів" для вбогої української дітвори в Спільнику. Степан і Наталка Совики.   Краківські вісті 