◦ ◦ ◦ ◦ ◦ ◦ ◦

На Західному фронті
БЕРЛІН, 4 березня (ТАРС). Вчора інформаційне бюро повідомило: "На схід від Мозеля був відбитий ударний загін противника. На південний схід від Саарлаутерна німецький патруль висадив у повітря французське сховище.
До даних про втрати англійської і французської авіації за півроку (285 літаків) необхідно додати 3 французських літаки, збитих у прикордонній полосі.
Підсумки півріччя війни ясно доказують боєздатність німецьких військ, які відкинули противника до вихідних позицій.
Німецький флот завдав англійському флоту чутливих втрат. Становище англійського воєнного флоту краще за все характеризується тим, що він укрився в районі англійського і шотландського побереж і скоротив операції в Північному морі.
Німецька авіація у всіх повітряних боях одержувала верх. Англійські винищувачі не могли перешкодити розвідкам і нападам німецьких літаків на конвойовані каравани суден в англійських територіяльних водах".
ПАРИЖ, 4 березня (ТАРС). У вчорашньому вечірньому офіційному повідомленні вказувалось, що під час вилазки на захід від Вогезів німці захопили кілька полонених. В свою чергу улаштована французами в секторі ріки Лаутер засада увінчалась успіхом. Сьогодні вранці повідомляється, що ніч пройшла відносно спокійно на всьому фронті.
БЕРЛІН, 4 березня (ТАРС). За повідомленням з Брюселя, вчора над Бельгією пролетіло кілька літаків невідомої національності. Зенітні батареї відкрили по них вогонь.
Еліот про поразку біло-фінів на Карельському перешийку
НЬЮ-ЙОРК, 4 березня, (ТАРС). Відомий американський воєнний письменник майор Еліот пише в газеті "Нью-Йорк геральд трибюн", що втрата Виборга ставить Маннергейма у "скрутне становище". Зі всією очевидністю, пише Еліот, Маннергейм змушений буде покинути Карельський перешийок.
Вимушене визнання англійського журналіста
Побідоносне просування Червоної Армії на Карельському перешийку викликало замішання в рядах продажних писак англійської буржуазної преси.
Яскравим прикладом цього є заява політичного оглядача консервативного журналу "Трус". Цей оглядач питає, з якої причини англійський уряд відмовився дозволити виїзд з Англії у Фінляндію і СРСР кореспондента комуністичної газети "Дейлі уоркер" Франку Піткерну і Айвору Монтегю. "Подібні заходи проти цих двох журналістів, — пише оглядач, — і особливо проти Піткерна породжують у мене сумніви щодо достовірності повідомлень, які ми одержуємо про воєнні дії в Фінляндії". "Щодо мене, — заявляє оглядач, — то я ніколи не довіряв казкам про величезні втрати росіян і поразки, яких вони нібито зазнають. Якщо ці повідомлення відповідали б істині, то виникає питання, яким чином Червона Армія могла б тепер завдавати нищівних ударів по лінії маннергейма?". (ТАРС). 