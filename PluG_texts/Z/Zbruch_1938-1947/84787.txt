◦ ◦ ◦ ◦

На Середземному морі впродовж одного року затоплено 2,6 міл. рбт. аліянтського корабельного тонажу   Саме минув один рік від того часу, коли у французькій північно-західній Африці висадилися перші бритійські й північноамериканські збройні сили. Одночасно розпочалася погоня німецьких морських і повітряних збройних сил за аліянтськими транспортними кораблями і супровідними суднами. Жертвою цієї акції впали в тому часі на Середземному морі кругло 2,6 міл. рбт. корабельного тонажу.   Лише одна акція на Сицилії коштувала Англії і ЗДА більш як 600.000 рбт. При пересічному тонажі в 603.000 рбт., загальна втрата Англії і ЗДА від початку висадів у французькій північно-західній Африці переступила 430 кораблів лише на Середземному морі. Багато із затоплених кораблів перевозили війська, які здебільша пропали в морських хвилях. Також підчас останньої атаки сильних з'єднань німецької авіяції на конвойну валку перед північно-африканським побережжям згинуло багато тисяч бритійських і північно-американських вояків, що знаходилися на кораблях. Інші кораблі, які могли маневрувати, не мали часу, щоб займатися рятуванням людей, що потопали, так, що лише дуже мала частина з тих, що знаходилися на затоплених кораблях, змогла врятуватися. Затоплені кораблі це колишні пасажирські пароплави, що їх перебудовано у транспортні кораблі для війська.   Мали вони звичайно більше як 10.000 рбт. На таких кораблях можна перевозити яких 1.200 до 1.400 вояків з нормальним вирядом, то значить майже один полк.   В обширі Саломонських островів   Як довідується аґенція Домей з близьких до цісарсько-японської фльоти кругів, японські морські повітряні збройні сили, від аліянтського висаду на острові Моно з дня 27 жовтня до 10. XI. 1943. затопили на водах біля Соломонських островів продовж 14-ти днів, більш як 72 воєнні кораблі, транспортні і висадні судна противника. Крім того збито більш як 400 аліянтських літаків. Мореплавні обсерватори подають такі втрати по японському боці в тих боях: Затоплено один нищильник, один кружляк легко ушкоджено і 48 літаків або кинулися навмисне на об'єкти противника або не вернулися до своїх баз.   Політика Туреччини дальше визначена дотеперішніми напрямними   Після того, як турецький міністер закордонних справ Мемеменчоглю відбув низку розмов з найвищими керівними політичними установами Туреччини про розмови в Каїрі, починають тепер у Туреччині політично і дипломатично розглядати результат конференції. Як підкреслюють у Каїрі, ці результати ідуть в тому напрямі, що турецька дипломатія у власному інтересі суверенности держави незмінно зберігає дотеперішні напрямні.   Британці б'ються з сенегальцями де Ґоля в Байруті   У зв'язку з кривавим конфліктом у Ливані, часопис "Свенска Дагблядет" подає з Анкари, що минулої суботи в Байруті прийшло до кривавих сутичок між британськими військами і сенегальськими військами де Ґоля. Бої повстали, коли англійські вояки хотіли роззброїти муринів.   Британський посол у Байруті, генерал Спірс, мав уночі на суботу довшу нараду з головним комісарем де Ґоля в Ливані, Жаном Елле.   І в Альжирі неспокій   В Альжирі прийшло до метушні, підчас якої поведено маніфестацію совєтському консулові з окликами на честь Сталіна. Спочатку поліція не встрявала. Аж військові власті наказали пізніше арештувати головних ватажків, одначе кілька годин пізніше, на бажання совєтського консуля їх випущено на волю.   Важкі корабельні втрати англо-американців на Індійському океані   Звідомлення португальського Червоного Хреста, потверджують великі розміри корабельних втрат англо-американців на Індійському Океані недалеко побережжя португальської Східної Африки. Виявляється. що в останніх місяцях англо-американські кораблі врятували біля побережжя португальської Східної Африки 517 зацілілих із затоплених кораблів. Вони походять із 11-ти затоплених кораблів. Невідомо скільки членів залоги, або подорожних не вдалося врятувати.   Найбільше обурення в Японії з приводу бомбардування Ватикану   Вістка про бомбардування Ватикану викликала найбільше обурення також в Японії. Загально осуджують там цей злочинний замах. Вчинок англо-американських летунів — заявляють там — ніяк не можна оправдати. Цією варварською акцією проти так важної культурної установи, англо-американці — як заявив заповідач японського інформаційного бюра — потвердили, що вони ступають далі тим самим шляхом, який веде по руїнах Кельнського собору та інших цінних пам'ятників культури. Ця свідома нищильна акція буде відпокутована лише тоді, коли відповідальні воєнні злочинці дістануть свою заслужену кару.   Роковини смерти Ататюрка   День 11. листопада 1943 — це день роковин смерти Ататюрка. Прапори спущено на знак жалоби, і всі пам'ятники Ататюрка прикрашено цвітами і вінками. В цілій країні відбулися жалібні маніфестації. Публика виїмково могла того дня відвідати тимчасову могилу Ататюрка. Наступної весни побудують для тлінних останків померлого голови турецької держави мавзолей. Вся преса присвятила свої передовиці покійному великому турецькому державному мужеві. Німецький амбасадор фон Папен зложив в імені шефів місій союзних потуг, вінок на могилі Ататюрка.   Уряд Таї (Сіям) переніс столицю з Банкоку до малого міста Печабунґ, що лежить 280 км. на північ від дотеперішньої столиці.   В Італії у другій половині місяця листопада покличуть до війська річник 1925-ий, тих, що належать до річників 1923, 1924 та яких досі не покликано, як також тих, що народилися в останніх 8-ми місяцях 1924 року.   Еспанія не має ніякої причини щоб відчувати приязнь до Англії і ЗДА. Таке стверджує часопис "Діяріо де Наварра", який появляється в Памклен.   У звідомленні совєтських фахівців стверджено, що незаціліло ні одно підприємство залізного й сталевого промислу у південній частині Совєтського Союзу.   Над Північною Африкою згинув англійський віцеадмірал Рональд Галіфакс. Галіфакс був командувачем фльотилі нищильників і як такий був головним чином відповідальний за охорону конвоїв.   Китайський національний уряд влаштував у мавзолеї свято з приводу 78-x роковин народин д-ра Сунятсена.   У столиці Бенгалії згинуло в останньому тижні місяця 2.314 осіб, переважно на холеру. Коли порівняти стан помору з попереднім роком, то минулого року того самого тижня згинуло тільки 604 особи.   Французький емігрантський комітет висилає генерала Катру до Ливану. Генерал Катру вже виїхав літаком минулої суботи з Альжиру.   Рідна земля 