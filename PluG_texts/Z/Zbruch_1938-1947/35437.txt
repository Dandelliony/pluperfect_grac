Виставка годинників

У Львівському музеї мистецького промислу буде відкрито виставку годинників. На виставці є коло 300 експонатів, які показують розвиток годинникарських виробів від 16 сторіччя до наших днів.
Найдавніші з часомірів були сонячні годинники. На виставці бачимо один такий сонячний годинник з 1584 року і другий цікавий, що вказує хвилини сонячний годинник з того ж сторіччя, що вказує хвилини.
В сиву давнину люди міряли час з допомогою "текучих" годинників, тобто механізму, в якому сипучий пісок, або вода показували години. Ці текучі годинники називались клепсидри. На виставці є найновіший тип такого годинника-клепсидри.
З половини XV сторіччя час стали міряти механізмами, які приводилися в дію з допомогою різних коліщат і тягарців, а згодом коліщат і пружин. Цей третій тип годинників розвинувся в багатьох відмінах. Він існує і зараз.
Багато годинників на виставці належать до творів мистецтва не тільки з причини своєї годинникарської техніки, але й з оправи, орнаментації та пластичної конструкції, в яких відбиваються стилі епохи.
В. Бахрах. 