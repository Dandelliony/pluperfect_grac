Літературні гуртки молоді на Совітській Україні

"Ця стаття — це реферат нашої землячки з Харкова п. Ніни Бурик, який вона виголосила в суботу 16. ц. м. на "Літературному вечорі" Жіночої Секції УОТ. — Прим. Ред.
Згадуючи про роботу літературних гуртків в совітській середній школі, наперед треба зупинитися на питанні, кого обєднували ті гуртки, як відбувалась їх праця і які були їх завдання.
Передусім гурток обєднував всіх учнів, що цікавилися літературою, або самі творили. Таких завсіди було доволі багато, іноді понад 50 осіб. "Початківці" привчалися в гуртку працювати над своїми творами, вишукувати нові форми вірша або прозового твору. Але найголовнішим завданням гуртка було знайомити учнів з творами, яких не охоплювала шкільна програма, або поширювати цю програму шляхом пізнавання рідних подій з життя якогось письменника, його доби, тощо.
Загалом програма гуртка була цілковито залежна від бажань і зацікавлень самих членів гуртка. Бувало й так, що вони обмежувалися ви ще до вислухування різноманітних рефератів та їх обговорювання. Бувало й так, що гуртки висилали цілу експедицію з метою зібрати фолькльор десь поблизу міста. Опісля ті матеріяли відповідно оброблені вписували до спеціяльних альбомів і говорячи отверто на тому кінчалося.
Але найбурхливіші були ті засідання гуртків, на яких читали і обговорювали твори самих молодих авторів. Тут цікаво завважити, що тематику до цих творів здебільша черпали з епохи громадянської війни. З одного боку це можна пояснити тим, що прикметне молоді захоплення романтикою саме в війні вбачало особливу красу. З другого боку таке захоплення воєнно-революційними мотивами можна пояснити і бажанням молоді інстинктовно відійти від сірого буденного, совітського життя в країну власної уяви. Може й тому народжувалися такі вірші:
"Він прийшов чудовою весною
В наш загін. Кудись пливли хмарки...
В нього очі — темновасилькові
А волосся — житні колоски.
Від тоді були ми всюди разом
Подружився з хлопчиком загін —
Бо сміявся в вічі небезпеці,
Не боючись смерті, зовсім він.
Якось ввечері одне ми місто взяли
І похмуро мовив ватажок:
"Якби міст отой он ми б зірвали,
Що ховається серед кривих стежок..."
Стрепенувся наш тоді хлопчина,
Блиском очі взялись сталевим:
— Я піду, я знаю, як взірвати.
Він пішов. Ми попрощалися з ним.
Опустилась тиша понад степом,
Хоч би постріл, ну, хоча б свисток...
— Пропаде веселий наш хлопчина —
З сумом мовив тихо ватажок.
І коли повз нас з страшенним свистом
Бронепоїзд в далечінь помчав
Вибух страшний, нам такий бажаний
Тишу і чекання розірвав.
І побігли ми тоді в атаку,
Застрочив меткий наш кулемет,
Збили ворога ми зразу, зпантелику,
З бронепоїзда зірвали ми намет.
Попереду мчався наш хлопчина,
На одежі — кровяні струмки...
В нього очі — темновасилькові,
А волосся — житні колоски..."
Як бачимо, автора не цікавить політична сторінка справи. Він навіть не подбав за те, щоб ворога якось конкретно назвати. Його просто захопив геройський вчинок якогось селянського хлопчини, якого доля занесла, очевидно, до повстанчого загону. Звичайно, такі вірші без ясного зазначення ідейних позицій автора не сміли викликувати симпатій авдиторії... Зате широко підхоплювали на щит "слави" твори, які вихвалювали "премудрого батька" Сталіна, чудовий совітський край, большевицьких летунів, большевицьких прикодонників ітд. Звичайно їх змальовували як якісь ідеальні істоти. Зрештою тут панував цілковитий шабльон фабули за таким менше-більше зразком: дієві особи: прикордонник, відважна колгоспниця, дід-скептик, що дозволяє собі іноді критикувати вчинки відважних героїв, і врешті шпіон-диверзант, невідємні і обовязкові персонажі твору.
Частенько молодий автор вибирає собі якийсь літературний ідеал і наслідував його нетільки в писанні віршів, але і в зовнішному вигляді. Найчастіше наслідували большевицького московського поета Маяковського, мабуть тільки тому, що його вірші не мали ніякої мистецької вартости і наближалися до звичайної газетної статті. Тому було його доволі легко наслідувати. Ще на одній групі початківців-літераторів між молоддю варто зупинитися, а саме на групі ліриків. Як відомо, в Совітському Союзі не признавали ніякої лірики. Вона мусіла вироджуватися, ставати ідейною, політичною, партійною, як казала большевицька преса. Тому то і найважче було писати ліричні вірші. Звичайно зпочатку між стрічками молодого автора співали соловії, цвіли троянди, світили місяці, і блестіли зірки. Але всі ті струмки, зустрічі, очі, ночі поволі щезали і на їх місце зявлялися грізні кроки, бурхливі потоки, боєві сурми, червоні прапори і завсіди "хай живе великий Сталін", — всім, всім, всім, урра, урра, урра".
Тут то і починався початок кінця. Молода людина не задовольнялася творчою працею, в якій авторові стільки залишалося, щоб цілком нецікаво виповнити готову форму готовим матеріялом. Творець знижувався тут до рівня звичайного ремісника і тільки. Тому то можна було між молоддю почути і такі віршовані голоси невдоволення:
"Чи буде правда на землі,
Чи світ побачуть босі й голі,
Що тягнуть дні в ярмі, неволі,
Під гук бенкетів у Кремлі.
О, вірю я, що прийде час,
Коли в легких, принадних чайках
Новий Богдан і Наливайко
Свободу принесуть для нас".
Звичайно таких віршів не читалося на засіданнях літературних гуртків. З ними треба було бути обережним і можна їх було показувати хіба тільки найближчим товаришам.
Молоді поети писали і такі вірші;
"Я не знаю, навіть хто,
Може німфа срібнокоса,
Може квітка наддніпрова,
Або хвиля плюскотлива,
Чи моя прозора мрія.
Я Тебе одну кохаю,
Мій чудовий, блідий привід,
Моя зірко золотава,
Моя пісне соловїна...
Памятаєш — жовте листя
Тихо падало до долу,
Ніби вечір гірко плакав
За жарким, квітучим літом".
Такі твори жорстоко критикували критики з характерними прізвищами: Тольденберґ, Левін, тощо.
Очевидно, що ті чужі нам расово люди не розуміли чудової української природи, як і не розуміли потреби оспівувати її. Вони не могли збагнути нашої психології. І багато-багато юнаків і дівчат носили в собі недоспівані пісні, як велику, заховану таємницю. Зате бадьоро і весело сторінки газет співали віршами Володимира Бичка:
"Жити весело
Жито родиться,
Сонцем повняться небеса
Легко дишиться,
Вільно ходиться.
Праця спориться,
Ну й совітська краса".
Тепер коротенько дещо про те, як українська молодь вивчала в совітській школі твори сучасних українських письменників. Найвизначнішим між ними був Павло Тичина. Проте нас неодин раз попереджали, щоб ми не дуже то пильно вивчали його біографію і взагалі не надто захоплювалися живими ще поетами, бо ніхто ще не знає, що з ними далі буде. Ранню творчість Павла Тичини трактували у совітській школі як літературне хитання. Такі збірки його творів як "Соняшні клярнети" і "Вітер з України" ми тільки бачили з далека. Про цей період творчости ми мали уявлення на підставі його вірша "Арфами, арфами". І ще з кількох інших його поезій. Зате такі вірші як "Партія веде" і "Пісні трактористки" вивчили напамять і деклямували їх на вечорах.
Сосюра якось мало цікавив молодь, а такі визначні сучасні письменники, як Головко, Яновський, Епік і Хвильовий рано зчезнули з літературної арени разом зі своїми творами. Тому тільки тепер украінська молодь над Дніпром зможе познайомитися зі всім тим, чого не довелося пізнати їй раніше.
Ніна Бурик. 