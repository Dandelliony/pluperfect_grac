Друга сесія міської Ради. — Газопровод Львів—Дашава збудовано

Друга сесія Львівської міської Ради депутатів трудящих
Вчора відбулася друга сесія Львівської міської Ради депутатів трудящих. З доповіддю про реалізацію постанови Раднаркому Союзу РСР і Центрального Комітету БКП(б) "Про заходи по збільшенню виробництва товарів широкого вжитку і продовольства з місцевої сировини" виступив заступник голови виконкому міськради тов. Галан.
Доповідач розповів про проведену у січні—лютому роботу по розширенню існуючих підприємств місцевої промисловості і створення нових підприємств і артілей. Вже розширюється асортимент по виробленню 64 нових видів продукції для ринку. Буде освоєно випуск швейних і шкіряних виробів, збільшиться в порівнянні з минулим роком виробництво меблі майже вдвічі, продукція харчової промисловості на 49 проц., трикотажна — на 20 проц.; передбачено виробити 90 тис. погонних метрів тканин і інших предметів ширвжитку.
На багатьох прикладах тов. Галан показує невикористані можливості для виробництва товарів у місті. Відходи металів паровозо-вагоноремонтного заводу не використовуються, емальзавод і хімзавод №2 не працюють на повну потужність, забули про вироби з пластмаси. Доповідач критикує утриманські настрої окремих господарських керівників, наводить випадки штучного підвищення цін і незадовільної якості продукції.
Всі депутати міської Ради, які виступали в дебатах, відмічали, що постанова РНК СРСР і ЦК ВКП(б) від 9 січня є яскравим проявом дальшого піклування партії і особисто товариша Сталіна про повне задоволення всезростаючих потреб трудящих. У дебатах по доповіді виступили тт. Пронін (облпромрада), Олексієнко (виконком Червоноармійської райради), Істець (шкірпромсоюз), Служалий (Сталінська райрада), Липко (голова виконкому Шевченківської райради), Селезньов (райпромкомбінат Залізничного району), Шеметун (виконком Міськради), Екель (робітниця 1-ої кондфабрики) і інші.
Сесія одноголосно схвалила рішення, в якому намічені конкретні заходи для виконання постанови партії і уряду про виробництво товарів ширвжитку і продовольства з місцевої сировини.  
 Газопровод Львів—Дашава збудовано
Колектив будівників "Центроспецбуду" здобув велику перемогу. Будівництво першої черги газопроводу Розвадів—Львів закінчено. Випробування ділянки в 20 кілометрів Розвадів—Деревач, які відбулися вчора, дали гарні наслідки. На цій ділянці пущено газ. Вчора ж о 2-й годині дня була випробувана друга ділянка газопроводу. За 16 кілометрів від Деревача до контрольної станції Львів.
Газопровід Розвадів—Львів став до ладу. Від сьогодні трудящі Львова та промислові підприємства міста додатково одержуватимуть 80.000 кубометрів газу щодоби.
Будівництво проходило в непогоду, в дощ, в хуртовину, при 32-градусних морозах. На протязі 36.000 погонних метрів восени взимку будівники копали траншеї з великим водовідливом, зварювали, ізолювали, прокладали і випробовували величезний газопровід.
Не знаючи втоми, будівники самовіддано працювали, з дня на день перевиконуючи норми. Труднощі були великі. Бували дні, коли викопати метр траншеї коштувало героїчних зусиль. Та ніщо не зупиняло бригад в їх прагненні своєчасно збудувати газопровід і цим самим достойно зустріти день відкриття XVIII Всесоюзної партійної конференції.
Колектив будівників "Центроспецстрою" згорнув соціалістичне змагання ім. VIII Всесоюзної партійної конференції. Кожний прагнув зустріти знаменний день перевиконанням своїх завдань, забезпеченням високої якості роботи.
Особливо відзначилися зварники П. Цуканов, Галкін, Долгов, Чернов, Беседін, Цаплія, Мудриченко, Маркітантів, Зевкін, Князев, Макаров, Белкін і інші. Змагаючись, вони за зміну виконували по півтори-дві норми. В непогоду, коли водою заливало траншеї, зварники перемагали труднощі, проявляючи справжній трудовий героізм.
Не відставали землекопи, укладники. Стахановські бригади землекопів з бригади Крючка, Ніколаєнка, Вінтера, Сейфудінова, Генералова, працюючи на копанні траншей, перевиконували завдання на 150—200 процентів.
Прикладом дисциплінованості були майстри, виконроби, механіки. Виконроби Пінчук, Баєв, Лобусов, Курновгай, Кудасов, Шварц, Лапшин відмінно керували роботами, турбуючись завжди про те, щоб будівники були забезпечені всім потрібним для виконання виробничих норм.
На досягнутих успіхах ми не зупинимося. Бригади з потроєною енергією будують газопровід другої черги. Ми взяли на себе ряд додаткових зобов'язань: в квітні цього року закінчити будівництво 15 кілометрів газопроводу, а до кінця першого півріччя збудувати весь газопровід.
Н. Твердохлєбов, головний інженер будівництва газопроводу Дашава—Львів. 