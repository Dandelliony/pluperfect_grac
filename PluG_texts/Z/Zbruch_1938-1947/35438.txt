◦ ◦ ◦ ◦ ◦ ◦ ◦

Виступ Рузвельта
НЬЮ-ЙОРК, 22. (ТАРС). Агентство Юнайтед Пресс повідомляє, що президент США Рузвельт виступив в Уорм Спрінгт (штат Георгія) по радіо з привітанням до "молодіжних демократичних клубів". "Хоч ми і стоїмо осторонь воєн, що відбуваються в Європі і Азії, — заявив Рузвельт, — я не раджу додержувати поглядів, які висловлюються одним з кандидатів в президенти від республіканської партії, і який твердить, що США не повинні намагатися забезпечити кращий, безпечний порядок і загальний мир, коли для цього настане час". Агентство інтерпретує це місце в промові Рузвельта як натяк, що стосується до представника республіканської партії — Дьюї.
Рузвельт заявив далі, що республіканці стараються залякати народ, заявляючи, ніби "теперішній уряд навмисно намагається втягти країни у війну, або ж, що він неминуче дрейфує до війни". Рузвельт закликав молодих демократів підтримувати нинішній уряд.
Воєнні дії на західному фронті
ПАРИЖ, 22. (ТАРС). Як повідомляє агентство Гавас, "вчора на схід від Неннінга французська важка артилерія бомбардувала ділянки, на яких німці провадили фортифікаційні роботи. Коло 10 літаків літало над цим районом. Над Боргом відбувся повітряний бій. Один літак упав в ліс, що знаходиться поблизу Борга".
ПАРИЖ, 22. (ТАРС). Агентство Гавас повідомляє: "за офіціальними французькими повідомленнями, над французькою територією були збиті 1 винищувач і один розвідувальний літак. Крім того, 1 німецький літак зробив вимушену посадку в Центральній Франції. За відомостями штабу англійської авіації, англійцями було збито 2 "Гейнкеля-111" і 9 Мессершміттів-109". На морі 3 німецьких літаки були збиті англійським флотом. В Норвегії 2 літаки збиті норвежською зенітною артилерією. 1 бомбардувальник, переслідуваний бельгійською авіацією, зробив вимушену посадку в Голландії; 1 бомбардувальник зробив вимушену посадку в Швейцарії, льотчики і літаки інтерновані. В Швеції 1 німецький літак був збитий шведською зенітною артилерією, його команда інтернована.
ПАРИЖ, 23. (ТАРС). Вчора ввечері було опубліковане таке офіціальне французське комюніке про воєнні дії: "На схід від Мозеля вогнем з нашої сторони був відкинутий загін противника, якому вдалося наблизитись до наших постів. Минулої ночі наша авіація зробила кілька глибоких розвідок. Ранком 22 квітня під час повітряного бою наші патрульні літаки збили розвідувальний літак противника, який упав у Бельгії".
В сьогоднішньому ранковому комюніке сказано, що на фронті "не відбулось нічого нового".
Операції німецької авіації в Норвегії
БЕРЛІН, 23. (ТАРС). Як повідомляє німецьке інформаційне бюро, німецька авіація знову взяла участь у запеклих боях у Норвегії, забезпечуючи просування німецьких військ в районі Ельверум—М’ессен—Ліллехаммер. Тут німецька авіація провела численні розвідувальні польоти і атакувала норвежські військові частини, скидаючи бомби і обстрілюючи їх з кулеметів. Об'єктом бомбардувань німецьких літаків були зайняті англійцями околиці Ондолснеса і Намсоса і райони, де відбувалась висадка англійських військ. В результаті бомбардування і кулеметного вогню були розсіяні сконцентровані в деяких пунктах англійські війська і похідні колони. Залізничний вузол Домбос знищений, а портові споруди в Ондолонесі і Намеосі сильно пошкоджені. Німецькі бомбардувальники атакували англійські транспортні судна, що прибувають в норвежські порти. Пошкоджені 3 англійських транспорти. 2 з них зараз же затонули, третій загорівся. Два воєнних кораблі сильно пошкоджені.
Становище в Норвегії
ОСЛО, 23. (ТАРС). В міру пожвавлення економічного життя і Осло повертаються багато підприємців, Пущено в хід більшість підприємств, що спинилися в зв'язку з воєнними діями. Почали функціонувати банки. Але у банків і У власників підприємств нема грошей. Приватні особи тримають гроші у себе. В деяких містах випущені свої бони. Воєнні підприємства окупованих областей одержали великі замовлення і цілком переключились на обслужування німецької армії. Порушення зв'язку з країнами, що постачали сировину, і відсутність сировинних запасів серйозно відбилось на діяльності багатьох галузей промисловості. Норвежська газета "Дагбладет" від 20 квітня пише: "Більшість підприємств завантажена тільки наполовину. Ряд підприємств, що працюють на експорт, звільнив своїх робітників і службовців. Останні події серйозно вплинули на нашу економіку, особливо на судноплавство і на ті галузі промисловості, що працюють на експорт. Наші труднощі великі, і на це не слід закривати очі". 