Нова реформа українського правопису. — Львівська хроніка. — Становище славян в Европі. — "Рухоме гніздо скорострілів". — За зловживання та обманства.

Нова реформа українського правопису. Інститут мовознавства Академії Сов. України опрацював проєкт реформи українського правопису, ліквідуючи "націоналістичні" прогріхи, що були в попередніх правописах. Державна правописна комісія оголосила до нового проєкту багато поправок. Проєкт зреформованого правопису вийде вже в найближчому часі друком.
Львівська хроніка. Поліція арештувала трьох злодіїв: Л. Кеслєра, П. Ноймана та А. Трембусевича за крадіж біжутерії і гардероби, вартости кілька тисяч золотих, з помешкання д-ра Яна Богуцького при вул. Потоцького ч. 63. — При вул. Сикстуській трьох невідомих напасників напало в пятницю 21. ц. м. вечором на адв. д-ра С. Велічкера та його побили. — Невідомий напасник вирвав торбинку з рук Ц. Бек у брамі при вул. Коперника ч. 7 з квотою 7.50 зол. і втік.
Становище славян в Европі. Югославянська преса займається статистикою постійного приросту славянства на европейському континенті на основі наукового німецького журналу "Фольк унд Рассе". Ця статистика незвичайно цікава. В році 1810 було в Европі: 65 міліонів осіб славянської, 63 міліони романської і 59 міліонів ґерманської раси. В р. 1910 відношення було вже таке: славян 187, ґерманів 152, романів 108; у 1930 р. славянські народи мали вже 226, ґерманські 149, романські 120 міліонів душ. Коли зріст окремих рас буде відбуватися в дотеперішній пропорції, то в 1980 р. славян буде стільки, що ґерманів та романів разом. "Фольк унд Рассе" завважує: Отже в 1810 р. славяни становили третину европейців, сьогодні майже половину, а за несповна дальших сто літ буде їх уже три четвертини.
"Рухоме гніздо скорострілів". У найближчому часі американська армія дістане новий автоматичний кріс, що збільшить пятикратно силу вогню піхотинців. Вага нового кріса менша на 4 і пів кґ. від дотеперішнього і має 8 набоїв. Військові знавці запевняють, що новий напівавтоматичний кріс замінить кожного піхотинця в "рухоме гніздо схорострілів".
За зловживання та обманства засіло одного дня перед окружним судом у Радомі двох війтів і 10 солтисів з радомського повіту. Прокуратор притягнув усіх війтів і солтисів за зловживання грошей та обманства в податках. Двох війтів суд увільнив, а 10 солтисів засудив на кару вязниці від 6 місяців до 2 років. 