◦ ◦ ◦ ◦ ◦ ◦ ◦ ◦ ◦ ◦

Тридцятиліття шкіл CC Василіянок у Станиславові. У трицятиліття освітньо-виховної праці шкіл СС. Василіянок у Станиславові (давніше Прив. Учит. Семинарія та Школа Вправ. сьогодні Прив. Дівоча Ґімназія, Гуман. Ліцей, Вселюдна Школа та Курс Домашнього Господарства) відбудеться 4. червня ц. р. ювилейне свято з такою програмою: 1) Архиєрейські Служби Божі (читаня) в катедральній церкві в 9. год., 2) Товариські сходини в салях заведення в 11. год., 3) Відкриття вистави ручних робіт і рисунків учениць Всел. Школи і Ґімназії та праць Курсу Дом. Господарства в салях заведення в 15. год,. 4) Святочна академія в залі мислення в 19. год. Просимо всіх колишніх учениць заведення відгукнутися численною участю на цю свою ювилейну імпрезу. Адреса: Станиславів, Петра Скарги 17 — Комітет.
Можна купити протигазові маски. В найближчих днях появляться у продажі протиґазові маски. Ціна одної маски 15.75 зол. для членів ЛООП та 17 зол. для всіх інших. Можна буде купити маску на 6 місячних рат, але тоді ціна буде 16 зол. для членів ЛООП та 18. зол. для всіх інших. Крім цих ґумових протиґазових масок будуть у продажі провізоричні протиґазові маски в ціні 2.30 зол. Ці маски вшиті з кількох верств флянелі з верствою активного вугля в середині. Така маска хоронить людину перед ґазом 4 а то і 5 годин, хочаб навіть у згущеному ґазі.
В Польщі не висвітлюватимуть німецьких фільм. Управа "Союзу Польських Власників Кінотеатрів" заборонила всім своїм членам висвітлювати фільми німецької продукції або з німецькою мовою. Як причину управа подала те, що німецькі власники кінотеатрів не дотримали умови і на 51 німецьких фільм, висвітлених у Польщі, набули тільки 7 польських фільм, а висвітлили тільки одну.
Львівська хроніка. Поліция арештувала Юрія Мацюка під замітом систематичної крадежі будівельних матеріялів зі складу заліза при вул. Личаківській. — Івана Партику, без місця за мешкання, арештували під замітом крадежі гардероби в бараку при вул. Обмінського. — Мотоцикліст Степан Чарнецький наїхав на таксівку Івана Панчишина з Левандівки та ушкодив лівий болотник. — До загального шпиталю привезли Ігнатія Швама, який протяв собі ліву руку, вибивши шибу у своїм власнім мешканню. — Маріянові Цєслякові вкрав хтось на вулиці Сикстуській вічне перо вартости 25 зол. із кишені маринарки. — Параскевія Шік повідомила поліцію, що 16 ц. м. вийшла з хати її 16-літня дочка Михайлина й досі не вернулася — Якийсь злодій вкрав Данилові Голякові з шафи, яка стояла в готелі "Імперіяль", касетку з готівкою 650 зол. та убранням вартости 100 зол. 