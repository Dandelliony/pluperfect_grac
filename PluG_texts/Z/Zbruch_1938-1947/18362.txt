Вправи протилетунської оборони.  — За прославлювання пок. полк. Коновальця. — Присуд на ендецьких демонстрантів. — Адвокат намовляв до фальшивих зізнань.

Вправи протилетунської оборони у Львові. Уже в найближчому часі відбудуться у Львові великі вправи протилетунської оборони. Керівництво протилетунської оборони бажає приготовити львівське населення до цих вправ і розведе тепер широку освідомлюючу пропаґанду у пресі, в кінах, у театрах, в радіо і т. д., щоб у моменті вправ кожний знав, як має у хвилині небезпеки поводитись.
За прославлювання пок. полк. Коновальця. Перед окружним судом у Перемишлі відбулась розправа проти Остапа Романа Линди та Розалії Хархаліс за те, що вони після вбивства полк. Е. Коновальця розкинули були на передмістях Яворова летючки, в яких прославлювано Покійного. Линку засудили на 5 років вязниці, а Розалію Хархаліс на 3 роки вязниці.
Присуд на ендецьких демонстрантів. Як ми подавали, в понеділок почалася судова розправа проти ендецьких демонстрантів, які в листопаді минулого року побили жидів і повибивали вікна. Розправа закінчилася ще того самого дня. Суд засудив приватну службовичку Яніцьку, студента унів. Станислава Опєлю та Петра Гайдаша студ. пол. на кару 6 місяців вязниці із припиненням на 4 роки. Фридерика Лянґа ґімназійного учня віддав суд під догляд батьків. Альбіна Тшцінського студ. унів. засудили на 6 місяців вязниці без припинення тому, що він уже був караний за збіговище. Інших підсудних звільнили.
Адвокат намовляв до фальшивих зізнань. Відомий у Львові адвокат і лєктор стеноґрафії у львівському університеті д-р Максиміліян Месусе станув перед судом під замітом, що він двічі намовляв Станислава Рудку та його жінку Катерину до фальшивих зізнань. Перший раз ішло про цивільну справу перед городським судом у справі проти Йосифа Гавснера та Олени Вронської за заплату чиншу. Тоді д-р Месусе намовляв Рудка, щоб він зізнав, що він діставав по три зол. за те, що пильнував крамницю, а не два зол. За другим разом знову намовляв Месусе, щоб Катерина Рудка зізнавала теж неправду в іншій справі. Крім того др Месусе буцімто грозив Рудкам, що їх убє. Розправу відложили. 