Революційне полум'я

Повалення тронів парів та кайзерів, революційна боротьба пролетаріату Центральної Європи проти влади капіталу і, насамперед, проголошення на одній шостій земної кулі влади робітників і селян та народження у вогні революції Української Радянської Соціалістичної Республіки сповняли пролетаріат всієї Західної України нечуваним революційним піднесенням.
Боротьба була нерівна і затяжна. Вона велася за скинення влади пануючого капіталістичного класу, за розгромлення української буржуазії та соціал-демократичних зрадників. Коли пролетаріат Галичини повстав, пепеесівські вожаки — дашинські і морачевські розправлялися з робітничими Радами у Варшаві, Любліні і на Шлеську. Уесдепівські вожаки — разом з українською буржуазією гуртом і в роздріб продавали народ і його добро польській шляхті та європейським імперіалістам.
Економічне становище робітників нафтового басейну було розпачливе. Панували голод і безробіття. На нафтових підприємствах і солеварнях Стебника робітники працювали по 16—20 годин. Навіть буржуазні газети не могли замовчати тих страхіть. Газета повітової "Української Національної Ради" писала: "Серед робітників велике невдоволення по причині невиносимої дорожнечі і тривалого робочого дня, безліч рук шукає праці, хліба. Видалюється з праці тому, що другий працює 20 годин замість 8 годин". Газета застерігає українську буржуазію перед поганими для неї наслідками з такого становища. І коли українська буржуазія, яка мала повні вуха від спекуляції нафтою і свічками, одразу не відгукнулася, та сама газета лякала її: "Цілі стоси хліба і тіст по казкових цінах у всіляких крамницях б'ють в очі голодуючих і підносять невдоволення з нашої України... Робітник в розпуці очікує спасіння від невідомих осіб — спасителів зі Сходу".
І прийшов терпінню край. Невідоме зі Сходу стало відомим. Кличі Жовтня розбурхували гнаних і голодних робітників, розпалювали їх гнів і одночасно вчили. Робітники Стебника організовують першу на цих землях робітничу Раду, беруть копальню в свої руки, пускають її та запроваджують 8-годинний день праці.
Цей революційний почин стебницьких робітників захоплює нафтовиків. У копальнях і на фабриках Борислава та Дрогобича господарями стали робітничі Ради. Встановлюється 8-годинний день праці. На фабричних будинках і копальнях — червоні прапори. Українська буржуазія перелякалась, вона не посміла вже мілітаризувати робітників, але натискує на своїх продажних уесдепівських наймитів. І хоч вони хитро підлабузнювалися до несвідомості трудящих: мовляв, "держава наша слаба, молода, фабрики стоять, багато безробіття"... отримати революційних виступів робітництва вони вже не змогли. Ще кілька місяців, і пролетаріат Дрогобича зі зброєю в руках виступив проти них і їх буржуазних спільників.
І в Дрогобичі великим став Жовтень. Над нафтовим басейном замайоріли червоні прапори, влада була в руках робітничої і жовнірської Ради.
Пролетарське серце колишньої Західної України не перестало горіти революційним вогнем і тоді, коли українська буржуазія та уесдепівські запроданці знову віддали трудящих в ярмо польської шляхті. 17 вересня 1939 року серця трудящих спалахнули величним полум'ям. Вони навіки будуть пламеніти з міліонами сердець великої сім'ї народів Радянського Союзу,
П. Кузьмінчук. 