◦ ◦ ◦ ◦ ◦ ◦ ◦

Нові школи у Жовкві
Раніше в м. Жовкві була одна польська гімназія, до якої минулого року прийняли тільки 13 учнів-українців. Після встановлення Радянської влади у Жовкві відкрито нову українську школу, в якій навчається 130 учнів. Крім цього працює середня вечірня школа для дорослих.
В жовківському повіті впорядковано і обладнано 103 школи та відкрито 7 нових шкіл в селах. Навчання в школах проходить на українській мові. Відділ освіти Тимчасового Управління створив комісію по ліквідації неписьменності. В кожному селі буде організовано кілька гуртків для неписьменних і малописьменних.
Відкрито п'ять державних магазинів
У Жовкві відкрито 5 державних магазинів для продажу населенню товарів першої потреби. До міста завезено багато борошна, цукру, солі і тютюну. Організовано також постачання трудящих паливом.
В селах повіту працюють 86 крамниць. Кооперативна спілка купує у селян всі продукти по встановлених цінах, постачає промисловими виробами по цінах довоєнного часу. Попит на цукор і шоколад на селі значно збільшився. До війни кожне село споживало пересічно 100 кілограмів цукру в місяць, а зараз споживає 400 кгр.
Збільшилось виробництво цигарок
Тютюнові фабрики міста Винники та Монастериська збільшили випуск тютюнових зиробів. Продукція обох фабрик досягла 206 міліонів штук цигарок на місяць, в той час, як до війни вироблялось тільки 144 міліонів цигарок. В грудні заплановано довести виробництво цигарок до 224 міліонів штук.
Збільшення продукції цілком забезпечить потреби населення в тютюнових виробах. У Львові, а також по області організовано вже 12 державних тютюнових магазинів, 4 кіоски та 16 ларків. 