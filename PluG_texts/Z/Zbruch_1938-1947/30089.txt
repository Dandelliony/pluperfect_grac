◦ ◦ ◦ ◦ ◦ ◦ ◦

Оперативне зведення штабу Ленінградської військової округи
Війська Ленінградської військової округи протягом 1-го грудня продовжували просування вперед.
На Мурманському напрямі нами зайнятий порт Петсамо.
На Ребольському напрямі наші війська наближаються до станції Нурмес.
На Поросозерському і Петрозаводському напрямі наші війська просунулись на 25 кілометрів від держкордону.
На Карельському перешийку наші війська вийшли до гирла р. Топпаліен Іокі на березі Ладожського озера, зайняли ст. Рауту Кексгольмської залізниці, пройшли місто Терріокі, зайняли вузлову ст. Тюрісева, селище Кауніс, ст. Ваммелсуу по залізниці на Койвісто.
Фінські війська відходячи спалюють села і силою уводять населення.
Фінська авіація намагалась штурмувати наші війська на Карельському перешийку, але зустрівши відсіч нашої авіації швидко пішла вглиб фінської території. Підчас бомбардувальних польотів нашої авіації фінська авіація де-не-де намагалась вступити в бій, при цьому збито 10 фінських літаків. З нашої авіації не повернулись на свої аеродроми 2 літаки.
Війська Ленінградської військової округи протягом 2-го грудня продовжували просування вперед.
На Мурманському напрямку наші частини переслідують частини фінських військ, які відходять від Петсамо (Печенга).
На Ухтинському, Ребольському, Поросозерському і Петрозаводському напрямках наші війська просунулись на 30-35 кілометрів на захід від держкордону.
На Карельському перешийку наші війська заняли села: Хармаа, Тарпіла, Лаутсілта, Ахіярви, Кірка Кивеннапа, містечко Райвола і залізничну станцію Райвола, село Палкола (на узбережжі Фінської затоки).
Через несприятливу погоду для польотів, бойових дій авіації не було.
Міністерська чехарда в Хельсінках
ЛЕНІНГРАД, 1 грудня. (ТАРС). За одержаними з Хельсінок відомостями ранком 1 грудня уряд Каяндера подав у відставку і був замінений "урядом" Таннера. Вечером того ж 1 грудня подав у відставку "уряд" Таннера і був замінений "урядом" на чолі з директором фінляндського банку — Рісто Рюті. В цьому останньому "уряді" Таннер вже став міністром закордонних справ. Чи на довго організований цей новий "уряд" ніхто сказати не може. 