◦ ◦ ◦ ◦ ◦ ◦ ◦

Німецька преса про нові маневри англо-французського блоку
БЕРЛІН, 2 березня (ТАРС). Днями англійська газета "Дейлі Телеграф енд Морнінг Пост" виступила з повідомленнями про те, що ніби Гітлер підготував до приїзду Уеллеса нові мирні пропозиції. Це повідомлення було передруковано багатьма англійськими, французькими і американськими газетами. Згідно цьому повідомленню, Німеччина ніби висунула такі п'ять умов миру:
1. Відновлення польської держави на частині території, зайнятій Німеччиною з наданням їй виходу в море.
2. Надання самоуправління Чехословаччині.
3. Відновлення Австрії.
4. Повернення Німеччині їх колишніх колоні.
5. Участь Німеччини в загальній конференції по роззброєнню.
Як повідомляє німецьке інформаційне бюро, німецькі газети дають різку відсіч цим повідомленням англійської і французської преси, називаючи 'їх "новою провокацією англо-французських паліїв війни". Газета "Дейче Альгемейне Цейтунг" вважає заяву такого роду повідомлення "ознакою нервозності" в англо-французських керівних колах.
"Погані нерви, — пише газета, — ніколи не вважались ознакою сили і впевненості, тим більш у воєнний час. Верховне керівництво Німеччини не потребує компромісів для того, щоб забезпечити життєвий простір Німеччини в Середній Європі. Німеччина ще ніколи не була так сильна у воєнному і економічному відношенні".
Газета "Данцігер Форпостен" пише, що метою західних держав зараз є розчленування Німеччини. Поскільки вони відхилили мирні пропозиції Німеччини, Німеччина прийняла виклик. Боротьба буде продовжуватися до перемоги.
Німецьке Інформаційне бюро про підсумки першого півріччя війни
БЕРЛІН, 2 березня. Німецьке інформаційне бюро передає таке повідомлення: "Заступник державного секретаря США Уеллес прибув у Берлін якраз в перший день другого півріччя війни, тобто в той день, коли доречно підвести підсумки війни за минулий період. В німецьких політичних колах вважають, що є всі підстави висловити задоволення ходом війни.
Підсумки війни можна підвести коротко так: поперше, Англія і Франція знають, що вони не зможуть перемогти Німеччину ні в економічному, ні в воєнному відношенні; по-друге, відповідні заходи Німеччини, направлені проти англійської блокади, що порушує міжнародне право, становлять Англію (як це показують відомості про втрати флоту противника) якраз в той стан, в який Англія хотіла поставити Німеччину; потретє, німецькі озброєні сили перебувають у повній готовності і ждуть наказу про нанесення вирішального удару, строків якого ніхто не знає, але у відношенні якого всі можуть бути впевнені в тому, що він перевершить всі нинішні уяви про силу воєнного удару".
Далі в повідомленні говориться, що чим більш безнадійнішим стає становище Англії, тим більш посилюються її намагання організувати два фронти війни проти Німеччини, шляхом втягнення В неї нейтральних країн. "Навіть якщо Англії вдасться, — говориться в повідомленні, — притягти на свій бік деякі нейтральні країни, то вона може прорахуватися, бо те, що одержить Англія в результаті допомоги тієї або іншої нейтральної країни, ніяким чином не можна порівняти з тим, що виграла Німеччина, дякуючи дружбі з Радянським Союзом". 