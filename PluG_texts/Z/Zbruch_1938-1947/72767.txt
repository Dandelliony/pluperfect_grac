З вірою у краще завтра

Львів, листопад 1942.
В нашому громадянстві поруч оптимістів є і песимісти, що зневірившись відбирають іншим охоту до праці, а тимсамим послаблюють життєрадісність і життєздатність народнього організму. Це тим прикріше, що воно походить не з розумових причин, тільки з психічних т. зв. настроїв, а що ця настроєвість доволі заразлива, тому з нею, як з інфекцією, треба обовязково боротись.
Звідки походять зразки тієї недуги — відомо. Вони походять із нашої вдачі, з нашої настроєвости; походять ще й з того, що ми часто поза дрібними, щоденними, здебільша особистими турботами, затрачуємо образ цілости, занадто звертаючи увагу на власні переживання — за часто генералізуємо поодинокі випадки при чому не відрізняємо дрібниць від сутнього, з тому й витягаємо фальшиві висновки, тоді як до розвязки всіх справ треба підходити розумно і з вірою. Коли ж ми на все матимемо лиш одну відповідь, що мовляв шкода праці, бо вона даремна, коли тільки охкати й бідькати будемо, все нарікаючи на долю, або лише критикуватимемо інших, замість взятися самим за працю, то ясно, що залишимось позаду, та проґавимо кожний сприятливіший момент.
Останні роки перед війною не були з нас найкращі, приходилось наприкінці вже здавати деякі з позицій по цьому боці Збруча. А що ж уже говорити про дійсність за Збручем, де ми, як нація були загрожені від основ, тому близькі заглади? Тепер усе змінилось — і хіба усякий добре здає собі з цього справу, що ми самі не в силі були відмінити своєї долі та що вичерпані боротьбою до решти, мусіли б лягти на боєвищі. Тепер ми і відіткнули; маємо змогу розгорнути руки до тієї праці, якої так багато перед нами. При тому маємо ще й один диспозиційний осередок, який кермує цілим нашим організаційним життям, охоплюючи всі ділянки національного життя. Це побудована на провідницькій системі організ. українців — УЦК і його низові клітини, завдяки чому ми дістали змогу в порозумінні з владою автономно вести справи, що відносяться до проявів нашого життя, як до відрубної національної спільноти. Це ділянки: суспільної опіки, виховання молоді, культурно-освітнього життя ітд.
І коли ми до війни не могли рівнятись у нічому з державними народами, то сьогодні настали помітні переміни. Деякі нації після програної війни втратили дуже багато, а проте й вони не опускають рук, лише пристосувались до реальної дійсности і працюють. Ми не маємо що тратити, а можемо зискати. Тому й песимізм у нас ніпричому.
У новій дійсності ми мали в першу чергу змогу рятувати наші західні землі — Холмщину, Підляшшя, Посяння і Лемківщину. На цих українських землях є вже рідне шкільництво, дитячі садки, читальні УОТ, кооперативи, спортові гуртки, свобода віроісповідання і розвій національного життя забезпечений, а ці наші землі, що здавались раз на все вже втраченими, те пер стають прикладом, до чого доводить невсипуща праця з вірою у позитивний вислід. Вслід за цим іде й безліч інших можливостей, що досі були перед нами закриті. Маємо змогу працювати в урядах, а нижча т. зв. самоуправна адміністрація всеціло вже в наших руках, при чому окремі курси підготовляють ще кадри нових самоуправних працівників. Можемо також узяти в свої руки торгівлю і промисл, скріплюючи тим наш третій стан і зміцнюючи наше становище по містах. При чому в цій нашій мандрівці в міста не зустрічаємо тепер перешкод. Навпаки фахове шкільництво дає змогу вишколювати кадри наших фахівців, які зайняли б варстати праці в місті.
Так можна би перейти ділянку за ділянкою, що є тими можливостями, які стоять перед нами отвором і дають змогу розгорнути крила до лету. Отже нема причини до песимізму, а хто твердить інакше, цей або не орієнтується в положенню, або належить до невдачників. Бо тільки від нас самих залежить, чи будемо мати відкриті вуха й очі на все, що довкруги діється, чи зуміємо втиснутися в усі ці щілинки, що їх ставить перед нами отвором сьогоднішній час і чи потрапимо виповнити життя нашим змістом. Маємо тепер змогу направити давні занедбання й розбудувати наше життя, а в якому ступні це зробимо — це залежить виключно від нас.
Та не зробимо цього лише наріканням, бідьканням, лише організованою, пляновою працею, сповнені вірою у висліди і краще майбутнє. Тому не час на зневіру і чорні думки — треба вилікуватися із духового безділля, пустих деклямацій про хотіння й бажання, а взятися за працю з вірою у краще завтра.
В. Б. 