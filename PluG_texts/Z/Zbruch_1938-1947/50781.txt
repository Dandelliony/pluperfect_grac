Товариська зустріч

Зустріч академіка-орденоносця О. Н. Соколовського з професорами і викладачами політехнічного інституту
Вчора вечером у великому залі Львівського політехнічного інституту відбулася товариська зустріч академіка-орденоносця, дійсного члена Академії Наук УРСР Олексія Ніканоровича Соколовського з професорами і викладачами політехнічного інституту.
В своїй яскравій лекції Олексій Ніканорович Соколовський розповів про досягнення сільськогосподарських наук в Радянському Союзі і зокрема розказав про свої нові роботи в галузі ґрунтознавства. Він розповів також про те, що покращення грунту позначається на поліпшенні іригаційного, іриготехнічного і шляхового будівництва.
Величезне значення для покращення грунту має засолонцювання води. Новий метод ретельно випробувався Харківським сільськогосподарським інститутом і рядом інших інститутів Радянського Союзу. Цей метод полягає в тому, що грунт обробляється спеціальним розчином солі. Після такої обробки сіль розчиняється, а насичені натрієм колоіди (найдрібніша частіша грунту, глини, тощо) набрякають, всі прогалини між часточками замуровуються. Таким чином поверхня грунту перестає пропускати воду.
Новий метод академіка О. Н. Соколовського має величезне практичне і економічне значення, бо набагато здешевлює будівництво водосховищ, каналів, гребель. Академік О. Н. Соколовський розповів також про дружну наполегливу роботу колективу Харківського сільськогосподарського інституту над новими проблемами покращення грунту.
В товариській бесіді взяли участь відомі вчені професори Львівського політехнічного інституту Мусерович А. Я., Братро Е. Л., Круковський В. А., Рослонський Р. Р., Шимкевич Д. С., Богуцький І. А., секретар Львівського обкому БП(б)У по пропаганді тов. Приходько і інші. В своїх виступах професори Іошт, Братро, Мусерович, Шимкевич підкреслили те величезне значення, яке мають наукові досліди академіка О. Н. Соколовського і їх практичне застосування.
— Ми повинні всіляко ширити цей новий блискучий метод, — підкреслив професор Шимкевич, — треба ширше організувати практичну роботу агрономів з інженерами, вишукуючи нові можливості для покращення грунту.
Наприкінці бесіди директор політехнічного інституту т. Шпилько від імені професорів і викладачів інституту щиро вітав академіка О. Н. Соколовського.
***
Сьогодні вечером в політехнічному інституті відбудуться збори студентів агрономічного факультету політехнічного інституту, на яких академік О. Н. Соколовський прочитає доповідь на тему: "Радянське грунтознавство в боротьбі за високий урожай". 