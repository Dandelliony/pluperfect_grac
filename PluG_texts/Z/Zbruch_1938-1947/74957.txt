За авторитетний провід

Львів, 28 грудня.
Одною з найважніших вимог нашого життя під сьогоднішню хвилину є піддержувати і тримати високо авторитет нашого проводу.
Пригляньмося, що не таке авторитет і на що він нам здався.
Авторитет — це чуже слово і значить: повага, сила, пошанування, загальне признавання комусь рішати в якійсь справі, наприклад, в науці, в громадянському житті, в політиці і т. п.
Отже говоримо про авторитет батьків, про авторитет священика, учителя в громаді, говоримо про авторитет старших людей, про авторитет передових людей в науці, в політиці, в господарських справах і т. ін. Авторитет в життю людини й народу потрібний не тільки, щоб був зразком поведінки чи взагалі діяння, але й тому, щоб було кому вести провід, щоб було кому людину чи нарід впевнити, що їх праця, діяння правильні. Без авторитету людська спільнота сходить на манівці, занепадає і гине. Коли в родині впаде авторитет без батька-матері, годі діти роблять по своєму, сходять на манівці і врешті марнуються. Коли в товаристві нема авторитету, таке товариство підупадає. Те саме можна сказати про громаду і цілий нарід.
Тому авторитет є потрібний.
Ми переживаємо тепер переломові хвилини нашої історії. Або вийдемо ціло і переможно із цієї заверюхи, займемо врешті належне нам місце серед народів Европи і світу, або впадемо й згинемо як нація! Це не переборщення: нас жде повна заглада як народу і як одиниць зокрема, коли б большевики перемогли й залили Европу. Нам ані нікуди втікати, ані не найти помилування у большевиків. Це нам треба тямити: іншого виходу для нас, українців, нема.
Значиться, все наше діяння мусить бути наставлене на перемогу. Ми мусимо собі освідомити, що війна тепер йде за те, чи европейські народи і їх культура мають далі існувати, чи мають загинути. Якби Европу залив большевизм, тоді пропала б европейська культура, пропали б і европейські народи. З ними пропали б і ми.
А щоб наша праця дійсно причинилася до остаточної перемоги над большевизмом, мусимо мати добрий провід, авторитетний провід, якому всі повинувались би без винятку. А кожний нарід має такий провід, на який він заслуговує. Значиться, коли ми самі свого проводу не пошануємо, коли не будемо виконувати його доручень і приказів, тоді його авторитет паде в наших очах і в очах чужих. Навпаки, коли ми його шануємо, виконуємо його доручення, коли йдемо беззастережно за ним, то його авторитет росте не тільки в наших очах, але й в його очах. Він набирає певності у своїй праці, він бачить, що є висловом волі цілого народу. Провід народу мусить бути неначе збірною волею всіх одиниць народу, тоді він поведе народ до кращого завтра.
Під цю пору нашим проводом є Український Центральний Комітет з усіма його підбудовами: Українськими Окружними Комітетами, Делєгатурами й мужами довір'я. В Українському Комітеті зосереджується все наше національне, культурно-освітне, господарське і громадське життя. Все, що у нас діється з прилюдному житті, діється за вказівками Українського Комітету. І тому наш Комітет мусить мати авторитет серед громадянства, коли від нього вимагаємо правильної праці, яка має бути корисна для цілого народу. А всякі критики, говорення поза плечі — шкідливі; хто бере у них участь, діє на шкоду цілого народу.
Вороги використовують кожну нагоду, щоб підривати авторитет нашого проводу, нашого Комітету. Вони не мусять робити це просто. Ні, вистане, що будуть ширити зневіру серед народу. Коли ми наставляємо вуха на їх підшепти, то ми цим також підриваємо повагу, авторитет свого проводу. Тому геть від себе шептунів, наших ворогів! Не слухаймо ніяких провокаційних підшептів, бо це наш ворог, який хоче ще й тепер на нас мститися, бажає нашої загибелі. Маємо свій провід, свій Українсьхий Комітет, що знає, який тягар взяв на свої плечі і який знає, що тільки він, а ніхто інший, відповідає за долю народу. Але він теж знає, що його праця буде тоді корисна для народу, коли ввесь народ з довір'ям піде за ним. І тому наш провід має право від нас вимагати довір'я, має право вимагати пошани свого авторитету.
Тому нашим основним завданням під цю пору є:
Тримати високо авторитет свого проводу, авторитет Українського Комітету! 