◦ ◦ ◦ ◦ ◦ ◦ ◦

Дії англійської авіації за чотири місяці війни
ЛОНДОН, 30 грудня. (ТАРС). Агентство Рейтер повідомляє про підсумки дій англійської авіації за перші 4 місяців війни.
До 25 грудня англійські літаки берегової оборони зробили 3 мільйони 750 тисяч міль за 44 тисячі льотниих годин. Англійські літаки дали охорону 400 караванів суден. Об’єднання англійських бомбардувальників зробили 27 масових польотів над Німеччиною. Крім того англійські літаки пролітали над окремими промисловими центрами Північної Німеччини, у тому числі над Берліном і Потсдамом.
Під кінець агентство зазначає, що ще до початку воєнних дій було вжито ряд заходів по координації дій між англійськими і французькими військовоповітряними силами. За кілька днів до початку війни у Франції вже перебувало кілька ескадриль як бомбардувальників, так і винищувачів. Англійські літаки, діючи спільно з французькою авіацією, провели ряд складних фотознімок укріплень противника. Крім того англійські винищувачі ефективно несли охорону французських портів, що дало можливість завершити перекидання англійської експедиційної армії у Францію без втручань з боку противника.
Новорічний наказ Гітлера
БЕРЛІН, 30. грудня. (ТАРС). Німецьке інформаційне бюро передає зміст новорічного наказу Гітлера по озброєним силам Німеччини. У своєму наказі Гітлер відмічає, що 1939 рік був роком випробувань для німецької армії. Перемога над Польщею, говориться в наказі, зміцнила безпеку Німеччини на Сході і ліквідувала несправедливості Версальського договору. "Найтрудніша боротьба, — говориться в наказі, — від якої залежить доля німецького народу, — ще попереду". Під кінець Гітлер висловлює впевненість в перемозі Німеччини.
БЕРЛІН, 30. грудня. (ТАРС). Головнокомандуючий військово-повітряним флотом Німеччини, генерал-фельдмаршал Герінг опублікував новорічний наказ по військово-повітряному флоту. В наказі Герінга відмічається, що "домагання Німеччини встановити мир загнали невдачі через руїнницькі устремління Англії". Відмітивши успіхи німецького військово-повітряного флоту під час війни з Польщею, а також на західному фронті, Герінг заявляє, що німецький військово-повітряний флот боротиметься за перемогу Німеччини.
Сьогодні ж опубліковані новорічні накази головнокомандуючого сухопутними силами генерал-полковника Браухіча і командуючого військово-морським флотом генерал-адмірала Редера.
Нота німецького уряду
БЕРЛІН, 30 грудня. (ТАРС). Німецьке інформаційне бюро передає зміст ноти німецького уряду представникам нейтральних країн у комісії Ліги націй по мандатам, а також урядам Англії і Франції (через держави, що представляють інтереси Німеччини). У своїй ноті німецький уряд протестує проти того, що Англія і Франція використовують свої підмандатні території у військовій меті. Нота вказує, що згідно статуту про підмандатні території Англія і Франція не мають права втягувати ці країни у війну проти Німеччини. Далі в ноті говориться, що німецький уряд вважає ці дії незаконними і покладає всю відповідальність за ущерб, який буде завдано проживаючим у цих країнах німцям і їх інтересам, на уряди Великобританії, Франції, Австралії, Нової Зеландії та Південної Африки.
(Мандатними територіями Англії і Франції являються: Палестина, Камерун-британський, Танганайка, Того-британський, Науру, Сирія, Камерун-французський, Того-французький та інші). 