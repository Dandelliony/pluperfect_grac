За справу трудящих, за Сталіна!

В просторій залі Державного інституту радянської торгівлі зібралось понад 300 студентів, викладовців на збори, присвячені зустрічі з академіком К. Й. Студинським, якого трудящі Львівського виборчого округу висунули кандидатом у депутати Ради Союзу. Присутні з винятковою увагою заслухали промову тов. Студинського, перериваючи її бурхливими оплесками на честь могутньої комуністичної партії більшовиків, на честь великого вождя народів товариша Сталіна.
Від імені присутніх кандидата в депутати тов. Студинського вітали промовці — студенти гг. Шехтер, Едельштейн та інші.
Промова тов. К. Й. Студинського
Шановні друзі! Я безмежно радий і вдячний виборцям, які висунули мою кандидатуру для балотування в депутати верховного органу влади. Я вже стара людина, але опинившись серед вас, молоді, відчуваю приплив енергії, легко мені говорити.
Сьогодні мені з вами можна було б багато де прощо говорити. Довге життя я прожив. Але розповім вам про найщасливші дні на своєму віку, про дні перебування разом з членами Повноважної Комісії Народних Зборів Західної України в столиці нашої соціалістичної батьківщини, Москві. Ми з захопленням оглядали нові будинки, вулиці, що виросли в Москві протягом останніх років, пам'ятники старовини, чудові нові заводи, збудовані за останнім словом техніки, грандіозний канал Волга — Москва, московське метро, яке в собі концентрує не тільки згусток наймогутнішої техніки, а й високий клас мистецтва.
Далі тов. Студинський розповідає про зустріч делегатів від західно-українського народу з керівниками партії і радянського уряду, з великим вождем трудящих всього світу товаришем Сталіним. Слова виголошені академіком про товариша Сталіна повні великої любові, теплоти. Вони викликали в залі бурхливі оплески присутніх.
— В Москві, — продовжує тов. Студинський, — мені довелося добре ознайомитись з життям і побутом молоді. Я зустрічався з молодими робітниками, студентами, і учнями шкіл, я бачив багато малих дітей. Мене скрізь радісно зустрічали молоді громадяни Радянського Союзу. Це люди культурні, забезпечені всім, це люди, які не знають страждань, їх не страшить завтрашній день. Молодь дихає радістю, бо вона відчуває про себе повсякденне піклування радянського уряду, партії і особисто товариша Сталіна. Для мене стало зрозуміло, чому радянська молодь таж славить свого вождя, з таким завзяттям аплодує завжди, коли на зборах лунає слово — Сталін.
— Вам відомо, що в Радянському Союзі молоді вільна дорога в науку. В інститутах, університетах студенти — діти робітників і селян, не тільки навчаються безкоштовно, а й одержують державну стипендію в розмірі від 160 до 400 карбованців, живуть у чудових гуртожитках. В їх розпорядженні гарно устатковані лабораторії, кабінети і т. д. Тепер і ви маєте можливість жити так як живе молодь Радянського Союзу. Настає час коли і в нас для дітей робітників і селян гостинно відкриваються двері інститутів, університетів. Оволодівайте наукою, вам допомагає держава. Вже студентові не доведеться більше бігати по закінченню занять "на заробітки", репетирувати бездарного сина якоїсь пані.
— Товариші, всі ми трудящі колишньої Західної України, позбувшись польської шляхти, тепер маємо одне нестерпне бажання — в недалекому часі бачити на своїх західно-українських землях життя пишно розквітлим, щоб і в нас виросли нові фабрики, заводи, щоб на селі у нас організувалися десятки і сотні нових колгоспів (оплески). І так безперечно буде, товариші. І я вважаю, що обираючи нас депутатами у Верховні Ради, трудящі вимагатимуть, щоб ми віддано боролися за таке чудове життя.
— Я закінчую, товариші, але ще хочу звернути вашу увагу на таке. Ви знаєте, що капіталісти зараз із всіх сил лізуть, щоб розпалити ще ширше світову війну, втягнути до неї і Радянський Союз. В буржуазних парламентах виступають з нервовими промовами президенти, ллють бруд на Радянський Союз. Нервується Чемберлен, нервуються правителі Франції і Італії. Горить грунт під ногами у панів, щось не все виходить у них з здійсненням їх планів, не вдається обдурити трудящих.
— В Москві на засіданні третьої позачергової сесії Верховної Ради Союзу РСР я чув промову Голови Радянського уряду тов. Молотова. Я слухав її затаївши подих. Велика твердість, упевненість, велика сила, сила всього 183 міліонного радянського народу, об'єднаного в дружню сім'ю, відчувалася в словах тов. Молотова (оплески). В словах тов. Молотова була сила партії більшовиків, яка веде радянський народ до комунізму (оплески).
— Під керівництвом партії більшовиків, під керівництвом людини з великим серцем і з великим розумом — товариша Сталіна збудуємо і ми у себе нове, радісне життя (оплески). 