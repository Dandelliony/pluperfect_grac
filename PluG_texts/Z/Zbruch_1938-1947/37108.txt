◦ ◦ ◦ ◦ ◦ ◦ ◦

Розпорядження німецьких властей в Норвегії
ОСЛО, 24. (ТАРС). Німецькі власті окупованих областей Норвегії дозволили повернутись на батьківщину 2.500 норвежцям, раніше евакуйованим в Швецію. Для жінок і дітей в'їзд вільний, чоловіки піддаються паспортному контролеві.
Затемнення в Швеції скасоване
СТОКГОЛЬМ, 24. (ТАРС). Затемнення, що провадилось по всій Швеції протягом 12 днів, з сьогоднішнього дня скасоване.
Воєнні дії в Норвегії
БЕРЛІН, 25. (ТАРС). Німецьке інформаційне бюро передає, що 24 травня коло берегів Норвегії німецькими літаками пошкоджений ворожий авіаносець. Крім того, пошкоджені ворожий крейсер, один транспорт, два торгових пароплави і великий танкер. Танкер був вимушений викинутись на берег. Для посилення німецьких військ, які оперують в районі Нарвіка, були скинуті на парашутах гірські стрілецькі частини.
Американські повідомлення
НЬЮ-ЙОРК, 25. (ТАРС). За повідомленням агентства Ассошіейтед Пресс, французи висадили в повітря шлюзи на каналі, що з'єднує Рейн з Роною, і затопили значну частину французської території. На думку спостерігачів, цей захід посилює лінію Мажіно в даному секторі і звільняє частину військ для північно-західного фронту.
Німецькі літаки над Англією
ЛОНДОН, 23. (ТАРС). Агентство Рейтер передає, що в ніч на 22 травня німецька авіація зробила наліт на південне і східне побережжя Англії. Скинуті запалювальні, а також вибухові бомби великої сили.
Іспанське Марокко оголошене воєнною зоною
РИМ, 24. (ТАРС). Газети повідомляють, що іспанське Марокко оголошене воєнною зоною.
Дії англійської авіації
ЛОНДОН, 24. (ТАРС). Міністерство авіації повідомляє, що в ніч на 23 травня великі з'єднання англійської бомбардувальної авіації зробили напад на воєнні об'єкти в тилу противника. Могутні з'єднання важких бомбардувальників поглибились на територію Німеччини, де вони своїми операціями серйозно порушили лінії комунікацій.
Одно з'єднання важких бомбардувальників проникло аж до Лейпціга, де піддало бомбардуванню важливу силову станцію поблизу м. Рита.
Заява Черчілля
ЛОНДОН, 24. (ТАРС). Міністерство інформації передає, що, як говориться у відповіді прем'єра Черчілля на запит у парламенті, "англійський уряд знову підтвердив зобов'язання, дане попереднім англійським урядом, що він не укладе ніякого миру з ворогом без співробітництва з французьким урядом і його згоди".
Вручення вірчих грамот
ХЕЛЬСІНКИ, 24. (ТАРС). Учора повпред СРСР у Фінляндії т. Зотов вручив вірчі грамоти президентові фінляндської республіки Калліо.
Франко-італьянські відносини
БЕРЛІН, 24. (ТАРС). Газета "Фелькішер Беобахтер" передає, що у французькому Марокко власті арештували багато італьянців. Рядові італьянців запропоновано негайно покинути Марокко.
Відносини між Італією і Францією надзвичайно напружені. Студенти римського університету в листі до Муссоліні протестують проти "чужого панування в Середземному морі" і висловлюють готовність "боротися за незалежність італьянської імперії".
НЬЮ-ЙОРК, 24. (ТАРС). За повідомленням агентства Ассошіейтед Пресс, італьянська преса обвинувачує французські власті Марокко в проведенні антиітальянських приготувань.
Заходи Італії
НЬЮ-ЙОРК, 24 (ТАРС). Як повідомляє агентство Ассошіейтед Пресс, в Альбанію додатково відправлені італьянські війська. Тепер там 70 тис. італьянських солдатів. 22 травня Італію закрила югославсько-албанський кордон.
СТОКГОЛЬМ, 24. (ТАРС). За повідомленням газети "Стокгольме Тіднінген" з Риму, "в Італії знову почались спробні затемнення і нічні повітряні тривоги. Властям великих міст наказано підготуватись до введення воєнного становища".
Заява Рузвельта
ВАШІНГТОН, 26. (ТАРС). На конференції представників преси в Білому домі Рузвельт спростував повідомлення про створення коаліційного уряду. Він заявив, що всі такі повідомлення не обгрунтовані.
Як уже повідомлялось, визначний республіканець, кандидат в президенти в 1936 році Лендон відкинув ідею створення коаліційною уряду. Тафт, Уілкі і інші республіканські кандидати в президенти також проти створення коаліційного уряду. Таким чином цілком ясно, що партійні розбіжності перешкоджають створенню коаліційного уряду тепер. Визначні журналісти Ліппман, Томпсон і інші за останній час посилено агітували за створення коаліційного уряду, який міг би бути створений, на їх думку, в разі відмовлення Рузвельта від більшості соціальних реформ.
Заява Лендона
НЬЮ-ЙОРК, 24. (ТАРС). За повідомленням Ассошіейтед Пресс, кандидат республіканської партії в президенти на виборах 1936 року Лендон у розмові з представниками преси заявив, що республіканці мають намір ввійти в коаліційний уряд, якщо Рузвельт відмовиться від виставлення своєї кандидатури на пост президента в третій раз. 