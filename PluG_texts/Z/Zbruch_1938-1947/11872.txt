Незвичайна знахідка в Луцьку.

В старій княжій частині Луцька, а саме на Василіянській вулиці, міський уряд переводить каналізаційні роботи: закладають бетоновані рури, для чого копають досить глибокий рів. Дня 9-го серпня ц. р. на схрещенні Василіянської вулиці з Кармелітською робітники, копаючи рів наткнулися на кінець дуже старої труни.
Через брак докладніших відомостей передаємо оповідання про знахідку одного з робітників, міркуючи, що автор його під сильним вражінням міг дещо перебільшити. Ось зміст його оповідання.
У глибині рову робітники докопалися до кінця дубової труни, видовбаної в колоді (як човен) і прикритої зверху дошкою. Молодий технік, що доглядає робіт, буцім-то наказав кінець труни рубати, щоб вирівняти лінію рову. Враз робітники скамяніли: в труні лежала дівчина — довге волосся, на голові металевий узорчатий вінчик (кажуть, що буцім-то золотий), у вухах ковтки з дармовисами, якийсь блискучий одяг, тіло неушкоджене, очі приплющені, уста трохи відчинені. Робітник доторкнувся тіла на обличчі й грудях — тверде, зсохле. Труну, відкриту лише до грудей небіжки, засипали землею.
Як судити з опису, труна, вінчик і ковтки походилиб з княжої доби.
Чи компетентні наукові чинники не зацікавилисяб цією знахідкою? 