◦ ◦ ◦ ◦ ◦ ◦ ◦

Книговоди, які працювали або працюють у приватних, урядових, чи самоуправних підприємствах чи установах, зокрема ревізори: кооперативні, скарбові, учителі книговодства й абсольвенти торговельних шкіл та всі, що їх праця звязана з рахівництвом, подадуть негайно свої адреси для навязання контакту у справі зорґанізування секції книговодів. Оголошення слати до Українського Центрального Комітету в Кракові, Зелена 26/7. Реферат Праці і Сусп. Опіки. — Керманич Реф. Праці і Сусп. Опіки У. Ц. К.
Українська програма в берлінському радіо. В пятницю, 22. ц. м. берлінська короткохвильна радіовисильня передаватиме від год. 16.30 до год. 16 низку українських пісень, у виконанні українського національного хору під керуванням п. Е. Цимбалістого, та відомої української солістки п. І. Іваницької-Синенької.
Нові приписи про охорону праці, що пошилися в Деннику Законів Ґ. Ґ. І. ст. 220 з 13. VI. 1940, вдержують назагал 8-годинний день праці. Одначе керманич підприємства в разі потреби може продовжити день праці до 10 годин. Про це не треба повідомляти арбайтсамт. Далекойдучі відхилення від приписів про час праці може перевести надзірна влада підприємства. Керманич відділу праці в уряді Ґен. Ґубернатора може також дозволяти на інші відхилення від приписів про охорону праці. 