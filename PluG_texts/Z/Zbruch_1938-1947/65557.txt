◦ ◦ ◦ ◦

Москва примушена відмовитися від святкування 1 травня. В СССР заряджено, що день 1 травня — звичайний, робочий день.
Славний вчений Жорж Кльод у промові, виголошеній підчас публичних зборів у Парижі, висловився за співпрацю Франції з Німеччиною.
Унаслідок сильних дощів у Болгарії великі повені. Особливо місто Пірот сильно потерпіло. Його північно-західна частина стоїть під водою. 300 домів частинно залитих, частинно завалилося. Також у Ломі 26 домів пошкоджених, залиті також городи. Чимало звірят утонуло.
У виборах до японського парляменту здобуло 80% голосів "Рух підмоги цісарського престолу".
Британський налет на місто Росток спричинив смерть 163 осіб, в тому 29 французьких воєнно-полонених.
При зударі двох підземельних залізниць в Ню-Йорку вбито 5 осіб, а поверх 100 ранено. Нещасливий випадок відбувся на найглибше положеному місці тунелю між Джерсі Сіті і Мангатан, саме там, де поїзди їдуть яких 50 м. під землею.
У двох перших роках війни збудовано 550 миль нових залізних шляхів в Єгипті, а дальших 1000 миль мають ще збудувати. Залізничий шлях Олександрія — Марса-Матрук, побудований спершу виключно для військових цілей, продовжено в останніх місяцях у західному напрямі і він доходить сьогодні до кордонів Єгипет—Кіренайка. Дальше зроблено чимало бічниць до пристаней над Суецьким каналом та над Червоним морем. Більшість постачання для англійських сил у Північній Африці йде окружною дорогою довкола південної Африки і тільки в останній стадії сухопутніми шляхами. Так Англія оминає щораз більше нестерпні для неї умовини на Середземному морі.
Мандаляй в японських руках
ТОКІО, 2 травня. — Японська Головна Кватира повідомляє урядово: Японські збройні сили зайняли по боях Мандаляй, і тим самим відрізали всяке получення ворога з Чуккіном. Англійці оборонялися за допомогою 60.000-ної китайської армії. Тепер розбитий ворог втікає на північ.
МАДРИД, 2 травня. — Повідомлення з Ню-Йорку стверджують, що поразки англійців і військ Чунхіну у Бірмі та відрізання бірманського шляху вважають в ЗДА ударами, що можуть викликати великі наслідки. Американці ніколи не надіялися, що війна обернеться проти них й їх союзників. Американці не можуть погодитися з фактом, що це все тепер втрачене, що смерть 300.000 китайців, які втратили життя при будові того шляху, була даремна і що справа аліянтів програна.
ТОКІО, 2 травня. — Агенція Домеї повідомляє з японської операційної бази, що сильна летунська ескадра японської сухопутньої армії надлетіла 30 квітня над місцевості: Вайнан і Сіям, важні центри Шансі. Японські літаки збомбардували притім головно залізничі двірці і військові об'єкти. Налети спричинили важкі пошкодження. Залізничий шлях до Люнгай перерваний.
Італійське воєнне звідомлення
РИМ, 2 травня. — Головна Кватира Італійських Збройних Сил повідомляє з 2 травня:
Атака ворожих панцирних відділів на італійські позиції на схід від Мекілі була легко відкинена. Італійські війська взяли в полон ряд полонених, а вороги залишили на полі і бою кількох убитих. Німецькі ловецькі літаки зістрілили одну машину типу "Велінгтон" та спричинили бомбами пожежу інших літаків, що були на землі. Англійські літаки бомбардували Бенгазі. Не спричинено ніяких матеріяльних втрат, ані не завважено жертв між населенням. Повітряні ескадри держав осі налітали за дня і ночі на Мальту. Над цим островом зістрілено один літак "Спітфайр". Вороже летунство скинуло кілька бомб на Крету. Не повідомлено про ніякі втрати. 