◦ ◦ ◦ ◦ ◦ ◦ ◦ ◦ ◦ ◦

Контроля цін товщів. В останніх днях у Львові збільшився попит на товщі, зменшилась подажа. Використали те деякі різники, які почали підносити ціни товщу. Комісія, зложена з представників городського староства й маґістрату перевела контролю припасів та цін у різників. Різники ствердили, що ціна солонини — 1.60 за кільо за низька, тому зібралася цінникова комісія, яка піднесла ту ціну за 1.65 зол. Маґістрат має видати остаточну постанову в тій справі.
Львівська хроніка. На вул. Городецькій упав з ровера Бронислав Козьол і розбив собі череп. Мозок витік і Козьол згинув на місці. — Санітарна комісія замкнула кілька нехарних ґастрономічних підприємств: Фукса, Вівайцера, Губера і Хамайдеса. Крім того поліційна хроніка занотувала кілька крадежей та нещасливих випадків.
Велика пожежа в Рогатині. В Рогатині вибухла пожежа в будниках Василя Нагірнюка. Внаслідок сильного вітру вогонь перекинувся на сусідні будники. Пожежа знищила 23 господарства. Слідство виявило, що пожежа повстала через необережну поведінку з вогнем. Шкоди є к. 72.000 зол.
Краєва хроніка. Двох залізничників, які переходили через стацію у Надвірній дісталися під поїзд. Один з них, Володислав Шелєст, згинув на місці, другий, Осип Мусінський, зломив руку і рогу. — Від недокурка запалився двір у Волі Гнійницькій, пов. Яворів. Шкоду оцінюють на 25.000 золотих. — Чортківський окружний суд засудив на 2 роки вязниці Г. Сенчиниша з Копичинеччини, який убив Степанію Миськів. — Окружний суд у Бережанах засудив на 5 років вязниці Франца Стабінського, що убив свого тестя на маєтковому тлі. — Два поліцаї застрілили в Мостищині двох бандитів, Шуміляка і Процька, яких здавна важко було зловити. Один з поліцаїв ранений. — З церкви в Уличнім, пов. Дрогобич украли злодії кільканацять золотих.
Жіноча обслуга в Кеніґсберґу. На кількох трамваєвих лініях у Кеніґсберґу службу кондукторів обняли жінки. Також можна чимраз частіше стрінути у Кеніґсберґу листарок замість листарів. Кеніґсберське заведення чищення міста вишколює жінки у веденні асенізаційних возів. 