◦ ◦ ◦ ◦ ◦ ◦ ◦

Комюніке штабу де Голля
ЛОНДОН, 11 (ТАРС). Як передає агентство Рейтер, 9 жовтня штаб де Голля опублікував комюніке про прибуття де Голля в Дуала (французський Камерун). Після прибуття де Голля вітав полковник Леклерк — губернатор Камеруна. В комюніке говориться, що "візит де Голля набирає особливого значення, якщо згадати, що Камерун був однією з перших частин французької колоніальної імперії, які приєдналися до де Голля".
Будівництво танків в Канаді
ЛОНДОН, 11. (ТАРС). Як повідомляє агентство Рейтер, канадський міністр воєнного постачання Хау заявив, що в Канаді знаходяться у виробництві 3 тисячі танків для англійської і канадської армій. Як гадають, будуються переважно середні і крупні танки за кращими англійськими і американськими зразками.
Обмеження споживання масла в Італії
Італьянська газета "Стампа" від 4 жовтня містить розпорядження італьянського міністерства корпорацій, згідно з яким, в зв'язку з введенням карток на жири і зокрема на вершкове масло, забороняється відпуск вершкового масла для широкого вжитку в ресторанах, готелях, трактирах і кафе. 11 жовтня. (ТАРС).
Вибух бомби біля входу у лондонське сховище від бомб
НЬЮ-ЙОРК, 11. (ТАРС). Лондонський кореспондент агентства Юнайтед Пресс повідомляє про вибух великої бомби біля входу в сховище від бомб в одному з густо населених районів Лондона. В результаті вибуху засипані десятки чоловіків, жінок і дітей. Робітники рятувальник команд заявляють, що навряд чи хто небудь з них лишився живий.
В Лондон виїхала американська воєнна місія
НЬЮ-ЙОРК, 11. (ТАРС). Як повідомляє агентство Юнайтед Пресс з Вашінгтона, військовий міністр США Стімсон повідомив, що в Лондон виїхала нова американська воєнна місія для вивчення англійської оборони проти повітряних нападів. У склад цієї місії входять помічник начальника американської авіації генерал Янт, генерал Чені і капітан Савілл.
Стімсон далі повідомив, що військове міністерство направляє на Гавайські острови ще одну частину протиповітряної оборони чисельністю коло 1.000 чоловік.
Евакуація населення Гібралтара
НЬЮ-ЙОРК, 11. (ТАРС). Мадридський кореспондент агентства Юнайтед Пресс передає, що за повідомленням з Алхесіраса, понад 1.000 чоловік цивільного населення виїхали з Гібралтара.
Англо-німецька повітряна війна
ЛОНДОН, 11. (ТАРС). Як офіціально повідомляється, німецькі літаки не раз намагалися пересікти вчора Ла-Манш. Протягом кількох годин над протокою відбувалися запеклі повітряні бої. Тільки небагатьом німецьким літакам вдалося досягти лондонського району. Одночасно німецькі літаки провели кілька атак на ряд міст побережжя графств Кент, Сассекс, а також в районі гирла Темзи. Кілька бомб було скинуто на один з районів Лондона. Шкода незначна. Кількість жертв серед населення також невелика. Як тепер встановлено, вчора було збито 5 літаків противника. Англійська авіація також втратила 5 винищувачів, двом англійським льотчикам вдалося врятуватись. В ніч на 11 жовтня німецькі літаки знову з’явилися над Лондоном і були зустрінуті інтенсивним огнем зенітних батарей. Бомби були скинуті в численних пунктах Лондона і його околиць. Пошкоджені комерційні підприємства. В ряді пунктів міста виникли пожежі, які були ліквідовані. Кількість убитих і поранених серед населення незначна. В одному з міст південного Уельса зруйновано кілька будинків, є вбиті і поранені. Крім того, бомбардуванню були піддані сільські райони Уельса, де заподіяна незначна шкода. Відомостей про жертви немає. Німецькі літаки атакували також три міста в північно-східній Англії.
Сьогодні німецька авіація двічі намагалась бомбардувати Лондон, але була відігнана.
Заява Чан Кай-Ші
ЧУНЦІН, 10. (ТАРС). Сьогодні, 10 жовтня, минають 29-і роковини з дня китайської революції, яка повалила монархію. З нагоди роковин китайської революції Чан Кай-Ші зробив спеціальну заяву і звернувся з відозвою до населення і армії. Ці два документи, аналогічні за своїм змістом, підкреслюють рішучість Китая продовжувати опір.
Говорячи про тройствений союз Німеччини, Італії і Японії, Чан Кай-Ші вказав, що "Китай ніколи не визнає так званого нового порядку в східній Азії. Країни, які визнали за Японією керівну роль в східній Азії, надалі жалкуватимуть про це. Всяка угода з Японією про Далекий Схід, угода, проти якої виступає Китай, не матиме ніякого значення так само, як і всяка угода між нанкінськими маріонетками та їх хазяями. Ця угода буде тільки шматком паперу". Далі Чан Кай-Ші заявив, що Китай усіма силами перешкоджатиме Японії в її прагненню поневолити Схід, оскільки новий порядок означає загарбання спочатку Китая, а потім усього Сходу. "Сьогодні, на четвертому році війни, — сказав Чан Кай-Ші — Китай вступив у найбільш трудкий період. Однак обстановка краща, ніж у 1911 році, коли Китай робив революцію. Тепер Японія сточена ворогами і знаходиться на грані розвалу. У нас багато друзів, які хочуть бачити Китай вільним і процвітаючим. Таким чином, питання полягає в тому, щоб нам самим мати впевненість і докласти всіх сил для здійснення наших завдань".
Наприкінці, Чан Кай-Ші спинився на завданнях, які стоять перед Китаєм, вказавши особливо на необхідність зміцнення єдності волі, збільшення національних сил, створення міцної політичної основи, розвитку промисловості, зміцнення економіки, зміцнення армії посилення національної оборони.
Вбивство мера Шанхая Фу Сяо-Аня
ШАНХАЙ, 11. (ТАРС). Сьогодні вранці в своїй резиденції, розташованій поряд з штабом японської жандармерії в районі Хонк'ю, вбитий мер великого Шанхая Фу Сяо-Ань.
НЬЮ-ЙОРК, 11. (ТАРС). Шанхайський кореспондент агентства Ассошіейтед Пресс, повідомляючи про вбивство Фу Сяо-Аня, вказує, що, на думку іноземців, японці захоплять міжнародний сетльмент під приводом "відновлення порядку".
Шанхайський кореспондент агентства Ассошіейтед Пресс повідомляє, що "японські війська перетворили весь район Хонк'ю в озброєний табір. Вулиці забарикадовані". Кореспондент вказує, що ці заходи проведені в зв'язку з вбивством Фу Сяо-Аня.
ТОКІО, 11. (ТАРС). Агентство Домей Цусін передає подробиці вбивства мера великого Шанхайя Фу Сяо-Аня. Вбивця користувався гострим кинжалом або ножем.
У Фу Сяо-Аня були перерізані артерії горла. Крім того, йому нанесена була глибока рана.
Резиденція Фу Сяо-Аня знаходиться в порівняно небагатолюдному районі Хонк’ю. Будинок Фу Сяо-Аня вдень і вночі посилено охороняють понад 20 спеціально навчених поліцейських. Район Хонк'ю становить частину міжнародного сетльменту. Ця частина сетльменту перетворена в озброєний табір. Японські поліцейські патрулюють навколо будинку Фу Сяо-Аня. Всі входи в Хонк'ю з інших районів сетльменту посилено охороняються, і всіх перехожих обшукують. 