◦ ◦ ◦ ◦

Українська радіопередача. Завтра, у п'ятницю, 23 жовтня, в часі від год. 10.30 до 11-ої ранку Львівська Радіовисильня передає концерт українських історичних пісень у виконанні хорі Є. Козача, Зиновія Штокалка (бандура) та Володимира Чайківського (баритон).
На Холмщину і Підляшшя. Український Центральний Комітет у Львові пошукує кількох референтів-працівників до праці в Українських Допомогових Комітетах на Холмщині і на Підляшші, на дуже добрих умовинах. Побажані першорядні сили з досвідом в тереновій роботі. Зазиви німецької мови побажане. Письменні зголошення мати до УЦК в Люблині, Краківське 78. Особисто зголошуватись до УЦК, Львів, Паркова 10. Організаційний Відділ.
† Юрій Будяк. 23 вересня помер у Києві український письменник, Юрій Будяк. Від 1896 року займався Покійний літературною роботою, друкуючи у "Літературно-науковому Вістнику" свій відомий твір: "Записки вчителя". З цього часу брав активну участь в альманахах, літературних і сатиричних журналах. Працював над трилогією "Степові вояки", з якої залишилась тільки перша частина "Боєць із степу"; решта загинула в архівах Н. К. В. Д. Великий успіх мав Юрій Будяк на полі дитячої літератури; він залишив багато томів казок.
† Володимир Моргаївський. 24 вересня помер у Луцьку відомий спеціаліст насінництва та шовківництва й автор багатьох сільсько-господарських статтей і праць, інженер-аґроном Володимир Моргаївський. Останнім часом працював у волинській насінній конторі в Луцьку та був співробітником "Українського Голосу".
Ширяковий курс. Спортова Референтура філії Н. О. У. С. в Бресляві повідомляє студентів-українців, що студіюють в Німеччині, а тепер перебувають на феріях в Ґенерал-Ґубернаторстві, щоб ті, які задумують взяти участь у планованому ширяковому курсі б. Бреслява, склали прохання німецькою мовою, адресовані: Ан ден Геррн Райхсміністер фюр Віссеншафт, Ерцігунг унд Фольхсбільдунг, Берлін В. 8. Дурх ден Геррн Діректор дес Гохшульінстітуте фор Ляйбесібунґен ін Бресляу. В поданні мусить бути: 1) дата та місце народження; 2) короткий життєпис; 3) державна приналежність; 4) евентуальні допомоги та стипендії; 5) місце студій, число семестрів, Райхснуммер і Гохшульнуммер; 6) докладна адреса в місці студій і підчас ферій. Прохання складати негайно на адресу: Володимир Мацьків, Львів, Бескіденштрассе 14. 