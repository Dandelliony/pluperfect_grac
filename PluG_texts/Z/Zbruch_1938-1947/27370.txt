◦ ◦ ◦ ◦ ◦ ◦ ◦ ◦ ◦

Обмін ратифікаційними грамотами між СРСР і Німеччиною.
БЕРЛІН, 26. (ТАРС). 24 вересня о 12 годині дня в німецькому міністерстві іноземних справ повноважний представник СРСР в Німеччині тов. Шкварцев і статс-секретар німецького міністерства іноземних справ Вельцзекер обмінялися грамотами про ратифікацію радянсько-німецького пакту про ненапад, який підписаний 23 серпня 1939 року. Після підписання обома сторонами протоколу про обмін ратифікаційними грамотами т. Шкварцев і статс-секретар Вельцзекер обмінялися привітальними промовами.
Про переговори між СРСР та Естонією.
(Повідомлення ТАРС). Зважаючи на те, що пояснення естонського уряду щодо обставин зникнення в невідомому напрямі підводного човна, який був інтернирований в Талінському порту, виявились незадовільними, між Естонією та СРСР почались переговори про заходи гарантії безпеки радянських вод від диверсійних дій з боку іноземних підводних човнів, що переховуються в Балтійському морі.
За поясненням естонського уряду, польський підводний човен "зайшов в естонські води з пошкодженням механізмів, через що рух човна був затруднений". Незрозуміло, однак, як за таких умов пошкоджений підводний човен зміг утікти від охорони з порта столиці Естонії.
Вважається найбільш правдивим, що човен відремонтували в Таліні, очевидно постачили його пальним, і таким чином човен мав змогу утікти з порта.
Якщо мати на увазі, що за повідомленням з Ленінграда сьогодні в двох місцях бачили перископ невідомих підводних човнів в районі Лужської губи, можна дійти до висновків, що десь недалеко від естонських берегів якісь невідомі підводні човни мають свою приховану базу.
В зв'язку з цими обставинами, питання про гарантію безпеки радянських вод від диверсійних дій підводних човнів, що переховуються, набуває важливого значення.
Відставка Мосціцького
Рим 26 (ТАРС). Агенство Стефані передає, що інтернований в Румунії польський і президент Мосьціцький подав у відставку і передав свій пост Падеревському.
Становище на західному фронті.
ГЕЛЬСІНКИ, 26. (ТАРС). Парижський кореспондент газети "Гельсінкен саномат" повідомляє, що воєннї дії на західньому фронті продовжують носити підготовчий характер. Важко заключити, пише кореспондент, яка з воюючих сторін почне великий наступ.
Перекидання значних з'єднань англійських військ у Францію проходить успішно. Німці в свою чергу концентрували на західньому кордоні велику кількість літаків і танків. Вчора французька артилерія протягом 12 годин бомбардувала німецькі укріплення між Саарбрюкеном і Цівейбрюккеном.
ЛОНДОН, 26. (ТАРС). Англійська преса повідомляє про посилення активності на західному фронті. Газети заявляють, що французька важка артилерія бомбардувала лінію Зігфріда на всьому протязі в 300 миль. Важкі гармати концентрують вогонь на участку від Карлсрує і на південь до швейцарського кордону.
БРЮСЕЛЬ, 26. (ТАРС). Французька газета "Тан" в сьогоднішньому огляді воєнних операцій пише: "Ніяких серйозних дій на фронті річок Саар і Лаутер за останні дні не відмічено. Зараз найбільший інтерес представляє рух, який розгортається на території ворога. Основне зводиться тепер до того, щоб виявити район, до якого німці збираються підвезти і зосередити основні маси своїх військ. Ми прийшли до такого періоду, коли повітряна розвідка транспортних артерій і зон накоплення військ, що перекидаються з Польщі, набирає основного значення.
Зараз ми маємо приблизні дані про наявний склад частин, які має Німеччина на перший місяць війни. Воїна ввела в дію проти польської армії коло 70 дивізій, не рахуючи механізованих дивізій, число яких не було уточнено, але які, очевидно, перевищують цифру великих з'єднань цього роду, що існують в мирний час, а саме цифру в 4 бронедивізії і 4 легких дивізії. З другого боку число дивізій, що знаходяться з самого початку на західньому фронті, оцінюють в 30 або 40. Можна припустити, що польська територія, представлена німецькій армії, буде забезпечена з'єднаннями, призначеними для захисту кордону і дивізіями ландвера, що складаються з осіб 35—40-річного віку, що не проходили військової служби.
Морський бій біля берегів Норвегії
СТОКГОЛЬМ, 26. (ТАРС). За повідомленням норвежської преси, вчора весь день продовжувався великий морський бій біля міста Бергена (Норвегія). В наслідок великого туману неясно було видно рух суден. Майже весь день було чути постріли. Вважають, що мала місце сутичка між німецькими військовими кораблями і англійськими військовими кораблями, які конвоірували англійські торгові судна.  