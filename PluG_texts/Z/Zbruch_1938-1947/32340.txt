У львівських художників. — 

У львівських художників
Бригада Спілки радянських художників України, очолювана тов. Ткаченком, розгорнула жваву роботу по організації діячів образотворчого мистецтва. Створено оргкомітет художників Львова, в склад якого ввійшли тт. Дмитренко, Сельський, Внук, Штренг і Вікінський. Для забезпечення художників роботою, оргкомітет організував артіль "Художник", яка налічує тепер 100 чоловік. Артіль забезпечена потрібними матеріалами, устаткуванням, має декілька відділів. Малярський відділ готує зараз зразки портретів керівників партії і уряду. Крім і того, артіль виробляє дитячі іграшки.
Вчора в приміщенні оргкомітету художників відкрито виставку, яка показує творчість художників Львова. На ній представлено 300 творів 80 найвидатніцшх майстрів пензля. Після вступного слова тов. Ткаченка, тов. Раєвський зробив доповідь "Шляхи радянського мистецтва і завдання художників західних областей України". Після доповіді відбувся диспут. В оргкомітеті письменників
На останньому засіданні Оргкомітету спілки письменників Львова, яке відбулося під головуванням орденоносця Петра Панча, обговорено питання про участь літературної громадськості у виборах до Верховних Рад СРСР і УРСР.
Письменники складають збірку художніх творів про "вибори" за часів панування польської шляхти. Ярослав Галан написав оповідання "Весела історія про сумне минуле", Ірина Вільде — етюд про "вибори" на селі, М. Струтинська — нарис "Виборчий і спогад", Григорій Марусин — новелу "Обивательство панства польскего". Свої твори здали у збірки також польський письменник Ян Бжоза, єврейський письменник С. Левенштейн. Збірка має вийти з друку 15 лютого.
П. Козланюк і Є. Яворівський опрацьовують статистичні матеріали про виборчу механіку в колишній Польщі.
При Оргкомітеті, під головуванням письменника Юрія Шовкопляса, створено штаб по проведенню літературних вечорів, присвячених виборам. Вечори відбуватимуться на підприємствах, у школах і в селах. Перший такий вечір відбувся цими днями на львівському пивоварному заводі. В ньому взяли участь Юрій Шовкопляс, Василь Ткачук, Ярослав Кондра, Ян Бжоза, Є. Шемплінська і А. Кацізна.
Група письменників Н. Забіла, В. Владко, О. Кундзич і Є. Адельгейм виїжджають у Стрий для організації вечора, присвяченого виборам.
На цьому ж засіданні було заслухано інформацію члена ювілейного комітету Спілки радянських письменників України Ванди Василєвської про відзначення 85-річчя з дня народження великого українського письменника Івана Франка. Вирішено утворити у Львові ювілейну комісію з письменників, представників партійних, радянських і громадських організацій. 