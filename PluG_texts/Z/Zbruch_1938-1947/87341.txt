◦ ◦ ◦ ◦

До всіх УОК-ів в краю! Львів, 26-го лютого. Дошкільна Референтура Відділу шкільних Справ УЦК повідомляє, до в днях від 6. до 18. березня 1944 р. включно відбудеться у Львові, при вул. Бурґпляц 3 (приміщення бурси) курс для перевишколу референток та інструкторок дитячих садків. На курс обов'язково повинні приїхати окружні референтки, підреферентки з Делегатур та інструкторки сезонових дитячих садків, які вже працювали в минулому сезоні або мають охоту працювати в будучому сезоні в дитячих садках. Вище згадані мусять мати закінчену середню освіту, по можности педагогічну. Кожному УОК, крім референток та підреференток прислуговує ще 3 до 4 місця для перевишколу інструкторок на курсі, з тим застереженням, що інструкторки ці обов'язково працюватимуть в часі сезону на дошкільній роботі. Зокрема повідомляється референток та підреференток дитячих садків, що згідно з планом Дошкільної Референтури УЦК, затвердженим на краєвому зїзді, в дні 5. березня, відбудеться чвертьрічна конференція з програмою підсумків та плану дошкільної роботи в терені. Конференція розпочинається дня 5 березня після Служби Божої, в год. 10-ій в приміщенні дитячого садка при вул. Дистрикту ч. 1 (Чарнецького) на другому поверсі.   Нові поштові значки в Генеральній Губернії. Львів, 26-го лютого. В доповнення серії значків, виданих німецькою Поштою-Схід, будуть видані цього місяця нові урядові поштові значки з написом: Дойчес Райх-Генераль Гувернемав. Нова серія буде достосована в кольориті й вартості до серії значків німецької пошти. На цих значках зображено краківський замок і державний німецький герб. Мабуть з кінцем березня можна буде набувати нову серію у висилковому відділі для збирачів поштових значків.   Український театр. Станиславів, 26-го лютого. В останньому тижні Український театр у Станиславові повторив при повнім успіху оперетку Ф. Лєґара "Жайворонок" та оперетку Я. Барнича "Шаріку". Крім цих двох опереток Театр дав вечір музики, пісні й балєту, з новою програмою. В неділю, 20-го лютого театр виставив премієру Аркаса "Катерина", яка вперше появилася на станиславівській сцені. Оперу театр виставив в постановці Бутовського, з новими декораціями п. Молодецької. Диригент дир. Недільський, xормайстеp п. Садовський.   "Білий сон". Нова програма в "Одеоні". Львів, 26-го лютого. "Білий сон" — це назва ревії на льоду. Починається від скромної, невинної зустрічі на совганці. Майбутня зірка, яка під оком дядька виховується на майстра совгарської їзди, знаходить не лише доброго товариша, але й закохане серце та саме завдяки цій зустрічі знаходить шлях до слави. Може трохи неймовірно відбувається її ангажемент до ревієвого театру, в якому дають їй навіть головну ролю, але це й започатковує її майбутній успіх. Вже в самому театрі на премієрі нової pевії здобуває вона незвичайний успіх разом з другою своєю суперницею, але саме завдяки цьому успіхові внаслідок дивного збігу обставив театрові відбірають приміщення і він опинюється (завдяки пораді одного з працівників) на... льоду. Та добрий театр, в якого ансамблі ще й мистець совгарської їзди, уміє здобути успіх теж і на льоду виставляючи знамениту, повну розмаху та оригінального полету рев'ю. Цікаві еволюції на совгах, балетні сцени, багаті декорації творять незвичайні, захопливі картини. Спортовці мають нагоду ще й захоплюватись їздою на совгах, як теж зустрічами в гаківці.   Львівські вісті   