◦ ◦ ◦ ◦ ◦

Фіни зістрілили у 2 днях 18 совєтських літаків
Гельсінки, 2 жовтня. Фінські протилетунські відділи перевели 28 і 29 вересня знову успішні боєві дії. 28 вересня фінські частини зістрілили 10 совєтських літаків, а 29 вересня дальших 8 совєтських машин.
Зміцнення військ на португальських Азорах
Лісбона, 2 жовтня. Мин. вівтірка вполудне виїхав пароплав "Карвальо Аравхо" з контингентом піонірів та піхоти на Азори. Ці війська призначені на зміцнення гарнізонів на цих португальських островах.
"Лайпціг" і "Емден" обстрілювали сов. становища
Берлін, 2 жовтня. Частини німецького воєнного флоту заатакували знову останніми днями з великими успіхами сухопутні цілі на північнім відтинку східного фронту. При цьому німецькі кружляки "Ляйпціг" і "Емден" обстріляли успішним вогнем совєтські полеві і гарматні становища.
В Москві радять над становищем
Стокгольм, 2 жовтня. В Москві почалася, як подають англійські звідомлення, в понеділок пополудні під головуванням Молотова т. зв. конференція трьох держав.
Бівербрук купує в Москві ікру для Черчіля
Ню-Йорк 2 жовтня. Московський кореспондент "Ню Йорк Таймсу" пише, що першим кроком Бівербрука в Москві було купити 25 фунтів ікри для Черчіля та відіслати якнайшвидше до Лондону.
Пересувають хмародер
Міське управління столиці Аргентини рішило поширити головну вулицю міста, але цьому стояв на перешкоді 25-поверховий і 60-метрів високий хмародер, якого треба було або зруйнувати, або пересунути на інше місце. Інженери згодились пересунути цей 38-тисячтонний кам'яний кольос. Зроблено це при помочі відповідних сталевих вальців і цілої армії робітників.
Англійський наступ на французьке Сомалі
Віші, 2 жовтня. В останній передачі подало радіо з Джібуті вісті, що англійські збройні сили перейшли вже до правильного наступального діяння проти французької колонії, краю Сомалі. В передачі французького колоніального радіо сказано дослівно: "Англійська блокада розвивається звільна, але виразно в наступ. Англійські блокадні кораблі від місяців взяли собі за методу викидати в воду харчі, знайдені на покладах кораблів, які їдуть в Джібуті, а самі кораблі затоплювати. Дальше поступають вони неправно на французьких морях, де роблять те саме діло знищення днями й ночами. — В останніх 14-и днях почалась нова фаза. П'ять воєнних кораблів, які ширяють постійно в заливі Тадюраг і недалеко від Обок (французький край Сомалі), почали стягати всі зустрічні кораблі та їх затоплювати. Так затримали вони один швидкий човен, який находився в дорозі з Джібуті до Обок 18-го вересня і пограбили його. При цьому поступали англійці дуже брутально, обстріляли човен кулеметним вогнем з короткої віддалі, хоч цей французький корабель зареагував на осторожні вистріли. Одночасно систематично просувалися через кордони колонії. 17-го вересня один південно-африканський відділ заграбив на нашому південному кордоні на французькій землі 300 овець.
Інший англійський відділ в тій самій околиці напав біля Ассамо на передові пости. Два інші військові відділи в повній силі, озброєні великим числом автоматичної зброї при піддержці допоміжних відділів зробили наступ на передовий пост в числі десяти людей. Вони обстрілювали його через цілу годину і наш відділ мусів відступити на сусідній горбок, який можна було легче оборонити. Але ворог не мав відваги за нашим відділом іти в погоню". 