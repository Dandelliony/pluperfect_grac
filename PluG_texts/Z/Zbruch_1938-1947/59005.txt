◦ ◦ ◦ ◦ ◦

Краєва Мистецька Рада. У неділю, дня 23 листопада, в год. 11 ранку відбудеться І. Засідання Краєвої Мистецької Ради, яку скликає Краєвий Інститут Української Народної Творчості. Ця Мистецька Рада має завдання спрямовувати мистецьку роботу Інституту по всьому краю.
Доповняюча школа для ремісників. Фахово-доповняюча школа при вул. Віденській 95 (давніше Городецька 5 — приміщення б. школи ім. Грінченка) приймає вписи. Треба тямили, що наука в цій школі є не лише дуже хосенна, бо дає ремісничим учням потрібні їм фахове й загальне знання, але є вона обовязкова. Всі майстри повинні доглянути, щоб їх учні негайно вписались у школу, якщо не хочуть стягнути на себе неприємностей. Теж батьки учнів повинні цього допильнувати, як і Реміснича Полота та т-во "Зоря", що все піклувались про добро ремісничої молоді.
Ціни м'яса у приватних крамницях. Останніми часами відкрито у Львові кільканадцять приватних мясних крамниць. Вони відчинені від год. 8—19. Ціна м'яса в цих крамницях дещо вища від ціни у крамницях з приділовим м’ясом, але згідна з урядовим цінником. Різниця ціни має свою причину в тому, що приватні різники продають м'ясо заднє, а воно є дорожче. Крамниці з приділовим м’ясом продають м'ясо переднє, а решта йде на виріб ковбас і м'ясних консерв.
Граверські робітні. Цілий ряд граверських робітень працює під опікою урядових чинників. Праці є доволі, бо змінені обставини викликали потребу виробу нових печаток для урядів, інституцій, підприємств, шкіл. Таксамо мають ці робітні замовлення від приватних людей, як монограми до течок, торбинок, портфелів. Перед граверським ремеслом відкриваються великі можливості.
Уряд Нагляду Цін (Акт фір Прайсібервахунг) при Уряді Дистрикту Галичина устійнив максимальні ціни на домашню птицю й мед. Згідно з цим цінником штука негодованої, забитої й обскубаної гуски коштує 8,00 зол., штука качки 3,30 зол., курки 2.70 зол., курятка 2,00 зол. Гуска з пірям є дорожча на 1,00 зол., інша хатня птиця нескубана на 0,50 зол. дешевша. Ціна годованої птиці залежить від тягару. За 1 кг гуски платиться 3,80 зол., качки 4,20 зол., курки 3,30 зол., курятка 3,60 зол., очищеного курятка 3,90 зол. Ціни для Львова дорожчі на 0,10 зол. на кілограмі. Годована птиця мусить бути першого гатунку. Вільно її продавати лише без пір'я. Гірші штуки мусять бути бодай на 10% дешевші. Ціна бджільного меду залежить від його якості. За 1 кг меду І. гатунку платиться 6,50 зол., ІІ. гат. 6,00 зол., ІІІ гат. 5,50 зол. Хто не буде додержувати цих цін, буде покараний.
Приклад жертвенності. Гарний приклад громадянської жертвенності дали робітники й адміністраційні працівники-українці Першої Взуттєвої Фабрики при вул. Мартина ч. 30. Замість вінка на могилу бл. п. През. д-ра Костя Левицького зложили вони 300 зол. (триста) для Червоного Хреста на допомогу українським полоненим, звільненим з таборів на приказ Фірера. Червоний Хрест складає їм з цього приводу подяку і ставить як приклад іншим.
Однонапрямні вулиці. По головніших вулицях Львова рух поїздів може відбуватись лише в одному напрямку. На цих вулицях є спеціяльні таблички, приміщені під табличкою з назвою вулиці й вони вказують напрямок їзди. На них є напис: "Айнбанштр.". До таких однонапрямних вулиць належить м. ін. Оперна (1-го Травня), Фіхтенштрассе (Зибликевича), Карпатська (Яблоновських), Музейна, Коперника, Сикстуська й інші. Візники повинні на те звернути увагу, щоб оминути грошевих кар.
Фризієрська кооператива. З днем 1 листопада всі поодинокі кооперативи й давні приватні заведення зорганізувалися й підпорядкувалися "Бетрібсгемайншафт Абтайлюнг Д. І. К. У." у Львові, при Галицькій площі 12а. Цій самій інституції підлягає ще кілька пралень та кільканадцять фотографічних заведень. Покищо праця кооператив іде на давніх засадах, але управа змагає до того, щоб унормувати умови праці: 1) устійненням однородного цінника, 2) введенням гігієнічних умов праці, 3) улаштуванням великих, репрезентативних льокалів на европейську міру, 4) поправою матеріяльних умов працівників та опікою над ними. Всі ці справи будуть у найближчому часі наладнані. 