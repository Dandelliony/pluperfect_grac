◦ ◦ ◦ ◦

Ляльковий Театр у Львові. Третій театр при ІНТ, Відділ Культ. Праці УЦК У Львові. Ляльковий Театр розпічне свою діяльність вже 24 червня ц. р., в середу, прем'єрою "Князівна Ярослава", п'єса-казка на 3 дії, сценарій Ю. Грома. Постанова: М. Левицька. Проєкт костюмів: М. Михалевич, виконання: М. Сцібловська. Оформлення сцени: М Іршов. — Початок вистави в 16 годині. Ціни місць: від 1 до 3 золотих. Передпродаж квитків щодня від 8 до 15.30 год в ІНТ, Францішканська 7. партер ч. кімнати 10. тел. 232-23, в день вистав при касі. — Дальші вистави: 26. VI. ц. р., п'ятниця, в 16 годині, 27 червня ц. р., субота, в 14 год., 28 червня ц. р. в неділю, в 11 год. до обігу.
Домашня фабрика соків. Одною з недорогих перерібок овочів, що не вимагає цукру, є овочевий сік. Його можна робити з черешень, грушок, яблук, ожин, суниць, рабарбару і журавини. Овочі чи ягоди слід перебрати, очистити, перепустити крізь машинку. Овочеву масу слід витиснути в мішочку. Сік вливається в пляшки і вариться в сіні. Прохолоджені пляшки заливається парафіною й зберігається їх у холодному, сухому місці лежма. Ця домашня фабрика соків на власний ужиток не забирає багато часу, а що найважніше не вимагає великих коштів. Такі соки можна зимою вживати до овочевих юшок, до чаю та як напій, що заступає вино.
Запотребування акторів. Театр "Студія" при ІНТ, Відділу Культ. Праці УЦК у Львові, заангажує негайно на сезон 1942/43: актора аманта тенора, актора баритона, характерного актора (ролі батька) і акторку-співачку. Зголошуватися можуть особисто тільки професійні актори (ки) щодня в театральному кабінеті ІНТ, Францішканська 7/1 дв. 8 до 25 червня ц. р. включно. Взяти з собою посвідки про дотеперішню професійну діяльність в театрах. 