Краєва хроніка. — Великі протилетунські маневри в Києві. 

Краєва хроніка. Михайло Яновський, 28-літній робітній, з Петриківців к. Тернополя, побив буком 60-літню Юлію Мровяк так дошкульно, що побита старушка до 4 годин померла. Яновського арештували й відставили до судової вязниці в Чорткові. — На дорозі в Сухоставі пов. Копичинці знайшли вночі непритомного 35-літнього Пилипа Вавришина, який годину пізніше помер. Підчас слідства устійнено, що Вавришин прибув перед вечором до Сухоставу і що він помер від побоїв. — В будинках Евстахія Совірка з Монастирець пов. Лісько вибухла пожежа, яка знищила мешкальний дім, стодолу і стайню вартости 2.000 зол. У стодолі спалився на смерть 36-літній Григорій Савінський, яким теж спричинив пожежу, кинувши недокурок папіроски. — Пяниця Станислав Патерек із Радимна зачіпив по пяному Михайла Швачка й без причини стрілив до нього з револьверу й поцілив у лівий бік грудей. Швачок помер на другий день в ярославській лічниці. Вбивника арештували.
Великі протилетунські маневри в Києві. 27. м. м. зорґанізували в Києві вправи протилетунської та протиґазової оборони. Алярм почався в год. 13.30. Всі мешканці міста убрали ґазові маски. На вулицях появились санітарні дружини, а протилетунська артилерія відкрила вогонь по ворожим літакам. Наступ ворожих машин відкинули, та проте пізним вечором і опісля в ночі атак ще раз повторився. Місто цілковито тонуло в темряві. Управа оборони, як кажуть, вдоволена з вислідів маневрів. (АТЕ). 