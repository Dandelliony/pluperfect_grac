Прибуття в Берлін Голови Раднаркому СРСР і Народного Комісара Закордонних Справ товариша В. М. Молотова

БЕРЛІН, 12. (ТАРС). 11 листопада вечером Голова Раднаркому СРСР і Народний Комісар Закордонних Справ товариш В. М. Молотов прослідував через прикордонну німецьку станцію Малкіня, де його зустріли і привітали представники німецького уряду в особі начальника протокольного відділу міністерства закордонних справ Дернберга, начальника штабу зв'язку заступника Гітлера Гесеа-Штенгера і капітана флоту Штефазіуса.
12 листопада в 11 годині за берлінським часом товариш В. М. Молотов прибув у Берлін. Разом з товаришем Молотовим прибув повпред СРСР в Німеччині товариш Шкварцев, який виїжджав для зустрічі товариша Молотова на радянсько-німецький кордон.
В Берліні товаришеві Молотову німецькими властями була влаштована урочиста зустріч.
Ще задовго до приходу поїзда, на Ангальтському вокзалі зібрались представники німецьких урядових органів, військового командування, дипломатичного корпусу в Берліні, співробітники радянського повпредства і торгпредства в Німеччині, іноземні і німецькі журналісти. Перон вокзалу був прикрашений зеленню і квітами. Біля виходу з будинку вокзалу були вивішені радянський і німецький державні прапори. На прилеглих до вокзалу вулицях задовго до приходу поїзда зібралась велика кількість народу.
Рівно в 11 годині поїзд підійшов до перону вокзалу. Голову Ради Народних Комісарів СРСР і Народного Комісара Закордонних Справ товариша В. М. Молотова з німецької сторони зустрічали: міністр закордонної справ Німеччини п. фон Ріббентроп, керівник верховного командування озброєних сил Німеччини генерал-фельдмаршал Кейтель, керівник німецького трудового фронту доктор Лей, начальник німецької поліції Гіммлер, начальник відділу друку німецького уряду доктор Дітріх, штатс-секретарі міністерства закордонних справ фон Вейцзекер, Волє, Кепплер, посол Ріттер, комендант міста Берліна генерал-лейтенайт Зейферт, бургомістр Берліна п. Штеег і інші.
Після обміну привітаннями між товаришем Молотовим і п. фон Ріббентропом, товариш Молотов і п. фон Ріббентрон пройшли вздовж фронту вишикуваної біля вокзалу роти почесного караулу. Потім товариш Молотов у супроводі п. фон Ріббентропа направився в замок Бельвю.
Вся німецька центральна і провінціальна преса одностайно оцінює прибуття товариша Молотова в Берлін, як факт першорядної політичної ваги.
Розмова між п. фон Ріббентропом і тов. В. М. Молотовим
БЕРЛІН, 12. (ТАРС). Сьогодні о 12 годині дня за берлінським часом відбулась розмова між міністром закордонних справ Німеччини п. фон Ріббентропом і Головою Ради Народних Комісарів СРСР і Народним Комісаром Закордонних Справ тов. В. М. Молотовим.
Розмова між п. Гітлером і тов. В. М. Молотовим
БЕРЛІН, 12. (ТАРС). Сьогодні в другій половині дня в приміщенні нової імперської канцелярії відбулась розмова між рейхсканцлером Німеччини п. Гітлером і Головою Ради Народних Комісарів СРСР і Народним Комісаром Закордонних Справ товаришем В. М. Молотовим.
Розмова відбувалась в присутності німецького міністра закордонних справ п. фон Ріббентропа і заступника Народного Комісара Закордонних Справ СРСР товариша В. Г. Деканозова.
Розмова тривала більше двох годин. 