◦ ◦ ◦ ◦

Воєнні видатки Злучених Держав дійшли в січні до суми 6.254 міліонів доларів. То є на 2.1% більше як в грудні 1942 р. і на 185% більше як в січні 1941 р.
З Гавани повідомлено, що в кубанському уряді виникла кріза. Міністер внутрішніх справ, міністер для публичних робіт, для господарки і хліборобства заявили, що вони зложать свої уряди.
В середу, 23-го лютого німецькі ловецькі летуни спостерегли три британські торпедні літаки, які були в льоті на Сицилію та на туніське побережжя. Англійські літаки скинули свої торпеди та втікли. Німецькі ловецькі літаки здоганяючи їх, зістрілили один торпедний літак. Вечором англійці повторили спроби атаки проти конвою, але німецькі забезпечувальні літаки негайно їх прогнали.
Як повідомляють з Лісбони, впливові кола в Вашінгтоні стараються довести до зустрічі Рузвельта зі Сталіном.
Британська корвета задержала португальський пасажирський корабель "Ніясса", який їхав з Америки до Лісбони і який був саме перед устям ріки Техо. Британський корабель до Гібральтару. Публика, яка була в лісбонській пристані, щоб привітати корабель, вернулася додому з нічим.
Побережжя Колюмбії між Антіоківєю і Тюмас навіщують від довшого часу сильні потрясення землі. Внаслідок цього населення почало покидати міста. Земля порозколювався місцями і з нутра виходили сірчані гази. Цілі групи домів зникли в розколинах землі. На побережжі Караїбського моря були також землетруси. У місті Лоріка розвалилася ціла дільниця міста. Вулькани Толіма і Морелю вибухли.
Як повідомляє мадярська телеграфічна агенція, між Мадярщиною і Туреччиною підписано торговельно-клєрінгову умову.
Згідно з офіційним звідомленням з Бомбаю, у четвер стан здоров'я Гандія був незмінений. — Емері — як повідомив Ройтер — заявив в четвер в палаті послів, що британський уряд вповні однозгідний з постановою індійського уряду не випускати Гандія.
Японське летунство атакувало у вівторок летовище в Тінсукія, провінція Асеам в Індії. Повідомлено про це в одному воєнному звідомленні. При тому знищено більшу частину з 15-ма ворожими машинами, які стояли на землі.
Як подає агенція Ройтер, Черчіль, про якого повідомлено, що захворів в останніх днях уже видужує. Він мав запалення легенів.
Урядово повідомлено, що мала кількість заблуканих чужих літаків перелетіла вночі на 25. II. знову над північною Швейцарією. В Юрані в західній Швейцарії, як також в деяких місцевостях центральної Швайцарії дано знак тривоги. Протилетунська артилерія не була чинна.
В південних областях Тихого океану, що тепер під управою японської фльоти, 9 корабельних варстатів зайняті будовою дерев'яних кораблів.
Словацький міністер внутрішніх справ в одній розмові в Розенберґу повідомив про повне виселення жидів з Словаччини. Досі виселено яких 80% жидів. Решта буде охоплена в березні. Це торкатиметься також вихрещених жидів.
Генерал-поручник Земмер Вел, який відповідальний за американську постачальну службу, після повороту з подорожі по Північна Африці, середньому Сході та Індії, сказав, що він більш як будьколи упевнився, що ця війна — транспортова війна. Підводні човни — це головна загроза для американських шляхів постачання.
Британські мореплавні власті видали урядовий річний звіт про 1942 рік, де сказано дослівно: "Корабельні втрати — це далі поважна проблема".
Північно-американський міністер мореплавби Киске заявив, що нема ніяких виглядів на негайне усунення небезпеки від підводних човнів, яка, як і передше дуже велика.
Верховне Командування Німецьких Збройних Сил повідомляє:
На північному відтинку кубанського мостового причілку відновлене намагання ворога проломитися заломилося об завзятий опір наших військ.
За становищами на Міюсі знищено останні рештки розпорошеного 7-го гвардійського кавалерійського корпусу.
В районі Ізюма наступальна битва йде дальше. Німецькі дивізії проломили завзятий ворожий спротив і розбили великі большевицькі сили, які намагалися, відтяті від заплічних сполук, пробитися на північний схід. Рухомі бої в районі на захід від лінії Харків—Курськ продовжались теж і вчора. Сильні з'єднання летунства атакували бомбами і бортовою зброєю і наступальні передні сторожі ворога.
У завзятих оборонних боях на південь і північ від Орла заломилися об оборонний фронт, непохитно вдержуваний німецькими військами, сильні ворожі танкові та піхотні наступи. На тому ж бойовому відтинку власні ударні відділи посунулися в напрямі системи ворожих становищ, зліквідували рови на ширині 12 кілометрів, розбили 249 бойових становищ і здобули численну зброю.
На схід від Сичівки залишився безуспішним місцевий наступ ворога, поведений в декількох місцях.
Теж і вчора на південь від Ільменського озера продовжував ворог на широкому фронті свої наступи, піддержувані численними танками і сильною артилерією. Большевиків відбито всюди після завзятого бою серед великих втрат. Частини ворога, що наступав, вдалося замкнути і знищити. На цьому відтинку залишилися перед нашими становищами 43 розторощені бронемашини.
Підчас намагання ворожих лещатарських частин заатакувати 23 лютого через Ільменське озеро південний беріг, втратив ворог 215 полонених і 1.660 нарахованих вбитих, не беручи під увагу втрат, що йому спричинило летунство на леді. Здобуто 25 протипанцерних гармат, 43 протипанцерних рушниць, 158 скорострілів, 23 гранатомети, 422 машинові пістолі, 7 моторових саней і дальше знаряддя та сани.
На водах далекої півночі потопило летунство поцілом бомб один торговельний корабель на 3.000 брт.
На поодиноких місцях північно-туніського фронту німецькі з'єднання, піддержані німецько-італійськими повітряними збройними силами, заатакували ворожі становища. Німецькі винищувачі зістрілили вчорашнього для в районі Середземного моря 24 британські і американські літаки при втраті 4-ох власних. В останніх двох ночах завдано важкого удару атаками літаків пристаневим спорудам Триполісу. Пошкоджено транспортовець середньої величини.
З'єднання американських літаків заатакувало вполудне вчорашнього дня під охороною хмар з великої висоти обшир Вільгельмсгафен. Винищувачі та артилерія воєнної фльоти зістрілили при тому 17 4-моторових літаків. Ще 6 втратив ворог над побережжям Каналу. Минулої ночі скинули британські літаки розривні та запалювальні бомби на кілька місцевостей в західній Німеччині і зробили знову терористичний налет на місто Кельн, де знищено 8 лікарень. Населення мало втрати. Винищувачі і зенітна артилерія збили 12 ворожих бомбардувальників.
Швидкі німецькі бойові літаки робили вдень з добрим успіхом несподіваний налет на місто Іксмес на південному побережжі Англії. 