Пробудження

Ганна — герой книги польської письменниці Ванди Василевської "Земля в ярмі" так висловила думку про людей, що жили в умовах панської Польщі:
— Не добрі тут люди... Так вже повелося...
— В другому місці кращі? — здивовано спитав учитель Віцент.
— Напевно кращі. Тут більше лиха, тому і люди гірші.
— Від лиха гірші?
— Зрозуміло. Кого душить горе, у того ні для себе, ні для інших немає ласки в душі... — розсудила Ганна.
Це була гірка правда. Народ був доведений до крайньої межі. Його обплутали поміщики, лихварі, осадники, що, мов комашня, було вкрили західно-українську землю. Зграя кровопивців довела народ до неймовірних страждань.
— Хто ми? — питав народ.
— Хлопи! Бидло! — відповідали "цивілізовані" ясновельможні панн.
Добродійність замінили жорстокість і свавілля, чесність зникла, — панувало шахрайство, негідництво. Правда залежала від кривди. Все, що називалося людською гідністю, було підтоптане в болоті й на смітниках.
В такому життєвому багні нівечились люди, спустошувались їх душі. В народі згасала остання надія на просвітлення. Декому вже здавалося, що язви на тілі неодмінні супутники людей. Слово гідність зникло з вживання. За нього могли оголосити божевільним, а то й посадити в тюрму.
В отруєному повітрі жив народ. На нього звалювались горе за горем. І в душі людей не могло бути ні для себе, ні для інших теплоти, ласки, чуття пошани й піклування.
В новому фільмі "Мечта", який ставить відомий режисер М. Ромм, є досить переконливий кадр, що розкриває психологію людей, вихованих в умовах колишньої панської Польщі. Одна, середніх літ діва безперервно дає в бранну газету об'яви про те, що вона бажає вийти заміж. Нарешті, їй підвернувся жених. За розгортанням подій слідкують всі мешканці будинку, де живе наречена.
— Не здається вам, пані Роза, — що цей жених з бранної газети велика скотина? — спитав один мешканець у власниці будинку.
— Це ще півбіди, аби він на ній женився, — співчутливо відповіла пані Роза.
Цей кадр, взятий з реального недавно минулого життя. Ще свіжі в пам'яті народу безліч прикладів і фактів, що яскраво свідчать про те, до якого людського падіння мусили опускатися трудящі, які хоч трохи хотіли полегшити своє життя.
Щоб вивести народ з такого стану, треба було скоїти таке чудо, від якого б здригнувся день і зчинилося потрясіння такої сили, яке б пробудило в його людську гідність.
ІІ.
На сході піднімалася ясна зоря. Багряніло небо. В синій імлі танула ніч. Наступав світанок. В цю передранкову синь від стику Збруча з Дністром до білоруських лісів в повітрі взвилися ракети. Розкотився оглушливий вибух. Мов вода, що прорвала греблю, рушили могутні колони бійців.
— Вставайте, гнані і голодні!
Цей заклик до гноблених, мов набатний дзвін, лунав в гуркоті танків і гармат, в брязкоті шабель кінноти, в твердих поступах піхоти, в реві моторів крилатих соколів. На захід ішла Червона Армія визволителів.
— Скоріше! Скоріше! — чувся голос знедоленого народу, який благав порятунку.
Над західно-українською землею здригнувся день. Від перших ударів тріснуло панське ярмо. Поневолений народ скидав з своїх плечей все те, що віками гнітило його. Назустріч братам-визволителям з сіл, хуторів, містечок і міст виходив трудящий люд. На білосніжних рушниках несли хліб-сіль, букети квітів. Люди обіймали бійців, припадали до землі, цілуючи її вперше своїми висохлими устами.
— Спасибі, рідні брати, за те, що врятували нас! — вимовляли народні уста.
Захоплені зустрічі, в яких народ виявляв свою радість, хвилею котились від Збруча до берегів Сяну і Бугу. Народ переживав перші дні свого пробудження. Починалося нове життя.
— Коли прийшли визволителі, я відчула в своєму житті народження душі, — говорить селянка з с. Куровичі, Глинянського району, Стефа Росовська.
На уламках старого трухлявого світу, що душив і гнітив, народжувалась нова свідомість. Робітник Василь Чернецький 20 років працював на спиртному заводі в Лопатині і захворів. Був хворий. Щоб не позбутися праці, він за себе посилав працювати неповнолітнього сина, якого приховували робітники від капіталіста. Чернецький знав, що не зроби цього, його викинули б за ворота. Такий закон капіталізму.
Радянська дійсність звільняє людину від того, щоб їй ставати на шлях, який принижує її. Цього року до старого робітника Чернецького прийшли і сказали:
— Товариш Чернецький, поїдьте на курорт, підкріпіть своє здоров'я. Ось вам путьовка. — І старий робітник за кошти держави весь серпень лікувався в санаторію.
Цими днями з курорту Яремче поверталась група трудящих, що відпочивали там. Серед них їхав львівський кравець Микола Слободян. Перед ним постало його недавнє минуле. Вічно була людина принижена. Щоб заробити кусок хліба, він мусив перед кожним паном, малим і великим, вгинатися, догоджати, падати до ніг, терпіти наругу.
— Ось був я на курорті в Яремчі. Там зі мною були робітники, вчені, червоні командири. Як було приємно сидіти з ними поруч за одним столом і відчувати, що і ти тепер людина, що ми всі, як одна сім'я — радісна і щаслива, — говорить тов. Слободян.
Поява любови, ласки й теплоти до людини, піклування про неї — такі виховуються риси у трудящих визволеної землі. Їх більше не душить кривда, над ними не висить горе, що важким тягарем отупляли їх чуття.
Офіціант їдальні №31 тресту кафе і ресторанів тов. Готліб знайшов загублені одним відвідувачем гроші. Це завдало йому великого клопоту, поки він розшукав власника і повернув йому знахідку.
— Для мене чесність перед людиною — найдорожче за все, — говорить Готліб.
Вересневі дні 1939 року переживуть віки. З покоління в покоління лунатиме про них невмируща слава. В народі складатимуть пісні і легенди про їх велич. Серед них найяскравішою по своїй величі буде народна билина про пробудження.
Л. Дяденко. 