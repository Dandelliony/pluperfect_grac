◦ ◦ ◦ ◦ ◦ ◦ ◦ ◦ ◦ ◦

Кілько лист зголошено до самоуправних виборів у Львові? У виборчих комісіях у Львові зголошено 1 українську листу, 1 жидівську та 3 польські: 1) христіянсько-народня, 2) католицько-народня, 3) ППС, професійних спілок та демократичного виборчого комітету. Як говорять, треба сподіватися ще кількох диких лист — польських та жидівських.
Краєва хроніка. В с. Остобожі недалеко Угнова трьох невідомих грабіжників дісталося до хати Степана Бончовського, стероризували присутніх і забрали 1.500 зол. і 2 доляри. — У Вербиці, пов. Рава Руська, впав до збірника з т. зв. брагою в горальні 5-літній Павло Купич і важко попарився. Нещасливий хлопчик помер серед страшних мук по кількох годинах. — У Золочеві застрілився 30-літній інкасент міської елєктровні Адам Роґовський. Причиною самогубства були материяльні клопоти. В Рогачині, пов. Бережани згорів водно-турбіновий млин Е. Айґена з уладженням вартости 14.000 зол. Причиною пожежі була коротка сполука елєктричих проводів. Млин був обезпечений на 10.000 зол. 