Ґенерала Тарнавського поховають на стрілецькому цвинтарі.

Діловий Комітет, що займається похороном ґен. Тарнавського, задумав поховати б. Начального Вожда на Янівському стрілецькому цвинтарі. На це треба було спеціального дозволу влади, бо цвинтарі поляглих вже замкнені і на них нікого не ховають. У тій справі були на авдієнції у воєводи Білика сен[атор] Юліян Павликовський і о. Антін Каштанюк, як голова Філії Т-ва Охорони Воєнних Могил. Воєвода Білик не вирішив сам тієї справи, але виєднав авдієнцію у премієра Складковського в пятницю в год. 8-ій рано, на якій був сен. Остап Луцький. Премієр Складковський дав свою згоду на те, щоб ґен. Тарнавського поховати  серед могил поляглих стрільців на Янівському цвинтарі. 