◦ ◦ ◦ ◦ ◦ ◦ ◦

Великі втрати анґлійців у Східній Африці.
РИМ, 5. II. — Головне Командування Італійської Армії подає:
На грецькому фронті італійські війська відбили ворожі атаки, заподіяли ворогові дошкульні втрати та взяли полонених і воєнну здобич.
У Північній Африці по обох боках сильна діяльність летунства. Анґлійські літаки бомбардували Бенґасі.
У Східній Африці італійські війська на північному фронті відбили контратакою ворожі сили, що наблизилися до нових італійських ліній. Італійці заподіяли там ворогові великі втрати. На південному фронті італійські відділи туземних військ після кривавих боїв відступили з одного наперед висуненого становища поблизу границі на захід від озера Стефанії. Згадані бої спричинили ворогові величезні втрати.
Зміцнені зачепні дії італійського летунства. Ворог бомбардував кілька місцевостей в Еритреї та вбив кількох туземців. Італійці зістрілили два анґлійські літаки.
Ніппонський десант у Китаю.
ШАНГАЙ, 5. ІІ. — В рямцях ніппонських операцій, що мають на меті успішнішу бльокаду Китаю, у второк висіли ніппонські відділи на південному побережжі провінції
Квантунґ, щоб перервати шляхи довозу з заливу Мірс до Вайчав і Шуйчай. Воєнні дії, при підтримці фльоти, розвиваються успішно.
Італійці зістрілили 157 анґл. літаків.
РИМ, 5. ІІ, — Як повідомляє вечірня преса, продовж 90 днів італійське летунство довершило 16.145 годин летів. При тому зістрілено 157 ворожих літаків. Скинено багато сотень бомб, італійське летунство втратило тільки 20 машин.
Затоплення анґлійського корабля "Ерла".
НЮ-ЙОРК, 5. II. — "Ассошіейтид Пресс" повідомляє, що на основі вісток, з міродатних кругів, в останньому тижні сторпедовано 10 й затоплено анґлійський торговельний корабель "Ерла", містоти 5.198 тон, у віддалі 475 миль на захід від Ірляндії. Корабель "Ерла" плив з Канади до Анґлії з воєнним матеріялом.
Обовязкова служба чужинців в Анґлії.
ШВАЙЦ. БЕРН, 5. II. — "Всі чужинці мусітимуть працювати або боротися" — під таким наголовком помістив статтю "Дейли Мейл". В ній м. ін. пишеться, що всі чужинці з союзних країв будуть покликані до служби, щоб працювати або боротися за інтереси Анґлії. Зголошення будуть обовязкові. Анґлійці рішені усунути всіх "неробів". Кожний, хто користає з опіки Анґлії, мусітиме працювати для її оборони. В Анґлії є біля 250.000 чужинців. Всі здібні до праці, що не є в концентраційних таборах, будуть покликані до служби.
Катастрофа в Югославії. Внаслідок неуваги одного залізничника на передмісті Білгороду-Пачво погибли 4 особи, а 5 осіб було важко ранених. Поїзд наїхав на вантажний самохід і його зовсім знищив.
Вибух в ніппонській копальні. В копальні Фукуока басейну Гонай був катастрофальний вибух. 15 вуглекопів засипало вуглем. Одному вуглекопові вдалося чудом видістатися. Інших робітників не вдалося видобути.
Смерть нащадка Колюмба. В Мадриді помер Оклюмб, Дон Рамон Кольон Карваль, кн. Верагуа. Підчас домашньої війни в Еспанії його увязнили баскійські сепаратисти та випустили щойно на інтервенцію арґентинського посольства. Кн. Вераґуа був потім сотником в армії ґен. Франка і під Tepyелем був важко ранений.
Болгарія підкреслює свій звязок з новою Европою. Всі надії й симпатії Болгарії по боці тих, що боряться в версайським диктатом. Болгарський нарід зробить усе, щоб стати гідним членом і частиною европейської спільноти. Так пише часопис "Завтрашня Болгарія". 