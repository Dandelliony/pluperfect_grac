◦ ◦ ◦ ◦ ◦ ◦ ◦

Англійці зайняли Дессі
ЛОНДОН, 28. (ТАРС). Офіціально повідомляється, що 26 квітня англійські імперські сили зайняли Дессі.
Створення в Англії надзвичайних судів
ЛОНДОН, 29. (ТАРС). Як передає агентство Рейтер, англійський міністр внутрішніх справ і внутрішньої безпеки опублікував розпорядження, за яким по всій Англії і Уельсу створюються надзвичайні суди. Ці суди діятимуть в районах, які зазнали вторгнення або інтенсивного бомбардування. Створені у відповідності з законом про охорону держави суди не можуть функціонувати доти, поки міністр внутрішніх справ і внутрішньої безпеки не оголосить той або інший район країни воєнною зоною.
Забастовочний рух в Англії
ЛОНДОН, 29. (ТАРС). Вчора 3.000 робітників 26 холодильників Лондона оголосили забастовку в знак протесту проти звільнення кількох працівників холодильника в Східному Лондоні, зруйнованого бомбардуванням.
Війна в Європі і Африці
(Щоденник воєнних дій).
Німецькі війська, що діють в Греції, продовжують, за зведенням німецького командування, просуватися на південь півострова Пелопоннес. Німецькі частини зайняли Тріполіс (в центральній частині півострова). Німецька авіація бомбардувала вантажні і торгові пароплави в грецьких водах. Бомбардований був також порт Ла-Валлетта на острові Мальта.
Евакуація англійських імперських військ з Греції триває.
На АНГЛО-НІМЕЦЬКОМУ ФРОНТІ головним об'єктом нальотів німецької авіації в ніч на 29 квітня був англійський порт Плімут. У зведенні німецького командування повідомляється також, що бомбардовані були портовий район Грейт Ярмута, один завод на східному побережжі Шотландії, а також порти в районі Пітерхеда. Бомби були скинуті, крім того, на деякі аеродроми в Південно-західній Англії. Тривали і операції німецьких озброєних сил на морі.
Вдень 28 квітня, передає агентство Рейтер, англійські бомбардувальники "Стерлінг" зробили наліт на Емден, скинувши бомби великого калібру. В той же день з'єднання англійських літаків атакувало в районі голландського побережжя два німецьких есмінці, які супроводжували караван вантажних пароплавів. Коло французського і голландського побережжя були бомбардовані два німецьких пароплави, які, очевидно, затонули. Кілька англійських літаків скинули бомби на завод і залізничний склад в Меппелі. Бомбардовані були також доки в Гельдері.
В ніч на 29 квітня велике з'єднання англійських бомбардувальників зробило наліт на Брест, де укриваються німецькі лінкори "Шарагорст" і "Гнейзенау".
Війна в ПІВНІЧНІЙ АФРИЦІ стає все більш запеклою. В районі Соллума, відмічається в комюніке англійського командування на Близькому Сході, німецько-італьянські загони перейшли єгіпетський кордон і просунулись в глиб Єгіпта на 8—10 км., зайнявши, за повідомленням агентства Рейтер, Соллум. В зведенні німецького командування вказується, що частини німецького африканського корпусу проникли в районі Соллума глибоко в розташування частин англійців, заподіявши їм нових серйозних втрат. Посилюється також і боротьба за Тобрук. Німецькі і італьянські літака, говориться в італьянському зведенні, знову бомбардували укріплення і артилерійські позиції Тобрука. Англійська авіація, повідомляється в англійському зведенні, бомбардує і обстрілює німецько-італьянські війська, перешкоджаючи їх рухові вперед.
Бюлетень "Дінст аус Дейчланд", коментуючи події на північно-африканському фронті, пише, що швидке просування німецьких військ в Кіренаіці припинене у відповідності з наміченим планом. В даний час йде боротьба за Тобрук, який був обійдений німецькими частинами. Німецька авіація посилено бомбардує портові споруди Тобрука і англійські кораблі, що перебувають там.
Про дальші німецькі плани в Північній Африці, пише бюлетень, природно, нічого не можна сказати. Безсумнівно, однак, те, що вони виходять з загальних стратегічних планів. Дальший розвиток подій слід розглядати під цим кутом зору.
Воєнний оглядач американської газети "ПМ" твердить, що, за достовірними відомостями, німці, крім наступу на Суец вздовж єгіпетського побережжя, очевидно, наступатимуть вглиб країни через центральну частину Єгіпта.
В СХІДНІЙ АФРИЦІ, в Абіссінії, активних воєнних дій не було. Агентство ОФІ (Гавас) повідомляє, що, за відомостями, одержаними з Джібуті, війська генерала де Голля при підтримці англійських моторизованих частин концентруються на південному кордоні Французського Сомалі, головним чином в районі Дуанле (станція на залізничній лінії Джібутті — Аддіс-Абеба). Інші ж частини генерала де Голля висадилися, як гадають, в Зейла — в північній частині Британського Сомалі.
29 квітня. (ТАРС). 