◦ ◦ ◦ ◦ ◦ ◦ ◦

Пригадуємо, що в суботу 13. ц. м. відбудеться у Кракові святочна академія в честь Тараса Шевченка в салі Старого Театру точно в год. 19.30. З уваги на святочність Шевченкових Роковин академія пічнеться точно у визначеній годині, а з її початком вступ на салю буде безоглядно заборонений. Тому незвичайно побажане й вказане, постаратися заздалегідь про карти вступу, що їх видає УДК у Кракові, щоб відтак через натовп при касі не спинювати початку академії. — УДК-Краків.
Помер приятель українців. З Берліна повідомляють, що дня 6. ц. м. помер після довгої й важкої недуги щирий приятель українського народу, лєґаційний радник у міністерстві закордонних справ, Максиміліян Маєр-Гайденгаґен. Покійний до останньої хвилини свого заслуженого життя ставився з великою симпатією до України й українських справ, тому тішився в українських колах великою пошаною.
Інжиніри й техніки-землеміри та інжиніри й техніки, що мають практику в мірництві, прим. лісники, сухопутні та інші, що хочуть працювати при комасаціях на наших етноґрафічних землях (винагорода 400—650 зол., залежна від студій і практики), внесуть негайно подання зі всіми прилогами в німецькій мові на адресу: Кракау, ан дас Ляндамт, Ганс Дірер-штрассе 2, або Люблин, ан дас Ляндамт, Літаверштрассе 7/ІІ. — Відписи прохань у власному інтересі треба прислати до Секції Інжинірів при УЦК, Краків, Зелена 26/7.
Український допомоговий комітет у Кракові взиває всіх своїх довжників, щодо яких настав або вже перейшов речинець вирівнання одержаних зворотних допомог, негайно їх вирівнати, бо в противному випадку буде УДК, на жаль, приневолений візвати їх поіменною оповісткою у пресі.
Українки — вдови по б. урядовцях б. польської держави з теренів зайнятих Совітами подадуть негайно до УЦК в німецькій мові такі дані: 1) Імя й прізвище вдови, 2) Імя чоловіка і дата уродження, 3) Віроісповідання чоловіка й національність, 4) Число актів спансіонування, 5) Дата уродження вдови, 6) Звання чоловіка, 7) Дата переходу на емеритуру, 8) Місце теперішнього перебування, 9) Висота побираної за часів б. польської держави вдовичої платні, 10) Завваги, 11) Посвідка місцевого УДК, або Делєґатури УДК. — Відділ Праці і Сусп. Опіки при УЦК. (Краків, Зелена 26/ III, м. 7). 