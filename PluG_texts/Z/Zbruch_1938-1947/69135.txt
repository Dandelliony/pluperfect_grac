◦ ◦ ◦ ◦

Українські радіопередачі. Сьогодні, в четвер, 30-го липня в часі від год. 10,30 до 11-ої ранку Львівська Радіовисильня передає концерт українських народних любовних пісень у виконанні хору Є. Козака, солістки Ірини Туркевич-Мартинцевої та Мар'янни Лисенко й Є. Курилович-Чапельської (фортепіянний супровід). — Завтра, у п'ятницю, 31-го липня, в цьому ж часі передача п. н. "3 української народної лірики". Виконавці: бандуристи Ю. Сінгалевич, 3. Штокалко та В. Юркевич і М. Сабат-Свірська (сопран). При фортепіяні: Роман Савицький.
Свято на Маківці. Цьогорічне Свято на Маківці відбудеться заходами Делегатури Українського Комітету в Сколім в неділю, 2-го серпня ц. р. У програмі Богослуження, Проповідь і Панахида. Співає хор із села Конюхів і грає оркестра зі Синевідська Вижнього. Поїзд доїздить до Сколього.
Де ночуватимуть хористи? Адміністрація Краєвого Конкурсу Хорів розмішує малу частину хористів на збірних нічлігах (по шкільних і т. п. будинках), решту — по приватних мешканнях. Згідно з пляном розміщення, члени одного хору ночуватимуть при одній вулиці або в одному районі. Кожний учасник Конкурсу, дістане від впорядчика картку, на як!й буде подане його прізвище та адреса мешкання, де він має ночувати. Важне, щоб хористи в означеному часі зайняли призначені їм нічліги і точно притримувалися вказівок впорядчиків, а то можуть відбитися від своїх хорів і ввести нелад.
Зберегти лад! Інститут Народної Творчости Відділу Культурної Праці УЦК з великим трудом та вкладом праці зорганізував Краєвий Конкурс Хорів та зв'язаний з тим три-дневний побут 1200 співаків у Львові. Кожний хор дістає впорядчиків згідно з точним розкладом годин, має приняти хор при приході поїзду на двірці, запровадити до означеної харчівні, на пробу, на нічліг і т. д., а остатнього дня відпровадити до означеного в пляні поїзду. Доложено всіх можливих зусиль, щоб та велика імпреза пройшла у зразковому ладі — решта залежить від членів хорів — від їхньої дисципліни та почуття ладу. Притримуючися точно вказівок впорядчиків, вони дадуть змогу справно перевести Краєвий Конкурс Хорів, що буде не лиш поважною мистецькою імпрезою але й великим іспитом нашої організаційної справности.
Огляд подій. Що середи та суботи відбувається на площі Софії у Львові висвітлювання найновіших подій під голим небом. Початок в год. 21.30. 