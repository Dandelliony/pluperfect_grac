◦ ◦ ◦ ◦

Британська інформаційна служба повідомила, що затоплено французький підводний човен "Сіркуф", який належав до морських одиниць генерала-наємника де Голя. "Сіркуф" був найбільшим підводним човном світу. Залога складалася із 150 людей.
Державним секретарем французького летунства призначений генерал Жанкен.
Відозва маршала Петена з нагоди створення нового уряду.
Голова французької держави, маршал Петен, видав у неділю, по радіо таку відозву до французького народу: "Французи! Новий уряд створений. Адмірал Дарлян, мій назначений наслідник, вестиме оборону нашої території й імперії. Пер Ляваль буде під моїм авторитетом вести внутрішню та зовнішню політику держави. З ним заснував я в найтрагічнішій хвилині нашої катастрофи новий лад, що має забезпечити відродження Франції. Сьогодні, в такій же рішальній хвилині, як у червні 1940 року, я стаю поруч нього, щоб почати знову діло европейської організації, під яку ми спільно поклали основи. Французи! Приходьте з цілим серцем і ставайте за урядом. Він дасть нам нові основи віри й надії."
Верховне Командування Німецьких Збройних Сил повідомляє.
На середньому відтинку східного фронту знищено оточену там більшу групу ворога. Власні наступальні дії на північному відтинку довели до здобуття численних місцевостей, при чому знищено ворожі бойові споруди та здобуто багато зброї. Про бойові літаки знищили у завзятих наступах мости, які мали велике значення для ворожого військового постачання.
Віденська 44-та піша дивізія відкинула у багато-денних важких боях переважаючі ворожі сили і завдала совєтам високі втрати у людях і матеріялі.
У Північній Африці задержав вогонь нашої артилерії наступ британських розвідувальних відділів в околиці і Айн Ель Гацаля.
Сильні з'єднання бойових і ловецьких літаків продовжували успішно свої атаки на споруди і летунські майдани острова Мальти. Біля побережжя Мальти і північної Африки зістрілили німецькі ловецькі літаки 6 британських літаків та 5 дальших знищили на землі.
Легкі німецькі бойові літаки атакували бомбами і бортовою зброєю учорашнього дня залізничі споруди на англійському південному побережжі.
Єдиний британський літак, що минулої ночі налетів на Німеччину, був у південній Німеччині зістрілений.
Японський наступ на Мандаляй
ТОКІО, 21 квітня. — На фронті Бірми становище англійців щораз більше безнадійне. Вони намагаються надаремне зупинити нестримний японський наступ, кидаючи до бою летунську фльоту, яка не може ставити чола японцям. — На всіх відтинках бірманського фронту йдуть завзяті бої, які всюди мають успішний для японців характер. На середньому відтинку японські війська посуваються здовж ріки Сітанг у напрямку Мандаляй. Побиті китайські війська мусіли 80 км. на північ від міста Тонгу покинути свої оборонні окопи та завернути далі на північ.
ТОКІО, 21 квітня. — Одиниці японської фльоти висадились на острові Гуімарас на південь острова Панай у групі Філіппінських островів і зайняли без спротиву Порт Санта Розалія і Порт Санга Анна. Обі пристані є в західній частині острова. — На захід від Суматри зайняли японські сухопутні одиниці містечко Гуненг Сітолі на острові Ніяс. При висаді на острові Сіберут знайдено великі запаси нафти.
ТОКІО, 21 квітня. — Японська морська влада має в плані, як повідомляє Домеї з Сурабаї, вже в найкоротшому часі почати на широку міру відбудову та розбудову пристані Сурабая. До цих робіт мають бути ужиті в першу чергу полонені. Відступаючи, ворог понищив майже зовсім дооколичні пристаневі будинки. В самій пристані ще й сьогодні лежить чимало ворожих кораблів, затоплених поцілами бомб.
ТОКІО, 21 квітня. — До успіху численних лондонських висадних операцій і переходів через ріки причинилися особливо складані човни. Їх винахідники, підполковники Фукуда Такекава, одержали недавно від міністерства війни високе відзначення. Як подав Фукуда в одній пресовій розмові, можуть два, або більше цих човнів, збудованих з японського дерева і порушуваних безшумними моторами, транспортувати вигідно панцерні вози та танки. Добра прикмета човнів полягає м. ін. на тому, що висади військ, або переходи через ріки можуть відбуватися рівночасно на численних місцях.
ТОКІО, 21 квітня. — Цими днями японські збройні сили вичалили — як повідомляє "Токіо-Нічі-Нічі" — на острові Сіберут. Все це відбулось без проливу крови. Тепер прочищують острів від ворога. 