◦ ◦ ◦ ◦ ◦ ◦ ◦

Постанова Львівської міської Ради
Про здачу абонентами міської автоматичної телефонної станції телефонних апаратів, комутаторів і інших недіючих матеріалів
За останній час помічено ряд випадків, що абоненти автом. телефонної станції м. Львова відмовляються здавати станції телефонні апарати, комутатори, кабелі і іншу недіючу апаратуру, яка знаходиться в приватних квартирах, установах, торгово-промислових підприємствах тощо.
Виходячи з цього Львівська міська Рада, на основі адмін. кодек. ст. 31, п. "а"
ПОСТАНОВЛЯЄ
1. Зобов'язати всіх домовласників, управдомів, а також керівників організацій, де є недіюча або знята ними телефонна апаратура, — негайно здати дирекції автом. телеф. станції м. Львова. Також не чинити опору монтерам і технікам АТС при знятті вище наведеного телефонного майна. Термін здачі — 5 діб.
2. До зняття апаратури і інших вказаних вище матеріалів допускати лише монтерів, техніків АТС по пред'явленню посвідчень і нарядів за підписами абонентного відділу та інших керівних працівників АТС.
3. Особи та організації, які ухиляються від здачі, або приховують в себе телефонну апаратуру, будуть оштрафовані відповідно адм. кодексу (ст. 46) до 100 крб. штрафу або одного місяця примусової праці.
4. Скарги на неправильне зняття телефонної апаратури можна подавати протягом 3 днів до міської Ради.
5. Постанова входить в силу з дня її оголошення в газетах "Вільна Україна" та "Червоний Штандар".
Відповідальність за виконання цієї постанови, а також контроль за її виконанням, покладається на органи міліції і дирекцію АТС.
Голова міської Ради Ф. Єременко.
Секретар міської Ради М. Лопатіна. 