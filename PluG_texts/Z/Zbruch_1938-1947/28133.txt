До нової творчої роботи

Члени робітничого комітету шкіряного заводу "Дермата" з гордістю показують свої просторі приміщення комітету й дві світлі чисті кімнати червоних кутків. На столі цих кімнат лежать брошури й газети, на стінах — лозунги, портрети товариша Сталіна.
Робітники розповідають про свою роботу, про те, як вони стають справжніми господарями свого заводу.
Знайомимось з членом робітничого комітету інженером Авраамом Фрідгофером. Це відданий працівник заводу. З перших днів приходу Червоної Армії він залучає робітників до активної роботи, знайомить їх з технікою керування заводом. Під його керівництвом було врятовано товари, які вже псувались через те, що завод підчас польсько-німецької війни був припинив свою роботу.
Робітничий колектив при допомозі свого інженера дбає за покращання виробництва. Завод зараз виробляє покищо тільки тверду шкіру. Заводський комітет дбає за те, щоб придбати для заводу нове устаткування, нові апарати, піднести продуктивність праці та перейти до виробництва м'якої шкіри.
Я. Галан. 