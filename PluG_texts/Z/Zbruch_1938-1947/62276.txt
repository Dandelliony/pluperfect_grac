◦ ◦ ◦ ◦ ◦

Вбивство Ревуцького. Львів, 13 лютого. До вістки про трагічну смерть композитора Ревуцького і його дружини з мистецьких кол висловлюють здогад, що вбито не композитора Левка, а його брата Дмитра Ревуцького, відомого етнографа і вченого та його дружину.
Господарка відпадками. Програма Фіряресплян (Чотиролітній план) обіймає теж планову господарку відпадками та старими речами. З тією метою створено теж багато гуртівень, яких завданням є скуповувати старе залізо, пляшки, скло, ганчірки та папір і доставляти відпадки до фабрик для перерібки. Папір сортують у магазинах по родам, напр. акти, книжки, білі відпадки. кольорові і т. п. Їх заладовують до вагонів і відсилають до перерібки до фабрик паперу в Познані, Варшаві, Коломиї, Крехові. І відпадки мають свою вартість.
Суспільна Обезпечальня у Львові перенеслась із вул. Зеленої до будинку при вул. Коперника ч. 4.
Школа мистецького промислу у Львові. В найближчих днях буде відкрита школа мистецького промислу у Львові. Її програма складена з 3-ох частин: 1) підготовного навчання, 2) справжньої школи мистецького промислу вищого ступня, 3) спеціялізації для абсольвентів. Підготовне навчання триватиме 1 рік для тих, що покінчили 16 років життя і 6 кляс большевицької школи. Програма передбачує 42 години тижнево і навчання ось яких предметів: 1) німецької мови, 2) української (для поляків польської) 3) геометрії, 4) моделювання, 5) рисунків І малярства, 6) каліграфії, 7) орнаментики, 8) науки про стиль. Після дворічного підготовного навчання починається наука у справжній школи мистецького промислу вищого ступня. Тут теж передбачено 42 години в тиждень і виклали з німецької мови, гігієни й анатомії, хемії, технології, рисунків і малярства, фахових студій, практичних занять та історії мистецтва. Ця школа буде поділена на відділи: а) малярство, б) графіка, в) уладження нутра, г) портретування, г) кераміка, д) тканини. Навчання в цій школі триватиме 2 роки. До цієї школи можуть ходити хлопці й дівчата після 6 кляс або 8 кляс большевицької школи, що покінчили 18 років життя. Місячна оплата — 20 зол., а в фаховій і спеціяльній школі — 30 зол. місячно. Вписове — 10 зол. Вписи при вул. Снопківській 31.
Хліб з перемолу цілого зерна. Муку на хліб з перемолу цілого зерна (Фолькорнброт) одержується в той спосіб, що розтирається повне зерно, не висіваючи грису й отрубів. Такий повновітаміновий хліб є не лиш дуже економічний, але передусім дуже відживний якраз через те, що в отрубах і грисі находяться важні для здоров'я вітаміни. Щоб могти такий хліб випікати, збіжжя, призначене до повного перемолу, мусить мати спеціяльні прикмети, а саме: тягар гектолітра зерна мусить замикатися в межах 71.1 кг. — 72.5 кг., а вогкість його не може переходити 14,5%. Таксамо переміл мусить відбуватися в спеціяльний спосіб. Справа повновітамінового хліба у Львові покищо неактуальна, бо хоч так, щоб перемелювали муку з цілого зерна, то у львівських магазинах нема ще відповідного зерна. Ця справа буде актуальна з хвилиною, коли Центральна Хліборобська Станиця (Ляндвіртшафтліхе Центральштеллє) доставить хлібному трестові збіжжя, що годитиметься до такого перемолу. Зате новістю в продукції хліба є те, що замість приписаного житнього хліба печуть тепер пшенично-житній. 