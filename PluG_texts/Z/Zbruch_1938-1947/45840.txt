"Народної Часописи"

появив ся вже другій н-р оказовий, котрий містить передову статью "Загальні Збори політ. тов. Народна Рада". Опис зборів єсть зовсїм тенденційний, опираючій ся видко на донесенях Киrjer-a lwowsk-ого і других подібно неприхильно против Русинів настроєних орґанів, а репортера свого "Народна Часопись" на збори була вислала. Число участників збору подає "Нар. Час." на 400, о промовах пише, що "во всїх [?!] пробивалась скрайна [?!] ненависть до другої партії [до цїлої], так званих твердих". Але найбільше гнїває "Н-у Час.", що п. Романчук межи дезидератами Русинів поставив також, щоби в рускій церкві усунений був всякій вплив чужосторонний і щоби рускі монастирі були відобрані з рук езуїтів". ""Нар. Час." посуває ся до того, що каже: "треба бути або дуже наївним або злобним манекином в руках сторонників шизми, щоби тую справу ще раз виволїкати... Roma locuta, causa finita. Не говорячи вже о грубій неконсеквенції, яка заходить межи програмою п. Романчука а тою єго резолюцією монастирскою, проявлює ся в тій справі ще велика нельояльність так для Правительства як і для Князїв рускої Церкви, котрі зробили честь "Народній Радї" явивши ся на зборах. Така резолюція то якби вотум недовірія для руских епископів".
Ми щиро, без облуди і в найлучшій мисли, радимо правительству, щоби радикально змінило спосіб писаня в своїм рускім орґанї, бо такі статьї самому правительству вийдуть хиба на шкоду. Тим Русинам, против котрих та статья вимірена, она зовсїм байдуже. Русини суть і хотять бути вірні своїй гр.-кат. вірі, але тая віра не знає нїчого о єзуїтах, і єї интереси не суть идентичні з интересами єзуїтів. Русини як перед шістьма роками вислали депутацію до цїсаря о усуненє єзуїтів — а в тій депутації був і оден священик, котрому, як і всїм членам депутації нїхто не посміє закинути, щоби він і в души не був найвірнїйшим исповідником гр.-кат. віри, — так і на дальше не перестануть домагати ся того усуненя. І нехай автор статьї в "Народній Часописи" зважить, що і цїсар і папскій нунцій дали депутації прихильну відповідь і обітницю уступленя єзуїтів; рускі епископи бажанє руского народу знають, і Нар. Рада має надїю, що они власне також причинять ся до того, що-би в монастирях василіяньских в як найскоршім часї знов були лише самі Василіяне. Автор статьї чи єсть чи позує на більшого католика, як сам папа, і мабуть також навіть на більшого єзуїта, як сам краківскій провінціял єзуїтів. Тою дорогою міг би хиба скорше захитати католицизм у Русинів, нїж скріпити. Урядова Gazeta Lwowska зовсїм инакше пише о польских справах як єї дитина о руских. 