◦ ◦ ◦ ◦ ◦ ◦ ◦

Повідомлення німецького інформаційного бюро про Гесса
БЕРЛІН, 14. (ТАРС). Німецьке інформаційне бюро повідомляє, що, як стало відомо з поінформованих кіл, Рудольф Гесс, відправляючись в Англію, залишив досить докладні записки. З записок виходить, що Гесс "вважав можливим, проявивши особисту ініціативу, добитися угоди про мир між Німеччиною і Англією".
Агентство повідомляє, що Гесс, судячи з його записок, вірить, що "Англію можна переконати в безумній поведінці її нинішніх керівників", якщо йому вдасться "роз'яснити іншим англійським діячам справжній стан речей". Гесс вважав підходящим для цієї мети лорда Гамільтона, який був йому, очевидно, відомий від часу олімпіади 1936 р. і поблизу маєтку якого Гесс і стрибнув з парашутом після того, як витратив бензин. Посилаючись на записку Гесса, німецьке інформаційне бюро передає, що Гесс "вважав безцільною розмову з Черчіллем".
Капіталовкладення США в Німеччині і Італії
Газета "Нью-Йорк Геральд Трібюн" пише, що американські капіталовкладення в Німеччині становлять приблизно 432 млн. доларів, а німецькі в США — близько 107 млн. доларів.
Американські капіталовкладення в Італії оцінюються приблизно в 145 мли. доларів, а італьянські в США в 52 млн. доларів. (ТАРС).
Арешт студентів бухарестського університету
БУХАРЕСТ, 15. (ТАРС). В опублікованому комюніке повідомляється, що розслідом встановлені імена студентів, які 10 травня на зборах юридичного факультету бухарестського університету співали заборонені легіонерські пісні. Частина цих студентів арештована і віддана до військового суду, частина зникла.
Незадоволення діяльністю англійського міністерства продовольчого постачання
ЛОНДОН, 15. (ТАРС). Рада тред-юніонів Глазго і лейбористська організація скликали цими днями конференцію для обговорення питання про продовольче становище в Англії. Були присутні кілька сот делегатів. Промовці вказували на величезні хиби в діяльності міністерства продовольчого постачання, зокрема, на нерівномірний розподіл продовольства в країні і зростаючу спекуляцію.
В одноголосно прийнятій резолюції говориться про необхідність запровадити карткову систему на важливіші продовольчі продукти, рівномірно розподіляти продовольство в країні і встановити державний контроль над цінами на основні продукти харчування.
Прибуття американських бомбардувальників "Літаюча кріпость" на Гавайські острови
НЬЮ-ЙОРК, 16. (ТАРС). Військове міністерство США оголосило, що вчора на Гавайські острови прибув в Сан-Франціско 21 американський чотирьох-моторний бомбардувальник "Боюнг—Б—17 Д" — остання модель "Літаючої кріпості". Раніше там знаходились тільки середні бомбардувальники, радіус дії яких не перевищував 1.280 км.
Прибуття англійських підкріплень в Сінгапур
ЛОНДОН, 15. (ТАРС). Агентство Рейтер передає, що вчора в Сінгапур прибули нові контингенти англійських військ, авіації і військово-морського флоту.
13 травня в міста Самбонгі (Японія) виникла велика пожежа, якою знищено 800 будинків. Більше 3 тисяч жителів лишилися без житла.
Канада продала Англії 120 млн. бушелів пшениці (бушель пшениці — 27 кг). В серпні 1940 р. Англія закупила в Канаді 100 млн. бушелів пшениці.
В Дакку (Індія) арештовано 12 визначних політичних діячів. В Калькутті арештовані 40 чоловік молоді, а також член виконкому індійського національного конгресу Серчандра.
В зв'язку з недостачею валюти власті Голландської Індії заборонили купівлю ряду іноземних товарів, в тому числі автомобілів, радіоприймачів, одягу і деяких продуктів харчування. 