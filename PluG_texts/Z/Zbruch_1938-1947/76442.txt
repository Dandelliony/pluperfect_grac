Які товари продаватимуть лише на пункти

КРАКІВ. Товари з волокняних матеріялів, що їх досі продавали на окремі картки, відтепер можна буде купувати лише на пунктові картки.
Передбачені два роди таких карток: карти на волокняні товари з вовняних матеріялів, або з матеріялів, що мають в собі вовну і карти на волокняні товари з усіх інших матеріялів. Товари з природнього шовку або з матеріялів, що обіймають природний шовк, сюди не зараховані. Вовняні матеріяли на одяги, суконки, плащі, що мають вовну, як також готові товари з таких матеріялів можна буде купувати тільки на пунктові картки, перекреслені червоною поперечною лінією.
Пунктова картка, так як досі картка, мусить мати день, в якому її видано, прізвище, ім'я, дату народження і адресу особи, що одержує картку. Пунктова картка важна тільки для даної особи і на картці поміщена кількість пунктів, визначених за кожен волокняний товар у списку пунктів.
Список пунктів — поміщений уже в урядовому Денникові Ген. Губ. з 28. січня ц. р. появиться ще й окремим виданням. Мешканці Генеральної Губернії повинні докладно зазнайомитися зі списком пунктів і з відповідним розпорядком.
Для одержання пунктової картки подається заяву, як і досі для одержання картки, до міського чи окружного старости, залежно від місця замешкання особи, що бажає одержати пунктову картку. На випадок коли між купцем і покупцями немає однозгідности щодо кількости пунктів, призначених для даного товару, справу вирішує губернатор области на терені якої є крамниця, в якій покупець купує товар.
Картки на волокняні товари, видані перед 31 січня ц. р. і досі не використані, можна до 28 лютого виміняти на пунктові картки з визначеною для товару поданого в наряді кількістю пунктів.
Товари з матеріялу, що містять вовну, слід уважати волокняними товарами, що мають в собі понад 3% вовни. За товари з матеріялів-суроґатів та з паперових матеріялів слід відраховувати лише половину тієї кількости пунктів, яка подана за кожний рід товару, в пунктовому списку.
Гуртові консументи одержують волокняні товари лиш на основі відповідних карт, при чому і тут вовняні товари, або товари з матеріялу, що містять в собі вовну, будуть видавати тільки карту, перекреслену червоною поперечною лінією.
Для справности у видачі волокняних товарів, кожному купцеві відводиться у відповідній розрахунковій установі т. зв. пунктове конто. Купець, якому признано новий товар, виписує пунктовий чек, на основі якого йому відраховується з пунастового канта стільки пунктів, скільки подано в чекові. Розрахункова станиця потверджує чек печаткою і щойно тоді купець може одержати товар в кількості, поданій в пунктовому чекові. Звичайно, чек можна потвердити тільки тоді, коли на пунктовому конті є ще відповідна кількість пунктів.
Доставець, який віддає купцеві товар за потверджений пунктовий чек і карту буття мусить після того відвести чек до розрахункової станиці при уряді господарювання сировиною і волокняними товарами. Якщо купець одержав менше товару, ніж подано в чекові, або більше, тоді купець, або покупець вирівнює різницю спеціяльним чеком. Пунктовий список для Ген. Губ. відповідає кількости пунктів, принятій у Німеччині.
Розпорядок про пункти на волокняні товари обов'язує від 1. лютого ц. р. Від того дня покупцям не можна реалізовувати невикористаних досі карток, а роздрібним купцям не можна нічого продати на картки. 