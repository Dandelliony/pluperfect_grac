◦ ◦ ◦ ◦ ◦

Загострення контролі затемнення вікон. Проголошений розпорядок про затемнювання вікон від заходу до сходу сонця обов'язує безоглядно далі. За затемнення відповідають власники або управителі домів, а там, де є більші підприємства чи уряди — дижурні. Їх обов’язок ствердити, чи всі джерела світла й вікна затемнені. На жаль, у багатьох випадках стверджено, що не всі придержуються припису про затемнення й через те поліція основно перевірює тепер, чи всюди вікна якслід закриті. У випадках недбальства виновника постигне дошкульна грошева кара.
Провірка харчових продуктів. Нові харчові продукти, що появляються у продажі, мусять віддати до провірки Міської Хемічно-Бактеріологічної Лабораторії у Львові, вул. Куркова 31. Це відноситься до всякого роду підмінок кави і чаю, як гербатоль, гербатон, лімонад, перерібок м'яса, овочів, городовини і т. п.
Оплати в школах. Згідно з зарядженням Уряду Генерального Губернаторства, що управильнює висоту шкільних оплат у всіх державних і прилюдних професійних школах — з виїмком хліборобських шкіл — від дня 1 квітня 1942 р. будуть обов'язувати такі оплати в школах професійної підготови (середні професійні школи): впис — 5 зол., вступний іспит безплатний, оплата за кінцевий іспит 10 зол., свідоцтво очеркове річне й оплачених кінцевих іспитів без оплати, іншого роду свідоцтва покінчення школи — 2 зол. Оплата за дуплікат свідоцтва — 2 зол. Річна оплата за наукові засоби — 2 зол., повний зворот коштів за зужитий матеріял до вправ і річна оплата 200 зол. Ті, що живуть в інтернаті, платять щомісяця згори обраховану пересічну квоту справжніх коштів удержання. Частинно, або вповні можуть бути звільнені від річної оплати бідні учні, що на це заслужили. Повне або частинне звільнення від такс і оплат за наукові засоби допускається лиш винятково.
Традиційний вечір у Студентів. Кінчилися Різдвяні свята... Поступово погасли вогні ялинки з тим, щоб на той рік у сяйві нового щастя і нової радости знову запалитися тисячами вогнів. Посвячено воду в святій річці Йордан... І в той сам день, в день Йордану, 19-го січня ц. р. провід Союзу Українського Студентства влаштував своє традиційне свято, перерване двома роками большевицької неволі. Залю харчівні на Підвальну ч. 7 заповнили студенти найрізноманітніших вищих закладів Львова. Тут можна було побачити і студента медицини Гука, і слухача університету Мигаля, і студента ветеринарії Лемеху та багатьох інших. Посередині залі — ялинка в різнокольорових вогнях, а довкруги її молоді, радісні обличчя майбутніх висококваліфікованих фахівців. Свято почалося виступом бандуристів і теплою привіталькою промовою провідника СУСу друга Лемехи. За традиційною кутею, варениками, чаєм, тощо непомітно, як підійшла 9-а година вечора. Пора йти додому! Адже тепер воєнний час! Так, з піснею "Радуйся, ой, радуйся, земле!" львівські студенти вшанували "свято ялинки", що стало фактично прощальним вечором закінчення Різдвяних свят. Ю. Мовчан.
Знайдені предмети. У львівських трамваях знайшли від 1. до 20 січня ц. р.: листи та світлини, шапку, ключ, зарукавок, паспорт, зарукавок, калош, пляшку, зарукавок, книжку, черевик, зарукавок, гребінець, зарукавок, рукавички, калош, зарукавох, паспорт, довідку, 2 ключі, олівець, зарукавок, калош, рукавичку, 2 калоші, мошонку, шапку, 2 рукавички, баньку, калош, молитовник, калош, ключ, течку, олівець, мошонку. Відібрати ці речі можна в бюрі, вул. Вулецька 2. 