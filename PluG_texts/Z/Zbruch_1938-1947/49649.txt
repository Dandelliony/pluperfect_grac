◦ ◦ ◦ ◦ ◦ ◦ ◦

Бльокада Анґлії загострюється
БЕРЛІН, 29. ІІІ. — Головне Командування Німецьких Збройних Сил подає:
Також і вчора німецьке летунстно продовжувало свої дії проти анґлійських кораблів. Біля південно-західнього побережжя Валії 3 німецькі боєві літаки заатакували сильно озброєний ворожий конвой, затопили 3 торговельні кораблі, загальної містоти 15.000 тон, ушкодили бомбами 4 кораблі зі згаданого конвою та один корабель на морі поблизу побережжя Валії.
Впродовж дня стежні літаки атакували бомбами портові, фабричні й залізничі обєкти в кількох містах південної Анґлії.
Вночі ворог налітав слабими летунськими силами на терен західньої Німеччини. Декілька розривних і запальних бомб у кількох місцевостях спричинили шкоди тільки серед мешкальних будинків. Між цивільним населенням кілька осіб вбитих і ранених.
Підчас німецької атаки на конвойований транспорт біля побережжя Валії особливо відзначився капітан Мілєр, що проводив летунськими одиницями, як заступник коменданта ґрупи. У спадному леті він особисто знищив 3 ворожі торговельні кораблі.
Німецький воєнний комунікат з 27. III. згадував про летунську атаку на одно промислове заведення бритійського летунського промислу. Згадану атаку перевів один німецький боєвий літак, під проводом поручника фон Фельда, як команданта, і фельдфеблів Шенгофера, Янопса і Рібіца. Згаданий літак перевів геройський спадний лет із незвичайними успіхами.
Вчора ворог втратив 6 літаків, з цього 3 машини минулої ночі, коли намагався налетіти на західню Німеччину. Німецькі нічні ловецькі літаки та протилетунська оборона зістрілили 3 ворожі машини. Пропав один німецький літак.
Подвиг італійської фльоти
РИМ, 29. III. — Головне Командування Італійської Армії подає:
На грецькому фронті артилєрійська діяльність.
Італійські летунські ескадри бомбардували у спадних летах ворожі становища й маґазини.
Вночі з 25. на 26. III. італійські воєнні кораблі вдерлися до заливу Суда на Креті, заатакували там ворожі воєнні й вантажні кораблі та завдали ворогові важкі втрати. Один ворожий воєнний корабель затонув.
Анґлійські літаки бомбардували кілька італійських баз на Егейському морі. Поранено кілька осіб.
Після 6-тижневих безперервних і кривавих боїв ворожі відділи здобули Керен. Бій іде далі в безпосередньому сусідстві тієї місцевости. В районі Гаррару італійські війська покинули Гаррар, щоб оминути бомбардування цієї місцевости. Італійські літаки обкидали розривними бомбами багато ворожих самоходів на схід від цього міста, обстрілюючи їх також скорострілами.
Відвідини мін. Матсуоки в Римі
РИМ, 29. ІІІ. — Японський мін. закорд. справ Матсуока приїде в понеділок в год. 5-тій ранком на німецько-італійську границю в Бреннері. Там японського гостя зустріне делєґація італійського міністерства закордонних справ. У Римі на залізничому двірці Остія привітають мін. Матсуоку мін. Чіяно, Серена, державні підсекретарі всіх трьох родів армії й ґубернатор Риму.і
Французи стрілятимуть вразі спроб конфіскувати їхні кораблі
ЖЕНЕВА, 29. III. — Як повідомляють французькі щоденники з Мадриду, французький пароплав, навантажений какаом, кавою, бананами й тютюном, є тепер у дорозі до Касаблянки у французькому Мароку. Цей пароплав пливе під охороною французьких кораблів, що мають наказ вразі анґлійських спроб сконфіскувати цей корабель, ставити збройний опір.
Крутіков у Берліні
БЕРЛІН, 29. III. — 27. ц. м. приїхав до Берліна перший заступник народнього комісара закордонної торгівлі СССР — Крутіков. Мета його поїздки — господарські розмови, що їх раз на 3 місяці передбачує німецько-совітський торговельний договір.
Бритійська адміраліція повідомила про затоплення двох своїх стежних човнів — "Мельос" і "Лейді Лілієн".
Американський щод. "Ню-Йорк Герелд Трибюн" повідомляє, що в Анґлії знову зменшили порції мяса.
Постійно зменшуються рух кораблів у панамському каналі. В 1940 р. крізь канал переплило на 819 кораблів менше, як у 1939 р. та доходи з оплат зменшилися на 3 міліони долярів. Те саме діється й у перших місяцях l941 р., бо в сїчні ц. р. переплило канал на 8 кораблів менше, як у грудні 1940 р.
Німеччина й Мадярщина підписали договір про взаємність суспільних обезпечень. На підставі того договору нїмецькі працівники на Мадярщині будуть користати зі всіх прав мадярських робітників і навпаки мадярських робітників у Німеччині трактуватимуть так, як німецьких.
Рузвелт підписав на чердаку яхту "Потомек" законопроєкт про призначення 7-ох міліярдів долярів на здійснення заставного закону, прийнятого обома палатами Конґресу.
Шеф лондонської протипожежної сторожі заявив, що після одної німецької атаки треба було гасити в столиці Великої Британії 1725 пожеж. Іншим разом тих пожеж було 1780.
Італійський щоденник "Полольо ді Рома" повідомляє, що анґлійці знову захопили один французький корабель, що віз збіжжя з Касабланки до Марсею. Анґлійці завели той корабель до Ґібральтару. 