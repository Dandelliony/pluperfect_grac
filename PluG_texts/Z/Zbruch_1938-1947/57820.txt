◦ ◦ ◦ ◦ ◦

Кінотеатри у Львові. У Львові наладнано вже 10 кінотеатрів, що дають денно 2 або 1 три програми. Щотижня в п'ятницю всі кінотеатри одержують нові фільми. Багато фільмів є спеціяльно призначені для українського чи польського населення й вони мають українські чи польські написи. В загальному львівські кінотеатри відвідує денно від 8 до 10 тисяч осіб. Та багато охочих бачити фільм мусить відійти від каси без квитка, бо дотепер наладнані кінотеатри не заспокоюють "кінового голоду" позбавлених протягом двох літ европейського фільму львов'ян. Тому фільмова централя у Львові приступає вже в найближчому часі до наладнання ще сімох кінотеатрів у Львові. Незабаром будуть відкриті кінотеатри: Уранія (давніше Стилевий), Стелля (давніше Міраж), Мева (давніше Адрія), Сатурн (давнішу Пакс), Світовид, Глорія та Байка.
Закрита вистава. У суботу, 25 жовтня, в Львівському Оперному Театрі вистава закрита. Білети, закуплені на виставу "Циганський барон" на суботу, 25 жовтня, важні на ту саму виставу у вівторок, 28 жовтня.
Міський Клуб. Закінчуються ремонтні роботи в Міському Клубі при вул. Академічній 13. Відновлено не лише всі стіни, але вставлено нові паркети, відновлено фасаду та зремонтовано все уладження. Як відомо, поблизу клубу впала бомба, яка поправді не експлодувала, але наробила великі шкоди. При клубі буде відкрита бібліотека, що начислює багато тисяч томів. Бібліотека одержала свіжо відремонтоване приміщення та тепер саме йде її впорядкування.
Торгівля старими матеріялами. В 20 ч. Денника Розпорядків для Генерального Губернаторства з 15 X. появилось зарядження в справі торгівлі старими матеріялами і відпадками. Згідно з цим зарядженням, хто бажає торгувати старими матеріялами й відпадками професійно, потребує урядового дозволу. Дозвіл на професійну торгівлю старими матеріялами й відпадками видається гуртівникам, середнім купцям і збирачам. Дозвіл видає гуртівникам Уряд Господарювання в Генеральному Губернаторстві, середнім купцям Губернатор Області (Господарський Відділ), в якій має середній купець свій промисловий заклад, збирачам Повітовий Староста (Міський Староста), в якого окрузі збирач бажає професійно провадити торгівлю старими матеріялами й відпадками. До внесення про дозвіл провадити професійну торгівлю старими матеріялами й відпадками як гуртівник і середній купець треба додати одну світлину, як також дані про особисті відносини, фахове знання та дотеперішню діяльність. У заяві про дозвіл провадити професійну торгівлю старими матеріялами й відпадками як гуртівник має внескодавець подати ті роди старих матеріялів і відпадків, якими думає він професійно торгувати. Внесення про дозвіл провадити професійну торгівлю старими матеріялами й відпадками чи збирач має подати той середній купець, для якого збирач бажає працювати. До заяви треба додати світлину збирача.
Обмеження у вживанні цементу. Вживання цементу в Генерал-Губернаторстві доволі обмежене. Дозвіл на закуп цементу видають власті тільки на випадок важливої потреби, при чому видаватимуть цемент передусім для всякого роду направ, рідше для нових будов. Хто бажає одержати дозвіл, мусить внести заяву і з’ясувати в ній докладно, для яких цілей потрібний цемент, а теж предложити рисунок обєкту, що вимагає для своєї направи цементу. В першу чергу такий дозвіл можуть одержати державні, міські і кооперативні установи. 