Оголошення

Українське Курортне Управління з 16 січня 1940 року відкриває санаторії в курортах Моршин і Трускавець, а також відкрито санаторій для хворих туберкульозом у Ворохті. Всі бажаючі на придбання путьовок для санаторного лікування як установи, так і окремі робітники повинні подати заяви в Курортне Управління (м. Львів, вул. Романовича, 6). Курортне Управління.
31 січня 1940 року відкривається центральна поліклініка при Курортному Управлінні. Прийом амбулаторних хворих по всіх видах хворіб, а також консультація по питанням хворих. Прийом щоденно від 10 г. ранку до 6 год. вечора.
Адрес: м. Львів, Романовича, 6.
Львівський Державний Університет оголошує додатковий набір студентів на перший курс української філології та історії. Заяви приймаються до 1 січня 1940 року. Студенти забезпечуються стипендією, згідно постанови Раднаркому СРСР про вищу школу.
Скупний пункт "Укркультторгу" (площа Марійська, 4) скуповує за готівку різні речі: меблі, музикальні інструіменти, фотоапарати, радіоапарати, ювелірні вироби, антикварні та художні вироби. Оцінка важких речей може проводитися на квартирі по заяві. Дзвонити по телефону 288-95. Дирекція "Укркультторгу".
Управління львівської залізниці з 15 грудня впровадило 2 моторових поїзди, так званих "люксторпеди" по маршруту Львів—Снятин через Станіславів і Львів—Тернопіль, через Стрий, Станіславів, Галич, Потутори. Від'їзд поїзду з Львова до Снятина о 8-мій годині 32 хвилини, приїзд до Снятина о 12 годині 14 хвилин. Поворот з Снятина о 15 год. 30 хвилин — приїзд до Львова о 18 год. 59 хвилин. Від'їзд поїзду з Львова до Тернополя о 9 год. 20 хвилин, приїзд до Тернополя о 15 год. 30 хвилин. Поворот з Тернополя о 16 год. 58 хвилин, приїзд до Львова о 23 год. 08 хвилин.
Години від'їзду і приїзду за московським часом. Квитки на ці поїзди і інформації дають міські станції ("Орбіс" — Марійська площа, 5 і вул. Легіонів, 29). 