◦ ◦ ◦ ◦

"Поклін Франкові". Післязавтра, в суботу, 23-го травня відбудеться в Українському Літературно-Мистецькому Клюбі у Львові (вул. 29-го Червня ч. 10) заходом усіх мистецьких Спілок-секцій Відділу Культурної Праці УЦК вечір-концерт п. н. "Поклін Франкові". У вечорі беруть участь: дир. Володимир Дорошенко, д-р Станислав Людкевич, солісти: Е. Лозицька та Дометій Йоха і артисти: Л. Добловольська та С. Дубровський. Початок в 7-ій год. вечором. Правління Клюбу запрошує членів усіх мистецьких Спілок і прихильників мистецтва.
Українська радіопередача. Завтра, в п'ятницю. 22-го травня, в часі від год. 10.30 до 11-ої ранку Львівська Радіовисильня передає концерт творів Віктора Косенка. У програмі пісні та камерні твори.
Виклади в Технічному Інституті почались. Технічні Інститути у Львові розпочали працю. Зайняття вже ведуться на другому, третьому і четвертому році механічного, електротехнічного та хемічного відділу, на другому, третьому, четвертому на п'ятому році будівельного й архітектурного відділу. Перший рік починає працю в найближчих днях. Перший виклад виголосив у вівторок в 8-мій год. проф. Мирон Зарицький.
Біг навпростець. Гуртковий біг навпростець усіх львівських клюбів відбудеться в неділю, 24 травня в 10-ій год. ранку. Гурток числить 3 змагуни. Збірка на Личакові в читальні "Просвіти" при вул. Круп'ярській ч. 10. весняний відбиванковий
Українське Тіловиховне Товариство — Личаків організує 31-го травня ц. р. весняний відбиванковий турнір чоловіків і жінок. Турнір почнеться в год. 9 рано. 