◦ ◦ ◦ ◦ ◦ ◦ ◦

Урочистий вечір, присвячений пам'яті Т. Г. Шевченка. Спілка радянських письменників України спільно з Академією наук УРСР відзначила 11 березня 80-річчя з дня смерті великого українського поета-революціонера демократа Тараса Григоровича Шевченка. Вечір відкрив академік О. В. Паладін. З промовою виступив академік А. Е. Кримський, який розповів про безсмертний образ Шевченка. Науковий працівник інституту літератури Академії наук УРСР Д. Касарик поділився новими матеріалами з біографії T. Г. Шевченка, його літературної і художньої спадщини. Потім з читанням своїх творів, присвячених Шевченкові, виступили українські поети І. Фефер, С. Голованівський, А. Малишко, С. Крижанівський, І. Гончаренко, А. Турчинська. Наприкінці відбувся концерт з творів Т. Г. Шевченка.
Виставка картин і малюнків Т. Г. Шевченка. Відділ українського мистецтва Львівської державної картинної галереї виставив учора твори великого українського поета-революціонера і талановитого художника Тараса Григоровича Шевченка, які зберігаються у фондах галереї. У розділі "Пейзажі і побут України" багато картин і малюнків Шевченка, які відображають побут закріпаченого селянства в першій половині минулого сторіччя та мальовничі місця України. У розділі "На засланні" показано копії з малюнків Шевченка, що показують побут киргизів, над вивченням якого багато попрацював поет, перебуваючи у засланні. Чимало портретів і малюнків Шевченка і його друзів виставлено у розділі "Мистецьке оточення Шевченка, його учителі і сучасники". Тут же є малюнки учнів Шевченка Броніслава Залеського і Федорова, з якими поет разом перебував у засланні. На виставці є кілька оригінальних картин і малюнків Шевченка. На невеликому малюнку "Село" є автограф Шевченка, датований 1840 роком. Тут же виставлено портрет відомого артиста і друга поета — Щепкіна, який намальований Шевченком у 1860 році. На оригінальному малюнку, на якому відтворено образ селянина, рукою Шевченка написано "Се мій батько". Цей малюнок зроблений автором у Вільно в 1830 році. Поруч — два оригінальні офорти Шевченка зроблені ним, один на твір Брюлова "Вірсавія", а другий — Рембрандта — "Притча про виноградаря". Обидва офорти підписані рухаю поета. На першому: "Грав. T. Шевченко. 1860" на другому: "Гравір. T. Шевченко. 1858". Виставлено також оригінал посмертної маски Тараса Григоровича Шевченка. Ця маска одна з трьох, зроблених після його смерті. Виставка триватиме протягом 10 днів.
Марнотрати на станції Зимна Вода. Біля Львова є залізнична станція Зимна Вода. Електроенергію ця станція одержує з міста. Нещодавно представники Львівського енергокомбінату перевірили як використовується електроенергія. Вони натрапили на досить дивні порядки. На стовпах ліхтарі без арматур. В них замість 100-ватних, вкручені потужні 300-ватні лампи, горять вони навіть тоді, коли ще добре видно.
— Це ж марнотратство, — зауважив начальнику станції тов. Вербицькому інженер енергозбуту, пояснивши, що коли до ліхтарів поставити арматуру, то й при лампах у 100-ват буде значно світліше, ніж тепер, коли горять лампи в 300 ват.
У відповідь на це, цілком влучне, зауваження начальна станції Вербицький прийняв позу войовничого півника. Він і слухати не хотів. Потім цей самодур запропонував залишити територію станції. Такий, з дозволу сказати, керівник не визнає заходів партії і уряду в боротьбі за економне витрачання електроенергії. Енергокомбінат оштрафував марнотрата Вербицького. Однак, справа не в ньому. Цей факт свідчить про те, що колектив станції Зимна Вода з рішеннями XVIII конференції ВКП(б) необізнаний, що там ще не зробили конкретних кроків на шляху до їх виконання. 