◦ ◦ ◦ ◦ ◦

Роковини смерти Т. Шевченка. У неділю, 8-го березня 1942 р., в год. 11.30, в залі Оперного Театру відбудеться Святочна Академія з нагоди 81-их роковин смерти Тараса Шевченка. Академія складатиметься з двох частин: промови проф. В. Сімовича та концерту при участи солістки п. Туркевич-Мартинцевої, Українського Національного Хору та симфонічної оркестри Оперного Театру під орудою диригента п. Л. Туркевича та чоловічого хору під орудою п. Е. Плешкевича. В другій частині Академії силами драматичних акторів Львівського Оперного Театру буде поставлена мистецьким керівником театру, режисером В. Блавацьким драматизація твору Тараса Шевченка п. н. "Велихий льох" в опрацюванні Гр. Лужницького. Декорації М. Радиша. Білети на Академію можна завчасно купити в касі Опертого Театру.
Студія танку. Дня 2-го березня почалося навчання в студії танку Краєвого Інституту Української Народної Творчости, вул. Францішканська 7. Хто бажає вчитися, може ще подати заяву до студії до дня 10-го безня ц. р.
Зголошення ремісників. Заповіджений минулої неділі на перших зборах ремісників Львова речинець описів ремісників на цехові листи починається вже в середу, 4-го березня ц. р., в часі від 14-ої до 18-ої год. післяполудня в приміщенні Окружної Групи: Ремесло, вул. Охоронок 8, ІІІ. п. Черга зголошень ремісників поодиноких груп наступна: будівельна група — в середу, 4-го березня; деревна — в четвер, 5-го березня; текстильна — в п'ятницю, 6-го березня; металева — в понеділок, 9-го березня; харчова — у вівторок, 10-го березня; шкіряна — в середу, 11-го березня; збірна — в четвер, 12-го березня. Реєстрація відноситься до всіх самостійних ремісників арійського походження у Львові.
Спортова хроніка. Секретаріят С. Т. "Україна" приймає в кожну середу та суботу в вечірніх годинах між 7—9. в домівці Т-ва, Фюрстенштрассе 49. І. пов. (давн. Льва Сапіги). С. Т. "Україна" відновило вже наколесницьку, лещетарську, плавацьку та рибальську секцію. Всі охочі можуть вписуватися в члени. Секретаріят приймає в домівці Т-ва. Вже від довшого часу відбуваються тренінги боксерів. Тренує відомий боксер Білий. "Україна" дуже радо приймає початкуючих, які хочуть стати боксерами. Футболісти С. Т. "Україна", яких вже незабаром побачимо на зеленій мураві, пильно підготовляються в сухій заправі під проводом колишнього змагуна п. Левка Підлісецького. Тому, що "Україна" поширює в цьому році футбольну секцію до 3-ох дружин, радо приймає нових копунів та молодь до дружини юніорів. Юніорами заопікується спеціяльно заангажований для них тренер. 