Безробітні у Львові бють шиби. — Змінюють назви місцевостей у Сх. Галичині. — Нові українські часописи на чужині.

Безробітні у Львові бють шиби. До бюро посередництва праці у Львові при вул. Святохресній прийшло 11. ц. м. рано 3.000 безробітних. А що всі безробітні не могли приміститися у бюрі і мусіли стояти на болоті, а урядовці не могли швидко поладнати їх справ, безробітні вибили три шиби у бюрі і вкинули через них до середини свої виказки.
Змінюють назви місцевостей у Сх. Галичині. Міністерство внутрішніх справ надало розпорядок про зміну німецьких назв деяких місцевостей на польські. І так у дрогобицькому повіті змінено назву Йозефсберґ на Коросниця, Кеніґсав на Рівне, Ґассендорф на Уличне Мале, Уґартсберґ на Випучко і Найдорф на Польміновичі; у равському повіті: село Брикенталь на Белінів, Айслінґен на Дзєвєнця.
Нові українські часописи на чужині. В Парижі вийшло перше число місячника "Молода Україна" під редакцією п. Ф. Крушинського, адютанта головного отамана Петлюри. Редакція ввела одну сторінку у французькій мові для пропаґанди української справи серед чужинців. — В Арґентині появився тижневик "Поступ", орґан Т-ва "Сокіл" у Полудневій Америці. 