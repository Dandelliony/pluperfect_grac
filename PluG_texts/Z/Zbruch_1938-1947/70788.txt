◦ ◦ ◦ ◦

Верховне Командування Німецьких Збройних Сил повідомляє:
На схід від Новоросійська здобуто укріплене гірське становище ворога. Над Тереком проломали німецькі війська дальші, завзято боронені становища і завдали ворогові великі криваві втрати.
В районі укріпленого поля бою біля Сталінграду вдерлися наступаючі частини наземного війська, проломивши особливо завзятий спротив, піддержаний сильним вогнем артилерії, в укріплення на краю міста і здобули узгір'я, яке царює на північний захід від середньої області міста. Підчас безуспішних протинаступів втратив ворог 29 танків. Великі сили летунства встрявали в бої і бомбардували нововпроваджені у бій совєтські сили на схід від Волги. Вночі бомбардовано летунські майдани на північ і на схід від міста.
На фронті Дону провели німецькі і мадярські з'єднання успішний наступ. Поновлені протинаступи ворога були відкинені у завзятих боях при співдіянні летунства. Знищено 13 танків.
У районі Ржева заломилися також учора ворожі наступи, піддержувані сильним вогнем артилерії і танків.
На південь від Ладожського озера заломилося кілька ворожих місцевих наступів при живій обабічній діяльності артилерії і летунства.
Минулої ночі налетіли совєтські літаки на східні області. Окремі безплянові скинення бомб спричинили незначні матеріяльні пошкодження.
Після безуспішних дошкулювальних денних налетів над західну Німеччину провели з'єднання британського летунства вночі на 14-го вересня терористичний налет, у першу чергу на місто Бремен. Цивільне населення мало втрати. У житлових кварталах міста були пожежі та пошкодження в матеріялах і будівлях. Між іншими були бомбардовані церкви, лічниці і пам'ятники культури. За дотеперішніми звідомленнями збито 14 з атакуючих бомбардувальників.
У ночі з 12-го на 13-го вересня намагався британський висадний відділ, зложений з 5 старшин, одного фельдфебеля і одного вояка, висадитись на французьке побережжя Каналу на схід від Шербургу. Наближення було обороною негайно досліджене і обстрілюване. Поцілом потоплено висадний човен. Захоплено в полон 3-ох анґлійських старшин і одного морського старшину армії ген. де Ґоля. Вбиті були: один отаман, один фельдфебель і 1 вояк.
В області Тобрука намагався ворог сьогоднішної ночі висадитись у декількох місцях, уживаючи до цього морських і летунських сил. Ця спроба заломилася через негайне протидіяння італійських і німецьких військ. Запалено 2 ворожі кораблі, захоплено більше число полонених. Німецькі ловецькі літаки збили у повітряному бою 2 літаки. 4 інші літаки збила зенітна артилерія Тобрука.
Знайдено трупа зятя мадярського регента
БУДАПЕШТ, 14 вересня. — В п'ятницю, недалеко від місцевости Рацкеви знайдено біля Дунаю трупа зятя реґента Мадярщини графа Юліуса Каролєя, який згинув підчас летунської катастрофи дня 2 вересня ц. р.
Італійське воєнне звідомлення
РИМ, 14 вересня. — Італійське воєнне звідомлення звучить:
На єгипетському фронті відбувається звичайна розвідча діяльність. Ловецькі літаки зістрілили в повітряних боях 2 "Спітфайри". Над Тобруком протилетунським вистрілом зношено ще один літак.
Один літак, що про нього у вчорашньому звідомленні подано що він не вернувся, виявляється, що він осів за нашими позиціями.
Наші ескадри нападали вночі на летовище в Мікабі, скидаючи бомби.
Біля місцевости Рагуза ворожі літаки нападали й обстрілювали зі скорострілів деякі селянські хати. Не було ніякої школи, тільки поранено одну жінку.
Японці успішно пересунули фронт у Чегіянг і Кіянгсі
НАНКІН, 14 вересня. — В тижневому звідомленні пресового бюра японської армії підкреслюється в першу чергу, що японським частинам вдалося пересунути фронтові лінії в провінції Чекіянг і Кіянгсі.
Японські військові частини захопили тепер важні терени в Чекіянг, між ними Хінгуа та Лянчі. За повідомленнями з японського боку, внаслідок переведених японцями протизасобів, чункінська воєнна смуга зовсім втратила своє значіння. 