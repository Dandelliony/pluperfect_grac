◦ ◦ ◦ ◦ ◦ ◦ ◦

Виступ Рузвельта
НЬЮ-ЙОРК, 16. (ТАРС). На засіданні комітету панамериканського союзу виступив Рузвельт. Він вказав, що "мир в західній півкулі не може бути досягнутий одним лише бажанням миру. Необхідно щось більше, між слова, щоб зберегти мир". "Ми зуміємо, — сказав Рузвельт, — іти по мирному шляху, якщо будемо готові відповісти силою на силу, коли нам буде кинутий виклик".
Рузвельт вказав далі, що "хоча американські країни поки не зачеплені війною, однак "те", що відбувається в старому світі безпосередньо і глибоко позначається на мирі і благополуччі в новому світі". Саме тому, заявив Рузвельт, "ми вдались до таких заходів, які дозволяють нам зустріти всякі можливості". Рузвельт нагадав про рішення американських країн "спільно захищати і зберігати абсолютну цілісність кожної з них від будьякої атаки, прямої чи посередньої, яка виходить з тієї сторони океану", і про те, що в Панамі були розроблені шляхи і методи для того, щоб війна не зачіпала Америку. "Я гадаю, — сказав Рузвельт, — що більшого нам не потрібно було, однак, якщо треба буде, то я переконаний, що наші зусилля увінчаються повним успіхом".
Англійські повідомлення про воєнні дії в Норвегії
ЛОНДОН, 17. (ТАРС). Агентство Рейтер передає про масові перельоти німецьких літаків у напрямі до Тронгейма. Як говориться в повідомленні, багато з цих літаків, очевидно, вилітають з німецьких баз, розташованих у Данії.
ЛОНДОН, І 7. (ТАРС). Агентство Рейтер передає, що німецькі війська, які виступили з Тронгейма, досягли шведського кордону. Тим самим вони розрізали Норвегію на дві частини. Велика кількість німецьких військ висадилась на парашутах в різних місцях північної Норвегії, в тому числі в районі великого залізничного вузла Домьас.
В південно-східній Норвегії німецькі війська окупували всю провінцію Естфолд.
Газета "Таймс" вміщує повідомлення свого стокгольмського кореспондента, який пояснює причини, що спонукали 7 норвежських літаків зробити 16 квітня посадку на шведській території. Як з'ясувалось, команди цих літаків були складені з числа курсантів норвежської авіаційної школи, яка зазнала бомбардування німецької авіації. В зв'язку з нальотом всі норвежські літаки, що знаходились на аеродромі школи, змушені були піднятись у повітря і деякі з них потім перелетіли шведський кордон.
Артилерійський обстріл Нарвіка англійцями
БЕРЛІН, 17. (ТАРС). Як повідомляє німецьке інформаційне бюро, вчора ввечері англійські військово-морські сили знову обстріляли порт Нарвік. Проте становище там не змінилось. Лондонські повідомлення, за якими Нарвік ніби зайнятий англійськими частинами, а німецькі війська відходять до шведського кордону, заявляє агентство, є чистісінькою вигадкою. Залізниця, що йде від Нарвіка до шведського кордону і по якій перевозилась руда, знаходиться в руках німців. Німецькі війська, що оперують в Нарвіку і навколо нього, підтримують постійний зв'язок з німецьким командуванням в Норвегії.
Бомбардування Ставангера
БЕРЛІН, 17. (ТАРС). Як повідомляє німецьке інформаційне бюро, англійські літаки в ніч на 16 квітня скинули на місто Ставайгер і близький аеродром багато запальних і фугасних бомб. Бомби попали в ряд будинків, в результаті чого убито кілька мирних жителів. Одна з бомб знищила на аеродромі два норвежських літаки старого зразку.
Обстріл англійськими есмінцями Нарвіка
БЕРЛІН, 17. (ТАРС). Німецьке інформаційне бюро передає, що вчора англійські есмінці обстріляли порт Нарвік. Однак, в зв'язку з сильним огнем, який відкрила у відповідь німецька артилерія, англійці не намагались висадитись у цьому районі.
Агентство Трансоцеан про воєнні дії в Норвегії
БЕРЛІН, 17. (ТАРС). Агентство Трансоцеан передає, що, згідно з шведськими даними, німецькі війська, що оперують в північній Норвегії, в другій половині дня 16 квітня досягли пункту, що знаходиться в кількох кілометрах від шведського кордону. Авангарди німецьких військ ідуть на лижах, маючи в своєму розпорядженні автоматичну зброю.
Бій між норвежськими і німецькими військами в районі Нарвіка
БЕРЛІН, 17. (ТАРС). Як повідомляє німецьке інформаційне бюро під час бою в районі Нарвіка між німецькими і норвежськими загонами норвежці зазнали значних втрат. Німці взяли в полон 6 норвежських офіцерів і 40 солдатів. Втрати німців незначні. 