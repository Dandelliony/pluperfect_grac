◦ ◦ ◦ ◦ ◦

56.806 полонених за 50 днів
Верховне Командування Німецьких Збройних Сил, 22 лютого. На східному фронті відкинено численні наступи ворога.
На середньому відтинку фронту знищила авіяція тільки одної вчорашньої днини понад 200 механічних возів ворога. Дальші важкі налети літаків були звернені на залізничі споруди, транспортні поїзди, летунські майдани та заняті Совєтами місцевості.
На англійському східному побережжі поцілили бойові літаки за дня бомбами найважчого калібру одну фабричну споруду.
У Північній Африці обосторонна розвідувальна діяльність. Штурмові літаки кидали бомби на кораблі та пристаневі споруди Тобрука. Винищувачі налітали на моторизовані колони британців у просторі Айнель-Гацаля.
На схід від Солуму поцілив німецький підводний човен один пароплав і один есмінець. Сторпедований коло Рас-Аццас пароплав, водомісткістю 4.000 рбт., затонув.
На летунських майданах острова Мальта знищили з'єднання бойових літаків бомбами 6 британських літаків на землі, а також різні військові споруди.
Ворог налетів вчорашньої ночі безпланово на західну і полуднево-західну німецьку область. Зістрілено 2 британські бомбовики.
Верховне Командування Німецьких Збройних Сил, 23 лютого. На Сході повторив ворог на різних відтинках фронту свої безуспішні наступи при безоглядному і багатому у втрати вкладі сил.
Підчас повітряного налету в полосі Дінця та в північній частині східного фронту поцілено важко 26 совєтських залізничих поїздів. Учорашнього дня втратив ворог на східному фронті 44 літаки.
В часі від 1 січня до 20 лютого 1942 р. взято в полон на Східному фронті 56.806 полонених. Криваві втрати ворога перевищують багато разів це число полонених.
У тому самому часі здобуто або знищено 960 танків, 1.789 гармат і більше, як 8.000 різного роду поїздів. Багато інших танків, гармат, залізничих поїздів і т. д. знищено підчас повітряних налетів поза ворожим фронтом.
Совєтська авіяція втратила в цьому часі:
699 літаків у повітряних боях, 159 у вогні протиповітряної артилерії та 331 знищених на землі.
Цій втраті 1.189 ворожих літаків відповідає втрата 127 німецьких літаків.
У Північній Африці розвідувальні дії в полосі Ель Мекілі. Італійські винищувачі заатакували з великим успіхом одно вороже летовище у східній частині Кіренайки та знищили при цьому 15 британських літаків.
Успіхи японців на острові Голяндської Індії
ТОКІО, 24 лютого. — Головна японська імператорська кватира повідомила, що збройні сили японської сухопутньої армії, піддержувані воєнно-морськими одиницями висадились успішно на острові Банка, в районі Мунток, а також зайняли в цілості Пангкаль Пінанг на східному березі цього острова. Саме тепер частини японських військ прочищують терен острова від ворожих військ.
Острів Банка відділений від Суматри протокою Банка ширини около 20 км. Цей острів, що належить до Голяндської Індії, відомий з багатих злож цинку. Місто Мунток положене над протокою Банка напроти Палембангу є головним портом цього острова, а місто Пангкаль Пінанг, що лежить на північному побережжі острова є його столицею. Острів Банка має заліснені гори, що доходять до 700 м. височини. На долах управляють риж.
Бомбардування Пєгу
ТОКІО, 24 лютого. — У морському бою затопили конвойні кораблі японських військових транспортів недалеко Балі 2 ворожі есмінці та пошкодили 1 крейсер і 1 есмінець. Ворожі намагання — перешкодити японським військовим транспортам до Балі — не мали успіху.
ТОКІО, 24 лютого. — Японці взяли в полон у Сінгапурі 73.000 вояків британських військ та захопили 300 гармат, між ними найважчого калібру, 200 танків, 2.000 скорострілів, 50.000 крісів, 10.000 автомашин, 2.000 коліс, 3 танкери, 1 корабель, водомісткістю 10.000 рбт., і багато менших кораблів.
ТОКІО, 24 лютого. — Бої на Тіморі покінчилися перемогою японців над голяндсько-американськими військами.
ТОКІО, 24 лютого. — У Полудневій Бірмі японці бомбардували Пегу перед Рангуном. — На Яві ідуть великі повітряні бої.
ШАНГАЙ, 24 лютого. — Ще у середу переведено за вістками Домеї без японських втрат зайняття островів Батам і Самбое на південь від Сінгапуру. При висадці на острові Батам сконфіскували японські війська 15 збірників нафти, а на Самбое 20 збірників нафти. На обох островах шаліють ще великі пожежі, бо британці, ідучи за політикою "спаленої землі", попідкладали всюди вогонь.
ТОКІО, 24 лютого. — До порту в Палємбанг на Суматрі, якого летовище захопили були японські парашутисти та просунулися звідси з товаришами з пізніших висадів на місто, в'їхала вже японська воєнна фльота. Вона поплила в глиб острову рікою Мессі.
Обі палати парляменту вибрали через аклямацію Стефана фон Гортія заступником регента.
Від 24 січня німецькі підводні човни затопили коло американського побережжя 80 торговельних кораблів разом 532 тис. 900 рбт., це є 11.000 рбт. більше, як згідно з американським звідомленням — побудували за 9 місяців ЗДА кораблів у всіх доках.
Пані Рузвельтова зреклася місця заступниці директора уряду цивільної оборони.
Рузвельт став начальним вождом всіх збройних сил ЗДА. Окремими родами зброї командують ген. Кінг, Старк і Арнольд.
Французький міністр внутр. справ Піше прибув до Альжиру. 