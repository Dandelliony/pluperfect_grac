◦ ◦ ◦ ◦ ◦

Сотки шибениць перед Одесою
Букарешт, 11 жовтня. Воєнний дописувач румунського щоденника "Сеара" подає з фронту перед Одесою, що число совєтських полонених та дезертирів зросло зокрема останніми днями. Полонені розказують про страшний терор большевицьких можновладців супроти цивільного населення Одеси. Все цивільне населення міста змобілізовано. Кількох вищих урядовців, які запропонували віддати місто, щоб не бути жертвою зростаючих летунських атак противника, большевики негайно розстріляли. Пайки харчів і води для населення зменшено наполовину. Кількість большевицьких полонених у боях біля Одеси є безконечна. Ославлені совєтські ударні частини — зовсім винищені. Большевики змобілізували у своїй розпучливості також останні річники. Вони післали на перші лінії фронту мужчин до 50-го року життя, а в задніх лініях фронту вжили навіть реконвалесцентів. Один болгарський щоденник передає слова одного 16-літнього большевицького полоненого, який з багатьома іншими совєтськими вояками перейшов до румунів: "Хочу хоч раз наїстися досита". 16-літній полонений розказував, що перед Одесою є сотки шибениць з трупами російських вояків, які намагалися перейти до ворога.
Обов'язок служби праці в Словаччині
Братислава, 11 жовтня. Словаччина задумує ввести законно обов'язок служби праці для всієї мужеської молоді. Відповідні приготування до цього є в ході і небавом поїде до Німеччини деяка кількість вибраних кандидатів на керманичів, щоб на прикладі німецької служби праці вивчати її структуру і студіювати її уладження, та щоб згодом розпочати з частиною словацьких службовиків перший період праці в Словаччині. Таким чином мають вони зібрати досвід, який опісля дасть основи під дальші фази розвитку словацької служби праці.
Сталін та його уряд втікли з Москви
Столиця Совєтського Союзу перестала бути осідком дипломатів
Берлін, 11 жовтня. В наслідок дій біля В'язьми та Брянська, де Німецька Армія замкнула понад 60 совєтських дивізій, Сталін та його уряд вночі на четвер втікли з Москви до Сталінграду. Разом з большевицьким урядом втікли з Москви совєтська генераліція, керівники совєтських урядів та найвищі органи комуністичної партії. Водночас Москва перестала бути осідком дипломатичного корпусу. Всі амбасадори, посли та дипломатичний і консулярний персонал усіх закордонних місій у Москві є тепер в дорозі теж до Сталінграду, що находиться в долішньому бігу Волги. Від Харкова, що є під безупинним діянням німецького повітряного флоту. Віддалений Сталінград всього 600 кілометрів. Сталін вважав спочатку, що Сталінград положений за близько фронту і хотів вибрати Єкатеренбург (Свердловськ), а пізніше Казань за Головну Кватиру свого уряду. Вибрав остаточно Сталінград на енергійні вимоги англо-американських мілітарних кол, які домагаються, щоб большевики створили новий фронт здовж Волги. Але розтрощеним большевикам цього зробити ніяк не вдасться. Вони не тільки втратили свої армії, але й усі засоби, конечні до вивінування нової збройної сили. Покидаючи столицю, Сталін видав наказ до населення Москви боронити місто всіма засобами та з кожного дому зробити оборонну фортецю, тобто Москва має робити те саме, що тепер намагається робити Ленінград. Сталінський наказ збільшить тільки і так уже непомірно велетенське число жертв цивільного населення Совєтського Союзу.
Путилівські фабрики горять ще досі
Берлін, 11 жовтня. У фронтовому звідомленні фінської армії подано слова полонених, які попали в руки фінських військ на східнім фронті. Полонені, які бачили атаку німецьких військ на Ленінград, розказували, що велетенські фабрики сталі в Путилові горять ще й досі і в більшості вони знищені. Дві великі бомби поцілили об'єкти фабрики гуми "Треугольника" і знищили більшу кількість поверхів, убиваючи при цьому багато людей. Один полонений говорив, що залізничі і стаційні об'єкти мали великі шкоди, а в багатьох збірниках бензини вибухли пожежі.
Президент Панами в Колюмбії
Берлін, 11 жовтня. Президент Панами Аріас зовсім несподівано покинув свою країну, відлетівши на літаку в Колюмбію. Здогадуються, що до цього кроку примусили його політичні обставини, а саме натиск Рузвельта, який хоче втягнути Панаму до своїх політичних інтриг.
Прорив фронту в 500 км.
Верховне Командування Збройних Сил повідомляє: Вчора далі затіснювано оточення сил противника, замкнених над Азовським морем, довкола Брянська і під В'язьмою. Крім цього поглиблено на схід прорив, доконаний у середині фронту шириною в 500 кілометрів. Важливий залізничий вузловий пункт Орел уже від 3 жовтня є в наших руках.
На захід від Ленінграду відбито нову ворожу спробу прориву, підтриману бронемашинами.
В боях за острови Мон і Езель, згідно з уже закінченим підрахунком, захоплено 12.531 полонених і здобуто 161 гармат та багато бронемашин. Під час боїв треба було унешкідливити 2.680 ворожих мін.
Авіяція останньої ночі атакувала аеродроми на Кримі, залізничі споруди у південному та середньому відтинку фронту, а також військово-важні споруди в Ленінграді.
В боротьбі проти Великобританії штурмові літаки бомбардували вдень важливі споруди на Фарерських островах і затопили на північ від Британських островів 4 торговельні кораблі, загальною водомісткістю 6.600 рбт. Ворог не робив налетів на Німеччину. 