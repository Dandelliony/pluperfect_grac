◦ ◦ ◦ ◦ ◦ ◦ ◦

Сутичка радянських військ з фінськими військами
ЛЕНІНГРАД, 30 листопада (ТАРС). 30 листопада ц. р. в 2 години ночі у селі Ковойна, що на північному березі Ладожського озера, група фінських солдат з боку села Манесіла, порушивши кордон СРСР, атакувала передову заставу Червоної Армії. Нашими військами фіни з втратами були відкинуті назад на фінську територію.
У цю ж ніч на Карельському перешийку в 3 години 15 хвилин з боку села Раасулі був відкритий кулеметний вогонь, після чого значна група фінської піхоти атакувала село м. Коркіамяки. Контратакою наших прикордонних частин фіни були відкинуті на їх територію, при цьому захоплено 10 полонених солдат і 1 унтер-офіцер.
В 4 години ранку близько роти піхоти, фіни намагалися атакувати нашу заставу в селі Термодово на Карельському перешийку, але були відбиті гвинтівочно-кулеметним вогнем.
За наказом Головного Командування Червоної Армії, у зв'язку з новими провокаціями з боку фінської вояччини, війська Ленінградської Військової Округи в 8 годин ранку 30 листопада перейшли кордон Фінляндії на Карельському перешийку і в ряді інших районів.
В районі Реболі і Поросозера частини Червоної Армії просунулися на 10—15 кілометрів на захід від державного кордону.
На Петрозаводському напрямку частини Червоної Армії вийшли на озеро Суо-Ярві.
На Карельському перешийку частини Червоної Армії зайняли село Метсяпірті, станцію Куоккола і підійшли до міста Терійокі.
В ході операцій захоплено кілька десятків полонених.
Незважаючи на несприятливу погоду, нашою авіацією зроблені розвідувальні польоти і скинуті бомби на аеродром Вііпурі (Виборг) і Хельсінгі (Гельсінгфорс).
Виступ Чемберлена
ЛОНДОН, 29 листопада. (ТАРС). Як повідомляє агентство Рейтер, вчора на засіданні палати громад виступив Чемберлен. Торкаючись порядка дальшої роботи парламенту, він заявив, що на основі прецедента, встановленого під час минулої війни, уряд здійматиме з обговорення запити, щоб обговорювати в першу чергу проблеми, які висуваються урядом, а також вносити урядові законопроекти. В теперішній обстановці, вказав Чемберлен, парламентські дебати повинні зводитись до обговорення заходів, необхідних для ефективного проведення війни.
Війну в її теперішній формі, сказав далі Чемберлен, називають осадною війною. Що-ж торкається воєнних операцій на суші, то цей термін відповідає дійсності. На морі має місце зовсім інше становище. Там відбувається справжня боротьба.
Говорячи далі про рішення англійського уряду запровадити блокаду німецького експорту, Чемберлен заявив: "Ми визнаємо, що ці заходи, які включають захоплення німецького експорту, завдадуть неподобства, і, можливо, втрати нейтральним країнам". Тим не менше, підкреслив Чемберлен, "нейтральним країнам варто принести деякі жертви у зв'язку з цими заходами, що дапомагають довести наші зусилля до успішного кінця".
Під кінець Чемберлен підкреслив неможливість передбачити умови закінчення війни і те, що буде вслід за цим. 