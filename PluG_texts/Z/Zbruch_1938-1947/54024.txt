◦ ◦ ◦ ◦

Моррісон наказав ув'язнити провідника ірландських націоналістів
Як повідомляється з Дубліна, у вівторок зібралися у Бельфасті на нараду всі націоналістичні члени північно-ірландського парламенту та два представники північно-ірландських націоналістів у бритійському парламенті, щоби запротестувати проти ув'язнення та інтернування ірландського депутата від Саут Ферманаг, Кагір Гілі. Гілі арештовано в п'ятницю по наказу бритійського міністра внутрішніх справ Моррісона. За підставу ув'язнення подано, що Гілі в останньому часі "займався діяльністю, шкідливою для публичної безпеки та оборони королівства".
В протестаційній заяві націоналістичних представників Північної Ірландії сказано: Наказ інтернування Кагір Гілі, одного з провідників нашого народу, є грубим порушенням парламентарних і демократичних принципів та ударом по ірландських національних почуваннях. Чи маємо сподіватись посилення політики гноблення? Якщо це має стати фактом, то Північно-ірландські націоналісти знатимуть, як вони мусять цьому протиставитися.
Багато наших молодших людей сьогодні без обвинувачення і переслухання в тюрмі. Зараз долучено до цієї листи ім'я одного з наших провідників. Чи це демократія? Ми переконані, що наш народ в цій, поправним способом відірваній, країні і наші земляки, де б вони не находилися, прилучаться до нашого негодування і обурення з приводу таких несправедливих репресій.
Німецькі підводні човни на совєтських водах
БЕРЛІН. 17. VII. Німецькі підводні човни атакували 15 липня на совєтських водах Північного моря з'єднання большевицької морської фльоти. Човни сторпедували советський торпедовець "Ташкент".
Бритійська пошта до США знищена
НЮ ЙОРК, 18 VII. За повідомленням Ассошіейтед Пресс з Лондону, бритійська дирекція пошт подала, що внаслідок ворожої атаки знищено пошту з 9, 10 і 11 червня, призначену для Сполучених Штатів, а також повітряну пошту, що 9 і 11 червня була вислана кораблем до Північної Америки і відти мала бути дальше відіслана літаками.
Коное творить новий кабінет
ТОКІО. 17. VII. Князь Коное був принятий на особливій авдієнції в літній резиденції цісаря, на якій дістав поручення утворити новий кабінет.
Бої в Африці
Завзяті повітряні бої коло Мальти. Збито 10 англійських літаків. — Нове бомбардування Тобрука.
РИМ, 18 липня. Звідомлення італійського Головного Командування з п'ятниці звучить: Головна Кватира Збройних Сил повідомляє: Недалеко від Мальти звели наші з'єднання винищувачів завзяті бої з переважаючими силами ворожих винищувачів. Збито 5 англійських літаків. Один наш літак не вернувся на свою базу.
В Північній Африці бомбардовано знову батерії і укріплені позиції Тобрука, в на слідок чого виникли пожежі і вибухи. На південний захід від Сіді ель Баррані з'єднання наших винищувачів атакували з бриючого полету ворожі вантажні автомашини і війська. В новій атаці на два кораблі, які, як згадало вчорашнє звідомлення Головного Командування, були завважені на північ від Марса Люх, німецькі винищувачі заатаковані ворожим з'єднанням, що намагалося охороняти транспорти, збили 5 бритійських літаків типу "Кертіс-П-40", а бомбардувальники держав осі потопили між тим другий пароплав.
Ворожі літаки бомбардували Бенгазі і Дерну, при чому в останній місцевости було декілька жертв серед магомеданського населення.
Вночі на 18 липня ворожі літаки скинули бомби на Палермо. Є три поранені серед цивільного населення.
У Східній Африці положення без змін.
На фінському фронті
Бетонні гнізда до 10-и метрів глибини. — Стрілецькі рови і мінні поля. — Здобуття Саллі.
ГЕЛЬСІНКІ, 17. VII. Фінська газета "Гельсінгін Саномат" приносить цікаве звідомлення про здобуття Саллі. Большевики розбудували Саллю в повну твердиню і панували своєю артилерією, уміщеною на довколишніх горах, над цілим районом. Бетонні гнізда досягали 10-и метрів глибини в землі. Для прикриття служили також стрілецькі рови і сильно мінне поле.
Коли 1-го липня почались бої в Саллі підпалено всюди гарматнім вогнем ліси і так утруднено німецько-фінський наступ. Велика добича коней, полонених та воєнного знаряддя доказує, що большевики відступали з Саллі панічно.
Капітан, з яким говорив кореспондент, підкреслив велику відвагу фінських вояків, з якою вони билися плече об плече з німцями. При цьому треба згадати про підступні і нечесні способи боротьби більшовиків. Вони, озброєні ручними кулеметами, скривалися на дерева і стріляли ззаду на німецьких і фінських вояків. Багато причинились де здобуття Саллі німецькі лікуючі літаки. Тепер повівають в Саллі німецькі і фінські прапори. По завзятих боях старий фінський район знову вільний.
Німецькі шефи европейських місій у міністра закордонних справ
Перегляд завдань німецької закордонної політики
КЕНІГСБЕРГ, 17 VII. Міністр закордонних справ фон Рібентроп закликав на сьогодні посланників, послів, пресових і культурних референтів німецьких місій в Европі до Кенігсберга. На цьому зібранні міністр закордонних справ Німеччини дав шефам усіх німецьких місій в европейських країнах обширний огляд всього зовнішньо-політичного положення та цілей німецької зовнішньої політики. Додатково міністр закордонних справ дав пресовим і культурним референтам німецьких закордонних місій, що мали завдання нав'язувати зв'язки з пресою і радіо чужих країн, а також з їхніми культурними установами, напрямні для проведення їхньої праці.
Коное на спеціяльній авдієнції у мікада
ТОКІО, 17 VII. Мікадо прийняв князя Коное зараз по його повороті на спеціяльній авдієнції.
У зв'язку з загальною димісією, кабінет дав таке вияснення: Кабінет Коное працював невпинно над тим, щоб розв'язати найрізнородніші питання внутрішньої і закордонної політики. Але кабінет зрозумів, що для позитивного переведення визнаних за необхідні заходів у зв'язку з безнастанно зростаючим міжнародним напруженням потрібне зміцнення і відновлення усієї внутрішньої державної структури. Тому кабінет був примушений заявити про свою димісію. Мікадо порішив тимчасово, що кабінет буде вести справи дальше. 