Ірляндські терористи намагалися затопити частину Льондону.

ЛЬОНДОН ПАТ. Минулої ночі Льондоном потрясли два вибухи — це вибухли міни на двох відтинках міських водотягів. Якби бомби були сильніші, вода була б залила деякі дільниці Льондону.
Поліція стверджує, що були це дотепер найповажніші замахи ірляндських терористів на терені Льондону.
Князь Ліхтенштайну у Гітлєра.
В четвер рано приїхав до Берліна князь Ліхтенштайну. Він відвідав мін. Рібентропа, зложив вінок на могилі невідомого вояка, опісля приняв його Гітлєр.
Наслідки одного вибуху.
Підчас вибуху японського арсеналу в Гіракаті згинуло 10 осіб цивільних, пропало 151, ранено 519. З військових згинуло 6 осіб, пропало 2, ранено коло 50.
Родина японського цісаря збільшилася.
ТОКІО. ПАТ. Японська цісарева привела на світ дочку. Тепер японська цісарська пара має разом 2-ох синів та 4 дочки.
Слідство у справі кровавих подій у львівськім університеті.
ЛЬВІВ. ПАТ. Прокуратура почала слідство у справі подій підчас викладу д-ра Щотки у львівськім університеті 28. лютого ц. р.
В середу арештовано 5-ох студентів львівського університету у звязку з бльокадою університету 30. і 31. січня ц. р.
СССР не приготований до засівів.
ВІДЕНЬ. УПС. Київські "Вісті" пишуть, що в цілому Радянському Союзі незадовільно йде підготова до весняних засівів. На основі звідомлень з місць виходить, що нема достаточноі скількости насіння, а те, що є — занечищене. Треба сподіватися, що цьогорічний збір збіжжа в Радянському Союзі буде дуже нужденний. 