◦ ◦ ◦ ◦

"Думка" у Львові. До Львова приїжджає станиславівська хорова капеля "Думка" під керуванням диригента Миколи Колесси. В неділю, 3-го травня, відбудуться два концерти "Думки" в залі при вул. Францішканській ч. 7. Початок першого концерту в 16-ій год., другого в 19-ій. Передпродажа квитків щоденно від 12-ої до 17-ої год. в касі імпрезової залі,
Час праці УЦК. Канцелярія УЦК, Відділ у Львові подає до відома, що час принять для львівського громадянства є від год. 10-ої до 13-ої кожного дня крім неділь й українських свят. З огляду на навалу праці такий розпорядок є конечний, тому УЦК просить львівських громадян тільки в цих годинах полагоджувати справи в бюрах УЦК.
Приділ мила у травні. До звичайного приділу товарів у травні доходить ще додатково приділ мила, як до прання, так і туалетного. Його одержимо на травневі харчові картки у такій кількости: 250 гр. мила до прання на 4 купони S36, 80 гр., туалетного мила на 4 купони S37 та 250 гр., порошку до прання на 4 купони S38. Мило видаватимуть такі крамниці: Е. Блащук — Городецька 68, Е. Думин — Коперника 4, М. Коханівська — Сикстуська 20. Е. Максимович — Янівська 152. А. Панкевич — Жовківська 1. І. Прокопик — Личаківська 9, А. Родзевич — Казимира 9, К. Струбицька — Поліційна 16. Г. Шудрах — Галицька 4, І. Волошин — Краківська 25. Мило видаватимуть від 1 травня на 300 до 400 осіб денно в одній крамниці до кінця місяця так, що кожний зможе купити його без черги. Продажа мила вестиметься збірно по 4 особи, бо в таких раціях є воно призначене до продажі, а купцям і продавцям ділити його не можна. Діляться ним самі покупці, що, не маючи відповідного числа осіб у родині (менше або більше осіб від 4), купують мило спільно з сусідами, чи знайомими, групами по 4 особи.
Приписи про покинення праці. Львів, 29 квітня. Уведення змін до рамової тарифової ординації для ненімецьких фізичних та умових працівників у прилюдній службі в Генерал-Губернаторстві управильнює, між іншим, справу покинення праці. Приписи в цій справі виглядають ось як:
Без попереднього дозволу керівника управи чи підприємства або уповажненого до того органу не вільно не ставитися до праці. Якщо у даних умовинах важко постаратися заздалегідь про такий дозвіл, слід подбати про нього якнайскоріше додатково. Працівники, нездібні до праці внаслідок недуги, є обов'язані пред'явити властивому органові посвідку недуги або у випадку, коли обов'язок обезпечення до них не відноситься, лікарське свідоцтво, виставленена їх кошт, якщо їх до того завізвали. Відповідному органові треба теж зголосити, якщо працю починається наново. У вийняткових випадках, нар. смерти супруга або заключення супружжя, керівник управи або підприємства може з дальшою виплатою винагороди давати звільнення від праці до одного дня для кожного випадку, одначе найбільше до трьох днів у році. На випадок нездібности до праці внаслідок недуги або випадку, слід умовому працівникові виплачувати винагороду два тижні, якщо час затруднення ж менший, як чотири місяці, а шість тижнів, якщо час затруднення є бодай чотири місяці, одначе не понад час тривання службового відношення. Дальшу виплату винагороди допускається через два місяці, якщо час затруднення є разом бодай три роки, через три місяці, якщо час затруднення є разом бодай п'ять років, одначе не понад час тривання службового відношення. 