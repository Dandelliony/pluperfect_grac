◦ ◦ ◦ ◦

† Антонина Саліковська. 4-го червня померла у Варшаві Антонина Хомич-Саліковська, дружина Олександра Хомич-Саліковського, кол. міністра внутрішних справ в уряді УНР. Похорон відбувся 6-го ц. м. на Вольський цвинтар. У похороні взяли участь визначні громадяни; був і владика Палладій, який зложив на домовину хрест з цвітів. Між вінками був також вінок від Жіночої Секції. За домовиною йшли: кол. през. Андрій Лівицький, кол. посол у Болгарії Петро Сікора, полк. Садовський, представники у ДК та установ. Похорон відправили священники з архіпресвітером П. Пащевським. Співав церковний хор під батутою Демчука. Покійну зложили до скритки, де спочиває її муж, бл. п. л. Саліковський. Прощальне слово виголосив Владика Палладій. Над могилою стояла у великому терпінні єдина доня Покійної — Оксана. З Покійною зійшла до гробу одна з дієвих осіб нашого недавно-минулого та сірої емігрантщини. В. Їй П. 