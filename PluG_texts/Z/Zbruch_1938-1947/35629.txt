◦ ◦ ◦ ◦ ◦ ◦ ◦

1 травня відкривається Львівська державна картинна галерея, відділи якої містяться на вулиці Мохнацького, 42; Осолінських, 3; Гетманській, 20. Галерея відкрита щодня, крім понеділка, з 11 год. 30 хв. до 16 год. Заявки на екскурсії приймаються по телефонах №№282-49 і 223-86.
Успіхи ударників велосипедного заводу. Всі цехи Львівського велосипедного заводу змагались між собою за перевиконання квітневого плану. За 4 дні змагання, завод випустив 248 велосипедів давши 33 процента місячного плану. До кінця квітня робітники зобов'язалися дати понад план ще 31 веломашину.
За добру роботу адміністрація заводу відпустила кращим ударникам 60 веломашин. Вони на першотравневу демонстрацію виїдуть колоною. Велосипедистів очолюватиме група 5 чоловік, з яких двоє їхатимуть на дерев'яних велосипедах зроблених за моделями 1815 і 1860 років. Решта будуть їхати на найновіших машинах випуску Львівського велозаводу. Таким чином буде відтворено історичний розвиток велосипеда. 