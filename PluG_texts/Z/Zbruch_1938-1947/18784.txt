Дальші арештування у звязку зі спіртовою аферою. 

Поліція арештувала крім поданих уже перед кількома днями осіб робітника рафінерії Йосифа Вайзера, який викрадав спірт із маґазину та видавав його фірманові ф-и "Кронік" Германові Талесові зі Збоїськ, який пляшки зі спиртом скривав під сидженням на возі й таким чином вивозив їх поза фабрику. Крім того Вайзер носив ще спірт до мешкання робітника Дрікса Герша, який мешкав на терені фабрики. Жінка Дрікса укривала крадений Вайзером та своїм чоловіком спірт і продавала його відтак по 4 зол. за 1 л. в ресторані Вальдбавма на Богданівці. Всіх поданих тут поліція арештувала. 