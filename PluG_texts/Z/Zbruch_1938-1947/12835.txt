Бунт на Совітській Україні. — Копальнї золота. — Своячка Ворошилова. — Перелет заборонений. 

Новобранці не хотять служити у війську поза українською територією. Новобранці, що мали від’їхати до гарнізонів у середущій Росії, збунтувалися на стації Ромодан (Полтавщина), виповіли послух, роззброїли залізничну сторожу, уладнали віче та рішили, що відбудуть військову службу лиш на Україні.
Наспів відділ ГПУ, дійшло до перестрілки — по обох боках згинуло по кілька людей. Більші частини ГПУ окружили Ромодан. (АТЕ.)
Горячкова праця в копальнях золота. Німецька влада приступила до дуже інтенсивної експльоатації відомих копалень золота в австрійських таврійських Альпах. Тепер працює вже в копальнях 130 робітників. Перед прилученням Австрії до Німеччини англійці робили заходи у справі експльоатації цих копалень з огляду на їх видайність.
Навіть своячки Ворошилова не впускають до СССР. В Естонії мешкає до нині одна з дуже близьких своячок совітського комісаря війни Ворошилова. Згадана своячка — пані Устер — є вже старшою і веде живу кореспонденцію з ком. Ворошиловом та його родиною в Москві. Тому що Устер живе у важких матеріяльних умовинах — кількома наворотами робила заходи у справі дозволу на виїзд до СССР, де ком. Ворошилов годився запевнити їй екзистенцію. Дотепер усі заходи своячки совітського комісаря війни не увінчалися успіхом.
Перелет над німецько-француським пограничям заборонений. Як подає Німецьке Інформаційне Бюро, на основі постанови міністра летунства від 20. ц. літакам перелітати над округою Адену, Трієру, над Пялятинатом та над Баденом.
Колиб над тими просторами появився якийсь цивільний літак, поліційні літаки зістрілять його. 