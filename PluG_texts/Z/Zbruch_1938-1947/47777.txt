◦ ◦ ◦ ◦ ◦ ◦ ◦

Поширення англійської блокади на Румунію
ЛОНДОН, 15. (ТАРС). Англійське міністерство економічної війни оголосило, що румунська територія надалі розглядатиметься як територія, окупована противником. Тому, починаючи з 15 лютого, на Румунію поширюється англійська блокада.
Війна в Європі і Африці
(Щоденник воєнних дій).
Німецьке інформаційне бюро передає, що вніч на 14 лютого німецькі бомбардувальники, які атакували англійський воєнний табір в Північній Африці, зруйнували шляхи і скинули бомби на колону вантажних автомобілів і бронемашин. Німецькі бомбардувальники, говориться в німецькому зведенні, бомбардували воєнні спорудження в Бенгазі і в англійському опорному пункті Ель-Агеіла.
Основні воєнні дії в Східній Африці проходили в Італьянському Сомалі. В зоні Кізімаіо (Італьянське Сомалі), говориться в італьянському зведенні, відбуваються жорстокі бої. Крейсер, який появився біля берега Могадішо (Італьянське Сомалі), був швидко відігнаний італьянськими бомбардувальниками. Англійські війська, відмічається в англійському зведенні, взявши 11 лютого італьянський пункт Афмаду (приблизно в 70 милях вглиб Італьянського Сомалі), розпочали атаку на італьянський порт Було Ерілло, що росположений на річці Джуба, на схід від Афмаду. Італьянські війська змушені були залишити тут свої позиції.
В Ерітреї, в районі Керена, згідно італьянському зведенню, натиск англійців зменшився. Англійська авіація, повідомляється в англійському зведенні, подає підтримку армії, яка діє в районі Керена. Відмічено прямі попадання бомб в залізничну станцію Керен.
В басейні Середземного моря італьянські літаки продовжували бомбардування портових споруд Ла-Валетіти і аеродрому в Мікаббо на Мальті.
Англійське міністерство інформації підтверджує, що в Південній Італії були висаджені парашутисти, які повинні були знищити деякі об'єкти в портах цього району. Міністерство заявляє, що тепер нічого не можна сказати про результати операцій, але деякі парашутисти не повернулись на свою базу.
На албанському фронті, згідно зведення італьянського командування, італьянці відбили атаки греків з великими для них втратами. Югославська газета "Време" повідомляє, що грецькі війська перейшли в наступ на північному фронті і зайняли декілька гірських вершин, які мають велике стратегічне значення. Італьянці чинять впертий опір атакам грецьких військ. На албанському фронті, згідно зведення італьянського командування, італьянці відбили атаки греків з великими для них втратами. Югославська газета "Време" повідомляє, що грецькі війська перейшли в наступ на північному фронті і зайняли декілька гірських вершин, які мають велике стратегічне значення. Італьянці чинять впертий опір атакам грецьких військ на всіх ділянках північного фронту.
В районі Тепелене продовжується артилерійська перестрілка. На південь від Телепене розвивається діяльність передових частин.
Оцінюючи загальне становище в Аобанії, агентство Рейтер заявляє, що наступ грецьких військ продовжується на всьому фронті. Особливо жорстокі бої проходять в трьох пунктах фронту. В одному з цих пунктів греки захопили в полон 7 тисяч італьянців.
14 лютого, зазначається в зведенні німецького командування, великі з’єднання німецьких літаків кількома хвилями зробили наліт на Лондон. Велике з’єднання німецьких бомбардувальників скинуло в ніч на 15 лютого бомби на промислові об’єкти Лондона, а також на декілька аеродромів. Німецька далекобійна артилерія, встановлена на французському побережжі Ла-Манша, знову піддала обстрілу східне побережжя Англії в районі Дувра. Кореспондент агентства Юнайтед Пресс вказує, що останній наліт німецьких літаків на Англію може бути порівняний з масовими нальотами німецької авіації в вересні і січні.
Вдень 14 лютого, передає агентство Рейтер, англійські літаки зробили наліт на німецькі бази, розположені на окупованій території Франції. Великі з’єднання англійської авіації зробили в ніч на 15 лютого наліт на Західну Німеччину. Літаки скинули фугасні і запалювальні бомби на промислові об'єкти в Рурській області. Тієї ж ночі англійські бомбардувальники зробили наліт на воєнні і промислові об’єкти в Південній Норвегії.
15 лютого. (ТАРС).  
 Агентство Стефані про дії групи англійських парашутистів в Луканії і Калабрії
РИМ, 15. (ТАРС). Агентство Стефані передає такі подробиці про дії групи англійських парашутистів в Луканії і Калабрії:
"В ніч на 11 лютого між 22 годиною 30 хвилин і 2 годиною ночі парашутисти появились в областях Луканії і Калабрії. Приземлившись на лісовій галявині, парашутисти заняли ферми. Один з парашутистів, який пошкодив собі ногу, був залишений на одній з ферм, де він скоро був заарештований охороною. Залишивши пораненого, англійці попрямували до джерел, які постачають орошувальну систему, користуючись топографічними картами, якими вони були постачені. Але в районі була дана тривога, після чого негайно була організована облава. Англійські парашутисти були швидко оточені і не змогли виконати свій план. Вони поділились на кілька груп, в надії, що деяким вдасться проскочити і здійснити, в крайньому разі, частину свого завдання. Цей захід виявився безкорисним, бо майже одночасно 10 парашутистів було взято в полон в одній зоні, а 7 інших були арештовані в кількох кілометрах від цієї групи.
Остання група намагалась чинити опір, відкривши вогонь по патрулю. Пострілами з гвинтівки були забиті поліцай і пастух. Один охоронник відстрілювався від парашутистів до того часу, поки інші охоронники притягнені стріляниною, не покликали допомогу. Бачачи, що всякий опір безкорисний, парашутисти здались. Залишилося знайти групу, яка сховалася в лісові хащі. Облава продовжувалась, і інші парашутисти, в тому числі один капітан, були без перешкод арештовані. Всі парашутисти були одягнені в комбінезони кольору хакі, носили авіаційні шоломи, були озброєні автоматичними рушницями та пістолетами і мали при собі італьянські гроші. Вони були передані командуванню італійської територіальної оборони. 