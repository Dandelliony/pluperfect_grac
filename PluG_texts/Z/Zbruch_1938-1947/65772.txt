◦ ◦ ◦ ◦

Виступ двох поетів. Сьогодні, в суботу, 9-го травня, в год. 6.30 вечором відбудеться в залі Українського Літературно-Мистецького Клюбу авторський вечір двох українських поетів: Олекси Гай-Головка та Богдана Нижанківського. Характеристику обох письменників подасть д-р Василь Кархут, а про лірику взагалі говоритиме мгр. Б. Романенчук. Твори згаданих письменників читають артисти Львівського Театру, пп.: Л. Кривіцька, Е. Шашарівська, Ю. Зорич та І. Лісненко. Правління Спілки Українських Письменників запрошує на цей вечір членів мистецьких Спілок та прихильників мистецтва.
Українські часописи в Г. Г. У Генерал-Губернаторстві появляються під теперішню хвилину такі українські часописи: "Львівські Вісті" — Львів, щоденник (6 разів у тижлень); "Краківські Вісті" — Краків, щоденник (6 разів у тиждень); "Станиславівське Слово" — Станиславів (3 рази в тиждень); "Рідна земля" (Львів. тижневик); "Краківські Вісті — Тижневик" — (Краків, тижневих); "Воля Покуття" (Коломия, тижневик); "Наші дні" — Львів науково літературний місячник для родин); "Дорога" — Львів, часопис для молоді (місячник); "Малі друзі" — Львів, часопис для дітей (місячник); "Український пасічник" — Львів (місячник для пасічників); "Сільський господар" — Львів (місячник для хліборобів). Після вступлення німецьких військ у Галичину, в різних галицьких містах почали стихійно появлятися українські часописи. Було їх всіх около 20. У теперішню хвилину у східно-галицьких провінційних містах появляться часописи тільки в Станиславові та в Коломиї, як вгорі зазначено.
Інформаційне бюро кінця перегонів. У Марійській Галерії у Львові від дня 8 травня ц. р. починає діяти щоденно від год. 9-тої — 17-тої інформаційне бюро кінних перегонів.
Новий відділ Косметичної Школи. При Державній Косметичній Школі у Львові, вул. Замойського ч. 3, відкривається відділ лікувального масажу. Вписи на цей відділ ведуться щоденно від год. 4-ої до 7-ої вечором. Ближчі інформації в дирекції школи.
Нове число "Наших Днів". Вийшло з друку нове 6-те число місячника літератури, культури та громадського життя "Наші дні" за травень із таким змістом: Д. Козій: "До проблеми світоглядових шукань Івана Франка", М. Рильський: "Пам'яті Івана Франка" (вірш), О. Роздольська: "Спогад про поета", Тодось Осьмачка: "Дума про Зінька Самгородського" і (фрагмент поеми), "Тодось Осьмачка у Львові" (репортаж та спогади поета), Марія Деркач: "Рубач Івана Фрачка", "З посмертної теки Василя Пачовського" (поезії), Василь Сімович: "Будні і герої Ольги Кобилянської", "З Горацієвих од" (переклади Миколи Зерова), Святослав Гординський: "Афродита" (вірш), М. Іванейко: "Наука — світогляд", М. С.: "Три тіні" (про жінок у житті І. Франка), Д. Лукіянович: "Кудою повести кераміку", М. Чапельська: "За стиль сучасного українського побуту", Вуд: "Традиції сумнівної вартости", "Спогад про Миколу Куліша, автора п'єси "Мина Мазайло" (розмова з реж. О. Гірняком). У журналі багатий відділ рецензій, справоздання з Лисенківського концерту, Літературного суду над п'єсою "Тріюмф прокурора Дальського" (карикатури всіх головних осіб від предсідника до возного роботи Е. Козака), хроніка та багато іншого цікавого та актуального матеріялу. 