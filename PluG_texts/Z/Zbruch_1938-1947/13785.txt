Посвячення вугольного каменя. — Помер проф. М. Здзєховський. — Велика афера з пачкуванням сахарини. — Щораз то більше розмовляємо телєфоном.

Посвячення вугольного каменя нового дому Ремісничо-Промислової Бурси при вул. Бартосівної ч. 3 відбудеться в неділю 9. ц. м. в год. 12.30 вполудне. По акті посвячення відбудеться запис до пропамятної книги.
Помер проф. М. Здзєховський. В середу 6 п. м. в год. 20-ій помер у Вильні у хірурґічній клиниці по довшій недузі б. ректор і почесний професор університету д-р Маріян Здзєховський, б. кандидат на президента держави.
Велику аферу з пачкуванням сахарини викрила перед кількома днями митна сторожа у Львові. На головнім двірці арештовано пачкаря, який приїхав з Катовиць з валізою, в якій був більший транспорт сахарини. Слідство виявило, що пачкарі переховували свої транспорти внепідозрілих осіб, які навіть не здогадувалися, що переховують. Щойно по кількох днях зголошувалися до них торговці пачкованих товарів і відбирали їх для себе. У звязку з цією аферою переведено у Львові масові арештування.
Щораз то більше розмовляємо телєфоном. У перших 7-ох місяцях ц. р. було в більших містах Польщі 252.556 тис. місцевих телєфонічних розмов. В тому самому часі минулого року було їх тільки 233.661 тисяч. Збільшилось також число позамісцевих розмов та міжнародніх. Від січня до серпня ц. р. було в більших містах Польщі 12.177 тис. позамісцевих розмов; у тому самому часі минулого року лише 10.984 тисяч. Найбільшою кількістю розмов чваниться Варшава, бо в ній переведено 2/3 всіх місцевих розмов: друге місце займає Лодзь, третє Львів, дальше Вильно, Катовиці, Краків, Познань, Ґдиня та інші. 