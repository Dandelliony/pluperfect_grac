„Чортківська офензива" сконфіскована. — Еміґрація до Бразилії припинена. — Дальший спадок цін збіжжя на Волині. — Дерево дешевіє. — Масові виселення з Чортківщини.

„Чортківська офензива" сконфіскована. Городське староство у Львові сконфіскувало в цілости книжку під наголовком: „Чортківська офензива", яка вийшла накладом в-ва „Промені".
Еміґрація до Бразилії припинена. Еміґраційний Синдикат у Варшаві повідомляє, що еміґрація до Бразилії припинена цілковито на З місяці.
Дальший спадок цін збіжжя на Волині. Від 1-го вересня на волинських торговицях помітний дальший спадок цін збіжжя. За 1 метер пшениці платили в Луцьку 18— 18½ зл., жита 12—12½ зл., ячменю 12 зл., вівса 12 зл. Закон про ціни збіжжя покищо не вплинув на ціни. Чи взагалі вплине, покажуть найближчі дні.
Дерево дешевіє. На деревному ринку в останньому часі є спадок цін. Пояснюють це тим, що погіршилась ситуація на міжнародніх деревних ринках. Внаслідок того унерухомлено в Польщі кількадесять тартаків. Ціни на дерево впали на 10—15 відсотків.
Масові виселення з Чортківщини. Чортківське староство рішенням в дня 27 го серпня ц р. виселило з моравського повіту, що належить від липня ц. р. до граничного пояса, около 30 людей, караних ще перед кількома літами за приналежність до ОУН і КПЗУ. Між виселеними є 21 українців і 9 жидів. 