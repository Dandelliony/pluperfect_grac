До табору в Березі Картуській. — Рибу стерлєт зловили у Стирі. — Большевицький жест. — Найгрізнійший літак.

До концентраційного табору в Березі Картуській вислала адміністраційна влада 6 злодіїв з краківського воєвідства, 5-ох з келецького, 2-ох з виленського і кільканадцятьох з волинського. Одночасно замкнули в Березі Картуській одного з визначнійших представників “анонімного” промислу в Лодзі Абрагама Пригурського за визиск робітників, податкові залеглости і нечесну конкуренцію.
Рибу стерлєт зловили поліські рибаки у Стирі. Стерлєт є дуже рідкою рибою у водах наших рік. Дотепер поліські рибаки зловили ледви дві такі риби; одну минулого року в Піні; другу цього року у Стирі. Ікра риби стерлєт є найкращим ґатунком кавяру.
Большевицький жест. — Польська преса пише, що в останньому часі совітська прикордонна сторожа почала розбирати деревляний паркан, що його недавно збудовано здовж совітсько-польського кордону. Таким жестом совіти хочуть підкреслити нову приязнь, що запанувала в останньому часі між Польщею і СССР.
Найгрізнійший літак. На летунській виставі в Парижі велике зацікавлення між фахівцями викликав новий модель мисливського літака Фоккера Д—23. Оба мотори літака приміщені один за другим, щоби збільшити оборонність літака і не заслоняти краєвиду летунові. Літак розвиває швидкість від 525 до 600 км. на годину. За 16 хвилин осягає висоту 8.000 м. Літак озброєний двома важкими скорострілами, що віддають 1000 стрілів на хвилину, а до того експльозивні кулі, калібру 13.2 мм. Кабіна летуна опанцирена і находиться між переднім та заднім мотором. 