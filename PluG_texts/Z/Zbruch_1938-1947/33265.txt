◦ ◦ ◦ ◦ ◦ ◦ ◦

Уповноважений Народного Комісаріату чорної металургії СРСР провадить в місті Львові і районах Львівської області набір робітників та інженерно-технічних працівників різних спеціальностей і кваліфікацій для роботи на підприємствах Наркомчормету на Україні і в РРФСР. Запис на роботу, видача необхідних довідок про умови роботи, оплату праці і т. п. провадяться в конторі уповноваженого Наркомату чорної металургії (м. Львів, вул. Зіморовича, 9) та райуповноваженими в містах Золочеві, Яворові, Любачеві і Рава-Руській. Уповноважений Наркомчормету по Львівській області.
Передовики колгоспних ланів у Львові. До Львова приїхала група колгоспників, — комбайнерів, трактористів та агрономів — передовиків соціалістичних ланів Радянської України, в складі 17 чоловік, серед них 8 орденоносців.
Після ознайомлення з стародавнім українським містом радянським Львовом, колгоспники розподілившись на кілька груп, роз'їхались в села нашої області, де вони розповідатимуть визволеному трудовому селянству про своє заможне, культурне життя, про величні перемоги колгоспного ладу в Радянському Союзі. Сьогодні делегати зустрінуться з селянами Городокського, Янівського, Щирецького, Яворівського та інших районів.
Львівський лікеро-горілчаний трест звертається до всіх сільських кооперативів і крамниць, щоб скуповували пляшки з горілки і доставляли їх тресту. За літрові пляшки трест платить 80 коп., за півлітрові 50 коп.
Оперзведення штабу Ленінградського Військового Округу. Протягом 26 лютого на Карельському перешийку наші частини продовжують знищення укріплень противника, спроби противника контратакувати наші частини відбиті з великими для нього втратами. В одній з контратак підбито 5 танків противника, з яких три захоплені нашими частинами.
За додатковими даними на острові Койвісто (Бьйорке) зверх вказаних військових трофеїв в зведенні від 24 лютого, нашими частинами захоплено 26 оборонних укріплених пунктів противника, з яких 15 залізобетонних артилерійських споруд, крім того 2 кріпостних каземати, 4 склади з зброєю та продовольством, 10 тисяч снарядів, понад 5 міл. патронів. На решті ділянок фронту не відбулось нічого істотного. Наша авіація вела активні бойові дії по військах та воєнних об'єктах противника. У повітряних боях, які відбулися, збито 19 літаків противника. 