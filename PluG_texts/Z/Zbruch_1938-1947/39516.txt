Важний розпорядок для ремісників

Реміснича Палата повідомляє, що всі ремісники у краківській области (дистрикт) обовязані належати до цехів та обовязані зареєструватися. Не вільно виконувати ремесла без одночасної приналежности до відповідного цеху. В сумнівних випадках, дає вияснення Реміснича Палата у Кракові при вул. св. Анни 9.
Реєстрацію всіх ремісників, які виконують ремесло на терені міста Кракова переводить Реміснича Палата у Кракові при вул. св. Анни 9. Інші ремісники в краківській области обовязані зголоситися до реєстрації в управі цієї громади, на терені якої виконують ремесло. Зголоситись слід найдалі до 31. липня 1940 р.
Ремісник, який зголошується до реєстрації повинен предложити відповідні документи, передусім ремісничу карту, концесію чи пак промислову карту, мельдункову карту, метрику, реєстраційну карту на рік 1940 і промислове свідоцтво на рік 1939.
Ремісничі підприємства і ремісники, які не зголосять приступлення до відповідного цеху в речинці до 31. липня 1940 р. або не виконають обовязку реєстрації, не дістануть по цьому речинці приділу сирівця і потрібних матеріялів для промислових цілей. Крім цього таким ремісникам і ремісничим підприємствам заборонять далі самостійно виконувати ремесло.
У Кракові при вул Зеленій 26/7 є реферат українського ремісництва, що в год. 8—13 і 15—18 полагоджує актуальні справи ремісників і вдержує звязок із бюром праці та владою.
Подаємо до відома, що покищо не вільно закладати ще українських цехів. При вписі до істнуючого польського цеху треба звертати увагу на правильне означення національности.
Кожний український ремісник обовязаний зголоситися до Українського Допомового Комітету у своїм повіті та подати дані про себе. 