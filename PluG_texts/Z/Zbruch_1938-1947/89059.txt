◦ ◦ ◦ ◦

З нагоди празника св. Юра. З нагоди Празника св. Юрія, опікуна українського купецтва, в Архікатедральному Храмі св. Юрія у Львові Їх Ексцеленція Преосв. Кир Йосиф відправить в неділю, дня 7го травня 1914, в год. 9-ій рано Архієрейську Службу Божу в наміренні українського купецтва. По Службі Божій, в год. 10.30. буде виголошений реферат у кімнатах Українського Комітету на Львів — місто, Словацького 18/І. поверх. Просимо про численну участь.   Важне для тих, що зміняють мешкання. Львів, 3-го травня. При зміні мешкання треба пам’ятати про полагодження таких формальностей, яких занедбання може наразити заінтересованих на прикрості й шкоди. А саме слід пам’ятати, що: 1) мешкання приділює виключно Мешканеий Уряд при Штадтгауптмані (Вонунгсамт б. Штадтгауптман), для війскових і споріднених формацій Уряд Кватир (Кватірамт) у порозумінні з Мешканевим Урядом. Особам військовим не вільно займати мешкання самовільно, а коли зайде такий випадок, слід про це повідомити польову жандармерію; 2) хто одержав від Мешканевого Уряду приділ мешкання, обов'язаний з відповідним документом зголоситися до домоуправителя, або власника. Від дати приділу мешкання треба оплачувати чинш на руки домоуправителя. З ним треба теж обговорити справу необхідного ремонту, на його руки складати побажання й зажалення льокаторів; 3) хто не зголоситься поліційно, наражується на дошкульну кару; 4) хто не повідомить про свій приїзд, або від'їзд міської газівні (Галицька пл. 1) і електрівні (Марійська площа 8), цей буде відповідати за невирівнання рахунків попередніх льокаторів за струм і газ. Те саме відноситься до телефонічних і радієвих оплат; 5) хто усуває з мешкання меблі, приділені Меблевим Урядом (Семінаріюмштр. 14), наражується на відповідальність. Вкінці підкреслюється з притиском, що ці приписи не мають на цілі обтяжувати мешканців міста, але мають запевнити порядок, спокій та засоблення населення.   УССК — КОМБ, Сила—Тризуб 4:2 (1:2). Львів, 3-го травня. Перші в цьому сезоні змагання випали блідо. Позначився на них "дух часу"; не дописала публіка і грачі та завели організатори, допускаючи до 1½-годинного опізнення. Обі дружини виступили в слабих складах, зокрема слабою виявилась комбінована дружина, що скомбінована була без кращих копунів: Романовича, Горбачевського, Русина, Скреготи, Баса та Нагірного. Гра нецікава. Оживилась дещо в другій половині. Переважала дружина УССК-у. Ворота стрілили для УССК-у: Фарбота (1), Бадан (2) та Бучацький з карного копу, для комб. дружини Максим'як та Рибак по одному. Найкращий на грищі Мельничук з УССК-у. Суддював п. К. Мікльош.   Львівські вісті 