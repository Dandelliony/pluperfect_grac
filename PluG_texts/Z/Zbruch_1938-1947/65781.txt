◦ ◦ ◦ ◦

Мадярщина зірвала дипломатичні зв'язки з Бразилією, Парагваєм і Уругваєм.
В Італії велике свято: "День імперії". Його святкують врочисто.
До Вашінгтону прибув перуанський прем'єр. Його прийнято з великою парадою.
Чутки, що совєтський амбасадор в Анкарі, Віноградов повернеться до Совєтського Союзу, віднаходять тепер своє потвердження. Вже раніше Совєтський Союз повідомив Анкару, що відкличе на відпустку свого амбасадора, якщо Анкара незабаром не пішле назад турецького амбасадора в Самарі. Туреччина відкликала свого амбасадора у зв'язку з совєтською нагінкою проти процесу в Анкарі. Тепер повідомляють, що амб. Віноградов покинув Анкару.
Італійське воєнне звідомлення
РИМ, 9 травня. — Італійський воєнний комунікат з п'ятниці, 8 травня:
На фронті Кіренайки не було жодних подій, бо дії розвідувальних одиниць були дальше обмежені з уваги на погані атмосферичні умови.
Англійські літаки знову налітали вночі на Бенгазі. Підчас цього налету не було жодних жертв, тільки кілька пошкоджень. Два італійські літаки не повернулись.
В одному з заливів острова Гоццо (Мальта) німецькі літаки потопили цільним попаданням бомб два великі кораблі, збиваючи у повітряному бою два літаки типу "Спітфайр". Ескадри італійських штурмових літаків при охороні сильних з'єднань винищувачів, ата кували успішно летовище Міккаба. У поцілених бомбами об'єктах спалахнули густі хмари диму і високі полум'я.
Торгівля в Англії
ЖЕНЕВА, 9 травня. — До половини цього року існуватиме ледве половина всіх приватних торгівель в Англії — стверджує "Нюз Кроникль". Всі інші торгівлі, разом 750 тисяч будуть замкнені у висліді розпорядку міністра прохарчування та купецької палати.
Верховне Командування Німецьких Збройних Сил повідомляє:
На Сході не повелись відновлені місцеві наступи ворога, піддержувані танками. Ворог мав великі криваві втрати. У Ляпляндії та на мурманському фронті відкинено ворожі атаки.
У Північній Африці обосторонні артилерійські та розвідувальні дії. Повітряна фльота атакувала успішно вночі англійську залізницю в пустині та скупчення авт.
На Мальті осягнули штурмові літаки численні цільні попадання бомб на летовища, як теж на склади торпед і погонного матеріялу.
На південному і південно-східному побережжі Англії бомбардували німецькі штурмові літаки вдень важливі під воєнним оглядом точки і потопили на морі на південний захід від Верціну патрульне судно. Як відплата за налети британських бомбардувальників на німецькі міста та сільські громади — з'єднання штурмових літаків у ночі на 9-те травня обкинули бомбами, що частинно були скинені з дуже малої висоти, місто Норвіч.
Британські літаки скинули минулої ночі розривні та запалювальні бомби на місто Рошток і на морський курорт Варнемінде. Протилетунська артилерія та оборона винищувачів спричинило ворогові підчас цього нового терористського налету на цивільне населення важкі втрати. Зістрілено 18 з атакуючих бомбардувальників. У цьому успіху оборони визначилася особливо протилетунська артилерія.
На Сході піддержувала повітряна фльота сильними з'єднаннями оборонні бої сухопутньої армії на північному відтинку. При тому зістрілено 4 ворожі літаки.
На водах півострова Керч розвідувальний літак знищив винищувач мін.
Хорватські летуни над Севастополем
БЕРЛІН, 9 травня. — Згідно з вістками ДНБ з військових кол, у налетах на військові об'єкти твердині Севастопіль, що їх перевели 7-го травня легкі німецькі бойові літаки, взяли знову участь хорватські залоги. Всю акцію переведено, не зважаючи на сильний ворожий протилетунський вогонь, з добрим вислідом. Над Севастополем дійшло до боїв у повітрі з большевицькими ловецькими літаками; хорвати збили, не маючи втрат, 2 совєтські машини.
Великого спустошення наробили також учора німецькі бойові й спадні літаки налетом на одне большевицьке полеве летовище на півострові Керч. Бомби попали поміж відставлені літаки та знищили 3 з них на землі. Треба рахуватися, що скалки бомб, які вибухли безпосередньо біля інших літаків, ушкодили ще й кілька інших машин.
Морські сили ЗДА основно знищені
ТОКІО, 9 травня. — Бій на Коралевому морі (між Австралією, Новою Гвінеєю і Новою Каледонією), на Полудневому Тихому океані ще триває. Є нові вісті про нього: Крім затоплення двох американських великих авіоматок (про що ми вчора подали) та двох великих воєнних кораблів (американського і британського та крім пошкодження одного британського крейсера, пошкоджено дальше ще один ворожий крейсер і затоплено один ворожий есмінець. Збито досі 39 ворожих літаків.
ТОКІО, 9 травня. — Японці втратили у бою на Коралевому морі тільки одну авіоматку і 31 літаків.
ТОКІО, 9 травня. — На вістку про перемогу на Коралевому морі, спалахнула в Токіо велика радість. Вулиці прикрашені прапорами. Японці маніфестують. Бій на Коралевому морі — одна з найбільших перемог Японії. Це смертний удар в ЗДА й її силу на Полудневому Тихому океані.
ТОКІО, 9 травня. — У Північній Бірмі японські збройні сили зайняли місцевість Мієткіну над Іраваді на північ від Бгаму, у напрямі джерел Брамапутри. 