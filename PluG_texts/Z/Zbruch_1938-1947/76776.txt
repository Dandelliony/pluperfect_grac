◦ ◦ ◦ ◦

В неділю, 14 лютого, в год. 8-ій, 13 мінут і 44 секунд в Інституті для дослідів землетрусів в Єні занотовано сильний землетрус, з осередком на віддалі яких 1.800 кілометрів. Землетрус тривав пів години. Здогадуються, що осередок землетрусу є в області Егейського моря.
Верховне командування японських армій в річному перегляді війни проти чункінського Китаю подає втрати чункінсько-китайських військ за 1942 р. Чункінський Китай втратив приблизно 43 дивізії. Продовж 1942 року, за підрахунком цього перегляду, японці знищили 260.805 чункінських вояків та захопили в полон 124.407 вояків із усіх 2 міліонів 867 тисяч чункінських вояків, з якими зустрічались в боях японські армії.
В Шонані (Сінгапурі) відбулися великі маніфестації в роковини здобуття Шонану японцями.
Еспанський міністер морської фльоти, адмірал Мирено, прибув до Картагени, щоб оглянути портові споруди.
З Монтевідео повідомляють, що надзвичайна посуха цьогорічного літа спричинила в Уругваю величезні втрати серед рогатої худоби. Приблизно 30 відс. усієї уругвайської рогатої худоби згинуло. Втрати в поголів'ю рогатої худоби, що згинула з голоду та спраги, нараховують на 2.7 міліонів. Тому, що в більшості можна було зужиткувати тільки шкури, загальні втрати годівельників худоби дійшли до 41 міліонів уругвайських золотих пезів.
"Економіст" приніс вістку, що державні видатки Англії в 1942 році на 1.27 мільярдів фунтів стерлінгів перевищили загальні національні прибутки Англії. В порівнанні до останнього року, видатки збільшились на 97%.
Смертельні нещасливі випадки внутрі воєнної господарки ЗДА зросли під кінець року 1942 до такої високої цифри, що втрати від нещасливих випадків переходять всі втрати північно-американської армії від вступлення ЗДА в війну.
В ЗДА стягають мідні монети. Їх заступлять монетами. виробленими з цинкового аліяжу.
Рузвельтів міністер фінансів, Мергенгау, заповів на місяць квітень знову воєнну позику, що мусить принести щонайменше дев'ять мільярдів доларів.
Колишній царський премієр, граф Доковцов, що жив емігрантом в Парижі, помер у віці 90 років.
Іранський премієр Султанег, який зголосив був свою димісію після того, як димісіонували більшість його міністрів та який тоді дістав доручення скласти новий кабінет, все таки відмовився від цієї місії.
У своїх міркуваннях про боротьбу підводних човнів "Дейлі Експрес" пише, що обезпеченева рада англійського Льойду ствердила, що незабаром північний морський шлях до совєтських портів, заслуговуватиме на назву "Найнебезпечніша подорож світу". Тепер зовсім уже не забезпечують цих подорожей ані теж не забезпечують плавби з Олександрії до Мальти.
За італійськими підрахунками шкоди, спричинені британськими бомбардувальниками в церковних будинках в Генуї, Турині, Медіоляні, Палермі, Новарі і Савоні перевищують міліярд лірів (=131,6 міліони нім. марок).
Турецьке міністерство публичних робіт закінчило опрацьовувати пляни просушення болот на схід від Іскендерун в південній Туреччині.
Число безробітних у Швайцарії в місяці грудні минулого року, знову трохи зросло. Під кінець 1942 року в урядах праці було вписаних майже 11.000 безробітних.
Американець Бернес сказав, що пляновані військові походи принесли б ЗДА втрати, про які нарід раніше і поняття не мав. Кошти прохарчування зросли в ЗДА на 20%, в Англії на 33%. 