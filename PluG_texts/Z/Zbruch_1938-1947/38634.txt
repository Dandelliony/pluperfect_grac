Виступ Черчілля

ЛОНДОН, 4 липня. (ТАРС). Агентство Рейтер повідомляє, що сьогодні в Палаті громад виступив з оглядом воєнних дій Черчілль.
Черчілль сказав: "Я з правдивим жалем повинен заявити про заходи, які ми вважали необхідними застосувати для того, щоб перешкодити переходу французького флоту в руки Німеччини. Коли дві держави борються разом, одна може бути розбита і змушена просити свого союзника звільнити його від взятих ним на себе обов'язків. Але в меншій мірі можна було чекати, що французський уряд, виходячи з конфлікту і перекладаючи всю вагу боротьби на плечі Британської імперії, буде досить обережним, щоб не завдати непотрібної шкоди своїм вірним товаришам по зброї, від кінцевої перемоги яких залежить свобода Франції. Ми запропонували повністю звільнити Францію від її обов'язків, що витікають з договору, в тому випадку, коли французський флот прибуде в англійські порти раніше, ніж остаточно буде заключено сепаратне перемир'я. Це не було зроблено. Не зважаючи на всі обіцянки і запевнення, дані адміралом Дарланом першому лорду адміралтейства, було підписано перемир'я, згідно якого французський флот передавався в розпорядження Німеччини, так же само, як частина його була передана в наше розпорядження по тій причині, що багато французських кораблів, не маючи змоги досягнути африканських портів, зайшли в Портсмут і Плімут 10 днів тому. Я повинен зі всією рішучістю відмітити, що те, що могло явитися смертельною раною для нас, було зроблено урядом Бордо з повним знанням всіх можливих наслідків. Можна навести другий приклад рівноважного, а, можливо, навіть зловтішного відношення, яке Ми мали не з боку французського народу, а з боку уряду Бордо. Понад 400 німецьких льотчиків находились в полоні у Франції. Ми одержали обіцянку від Рейно, що ці льотчики будуть направлені в Англію, коли ж повалили уряд Рейно, ці льотчики були передані Німеччині".
Далі Черчілль розповів, яким чином було здійснено захоплення частини французського флоту, який був розміщений в англійських портах і зупинився на положенні французського флоту в Середземному морі. Зокрема він вказав, що суднам, які знаходяться в Александрії, заборонено покидати порти.
Відносно французських лінкорів "Дюнкерк" і "Страсбург", а також декількох легких крейсерів, незначної кількості есмінців, підводних човнів і інших суден, що знаходились в Орані, Черчілль заявив слідуюче: "Вчора вранці англійський офіцер передав французькому адміралу вимогу, в якій французському флоту пропонувалось або продовжувати війну проти Німеччини і Італії, або направитися з скороченою командою в англійський порт, або ж потопити свої кораблі протягом 6 годин. З початку французський адмірал не хотів прийняти англійського офіцера, опісля англійські умови були передані йому, але він їх не визнав. Коли французський адмірал остаточно відмовився виконати умови, тоді командувач англійської ескадри віце-адмірал Сомервіль видав наказ розправитися з французським флотом до наступу темноти".
Далі Черчілль зупинився на подробицях бою, результатом якого було серйозне пошкодження лінкора класу "Страсбург", потоплення лінкора класу "Бретань", двох есмінців і одного авіаносця і лише одному лінкору "Дюнкерк", але вже пошкодженому, вдалось покинути порт і приєднатись до інших французських кораблів, які сховались в Тулоні раніш ніж вони могли бути захоплені.
"Я, — продовжував Черчілль, — побоююсь, що французи на кораблях і в гавані понесли важкі втрати, в наслідок того, що ми були змушені застосувати досить жорстокі засоби. Можна було спостерігати вибухи великої сили. Не зважаючи на жорстокий вогонь, ні один англійський корабель не втратив своєї вогневої сили і мобільності. Італьянський флот благорозумно тримався осторонь. Ми вживемо самих необхідних заходів для підтримання свого панування в Середземному морі. Значна частина французського воєнно-морського флоту перейшла до наших рук або була виведена з строю, або ж був перешкоджений перехід французських кораблів в руки Німеччини. Деякі французські судна ще не знайдені і ми в повній рішучості застосувати все можливе, щоб не допустити їх переходу в німецькі руки. Я надаю парламенту право судити про наші дії. Я надаю ці дії на суд нації, США, всього світу і історії".
Далі Черчілль зупинився в своєму виступі на заходах по зміцненню оборони Англії і Ірландії, і зачитав звернення до осіб, що займають керівні посади, яке закінчилось словами, що "у нас навіть думки нема про переговори і про заключення миру. Навпаки ми будемо продовжувати війну з виключною енергією, використовуючи всі засоби, відкриті для нас, і до тої пори, поки справедлива мета, в ім'я якої вступили ми у війну, буде по всіх відношеннях досягнута". 