Висуванці львівського спиртзаводу №2

У січні спиртзавод №2 свою виробничу програму виконав на 120 процентів. Щодня з складів заводу відвантажувалось понад 20 тисяч літрів різних спиртних виробів. Брак продукції доведено до нуля. Лютий знаменується ще більш високими показниками.
Величезну роль у підвищені продуктивности праці на заводі відіграє висування на керівну роботу старих кадрових робітників і молода активістів.
Після націоналізації завода почало поширюватись виробництво і тоді відчулась гостра нестача керівних кадрів. Дирекція заводу разом з профспілковою організацією, почала сміливо висувати робітників до керівництва. Чорнороби т.т. Ковальський, Грайковський і Поленко стали заступниками завідуючих складами горілчаних виробів. Через короткий час прийом і відвантаження готової продукції з цих складів стали зразковими.
Ще краще налагодили порядок і піднесли продуктивність праці у відділі фільтрації і підсобному магазині колишні чорнороби заводу, а тепер керівні працівники-висуванці тт. Саніцький і Сушко. Висуванець-бригадир тов. Нидза, при допомозі інженера цеху тов. Пушкевича, цілком оволодів технікою дорученої йому справи. Тепер його бригада тримає першість, виконуючи норми на 125—140 процентів. Прекрасно працює в розливочному цеху бригада висуванця тов. Медведя.
В цьому заводі плани виробництва виконуються тому, що реальність їх здійснення в руках людей нового гарту. 