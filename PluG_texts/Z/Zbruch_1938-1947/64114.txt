◦ ◦ ◦ ◦ ◦

† Ольга Кобилянська. 1865—1942. До нашої Редакції надійшла в останній хвилині сумна вістка про смерть Великої Доньки Буковинської Землі, що заснула сном вічним в неділю 22. березня ц. р. в Чернівцях. В безконечній черзі непомірних втрат, за ці бурхливі воєнні роки — відходить від нас ще один із велетів духа, з ряду цих старших письменників, що своїми іменами блестіли в нашому письменстві, очолюючи добу його розквіту на західних землях до першої світової війни й визвольних змагань. Ольга Кобилянська прожила 77 років і саме два роки тому святковано 50-ліття її літературної діяльности. Вічна їй Память! 