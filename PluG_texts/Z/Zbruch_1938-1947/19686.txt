Касові крадежі. — Касовий влім до ґімназії в Стрию. — Зневаження державної емблєми.

Касові крадежі. Вночі з четверга на пятницю пригадали себе великими зломами до кас львівські касові злодії. Першу крадіж виконали з усією фінезією в одному з бюр VI. виділу (промислового) міської управи при Академічній вулиці ч 9, де розбили огнетревалу касу, з якої забрали 1.538 золотих. Характеристичне, що злодійські артисти водою вимили розбиту касу, щоб в цей спосіб усунути евентуальні сліди пальців. — Друга крадіж трапилася в бюрі французького акційного товариства "Перуни при вул. Ґродзіцьких 3. Справці усунули засуви і замки в подвійних дверях, "фартушковою системою" розпороли огнетревалу касу, з якої забрали 300 зол. в готівці, кільканацять штук вартісних паперів та чотири книжечки міської каси ощадности. З бюрка управителя фірми, Володимира Фіка викрали 250 зол. В обох випадках злодії втекли без сліду.
Касовий влім до ґімназії в Стрию. В ночі на 2. ц. м. невідомі злочинці влізли через незамкнене вікно до канцелярії II. ґімназії у Стрию, де розбили огнетревалу касу, забрали з неї готівку 40 золотих, радіо та валізковий телефон вартости 115 зол. Цієї самої ночі мабуть ті самі злодії дістались до канцелярії приватної української жіночої ґімназії, що є в тому самому будинку на партері. Тут зрабували готівкою коло 50 золотих. Слідча влада стежить за злочинцями.
Зневаження державної емблєми. ПАТ повідомляє, що в Застіночку, теребовельського повіту, хтось замазав державну емблєму на почтовій скринці, вміщеній на домі "Товариства Школи Людовей". Влада шукає енерґійно справця чи справців. 