Пістряк у молодих.

Одною з недуг, яких люди панічно бояться, є лихий новотвір пістряк, званий популярно раком. Він появляється наслідком хворобливого розвитку деяких тканок людського тіла і спричинює велике винищення хворого та скору смерть. Звичайно появляється в осіб у віці 35—60—70 літ життя. Одначе новіші досліди вказують на щораз частішу появу цього новотвора в молодих осіб, що давніше було доволі рідким явищем. І так два американські лікарі Гол і Беджі у статистиці свого протипістрякового шпиталю ствердили від 1908. р. появу пістряка у 134 випадках в осіб у віці від 8 і пів до 31 років. За останніх 5 років в осіб нижче 30 років ствердили пістряка в 1,7 відс[отка]. Більший відсоток пістряків у тому віці припадає на жінки.
Лікарі ще не дослідили, чи та частіша поява пістряка стоїть у звязку зі шкідливістю цивілізації нашої доби, чи попросту давніше лікарі менше розпізнавали пістряка.
Б. Г-й. 