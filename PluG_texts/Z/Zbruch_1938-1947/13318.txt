Совітський ультимат до Польщі

СССР погрожує, що зірве пакт неаґресії.
Заступник народнього комісаря закордонних справ СССР Потьомкін заявив польському шарже д’афер у Москві:
Уряд СССР дістає з ріжних джерел вістки, що Польща збирає війська на чеській границі, приготовлюючись до того, щоб силоміць заняти частину чехословацької території. Цих вісток польський уряд не заперечив; СССР сподіється, що він це зробить.
Якщоб Польща не заперечила та заняла частину Чехословаччини, СССР мусів би супроти того акту аґресії виповісти без попередження пакт неаґресії з грудня 1932 р., згідно з 2. Статтею того пакту.
Польська відповідь.
Польський уряд наказав свому шарже д’афер у Москві дати ось яку відповідь:
1) Оборона держави належить до польського уряду, тому він не має обовязку перед ніким оправдуватися;
2) польський уряд знає точно тексти договорів, що їх заключив.
Польський уряд здивований совітським демаршем, бо на кордоні СССР Польща не перевела ніякої військової підготови.
Якби СССР заатакував Румунію.
ПАТ пригадує, що 2 стаття польсько-совітського пакту увільнює контрагентів від пактових зобовязань у випадку, коли одна сторона зробить неспровоковану аґресію проти третьої держави. Цю постанову поміщено з огляду на польсько-румунський аліянс та приязні взаємним з іншими сусідами СССР.
Як виходить з будови і з духа того договору, совітський демарш має чисто формальний характер, мериторично є зайвий. 