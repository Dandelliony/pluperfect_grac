Листопадові роковини у Відні. — Нові "подвиги" о. І. Полянського.

Листопадові роковини у Відні.
Останніми роками бувало в нас уже так, що програма свят з пагоди всяких історичних роковин була перевантажена рефератами і не все сповняла своє завдання: гідно вшанувати роковини, додати нових животворних сил до життєвої боротьби. І тому саме цьогорічне святкування Першолистопадових Роковин віденськими українцями було милою несподіванкою та залишило по собі сильне вражіннє. 1. листопада передполуднем у церкві св. Варвари відправив о. крил. М. Горникевич Торжественну Службу Божу, а 3. листопада в год. 18-ій в асисті 3-ох священиків Панахиду за поляглих борців. Цього ж вечора в українській домівці відбулася заходом філії УНО, силами членів У. А. Т. "Січ", святочна академія з добірною програмою. Академію відкрив в імені недужого голови д-ра Остапа Грицая — д-р Ключко, який кількома словами пригадав значіння роковин та привитав приязних гостей, які виповнили вщерть всі три кімнати. На академії виступив уперше новосформований студентський хор, що відспівав вязанку стрілецьких пісень, "Ой нагнувся дуб високий" та "Гей, нумо браття" (слова Р. Гучвановича), до якої музику написав дириґент хору Р. Новосад. Перед хором гарна майбутність. Якщо добре попрацюють над собою — напевне під вправною рукою свойого дириґента (який вспів уже видати свої композиції окремою збіркою), вибється на репрезентативний хор. Святочний реферат, короткий, переплітаний поетичними картинами М. В. Дольницького, добре виголошений, викликав у приявних додатне вражіння. Романтичний, повен революційних ноток "Тріюмфальний марш" Едварда Гаґерупа Ґріґа знайшов в особах Н. Ляховичівної та І. Фещенко-Чопівської прегарних виконавців. Мистецька інтерпретація залишила глибоке вражіння. Вязанка поезій О. Олеся: "Воля? Воля", що її виголосив з захопленням Т. Найдич, своєю гострою актуальністю та міцними малюнками зайшла у слухачів найживіший відгомін. Н. Ляховичівна, відома на віденському ґрунті зі своїх мистецьких фортепянових виступів, далася пізнати як знаменита декляматорка. "Лебідь" — О. Олеся якому музичне тло надав кому музичне тло надав радійний молодий композитор і поет, улюблений ученик пок. Нестора Нижанківського, Р. О. Климкевич — у виконанні Н. Ляховичевівної досягнув свойого мистецького рівня. Музичне відтворення долі лебедя, що накликаючи стадо лебедів до лету у простори, сам зранений гине тоді, як це стадо летить до сонця, має всі первні талановитої композиції. Довготревалі оплески були лиш слабою відбиткою того, що почували слухачі в своїх серцях. Справді, це була найкраща точка. Бадьоро відспіваний Національні Гимн закінчив цю академію.
На академії завважили ми о. прал. Л. Куницького, майора Клюна, колишнього учасника українських визвольних змагань та інших гостей-німців. Вкінці слід згадати про орґанізацію свята. Незвичайний порядок, ввічливість впорядчиків, точний початок — все це доказує, що віденські українці зірвали зі сумною традицією.
Орест Ікаренко Нові "подвиги" о. І. Полянського.
Дня 1. листопада ц. р. У. О. Т. в Вороблику Королівському влаштувало Листопадове Свято. — Вправді не все відбулося згідно з пляном, бо відпало Богослуження тому, що відомий зі своїх "подвигів" о. парох Полянський втік зі села на цілий день, щоб не відправити Богослуження. Зате вечером саля була битком набита. Шкільні діточки під проводом своїх учительок п. Софії Копчакової і Лесі Пержило виконали кілька гарних інсценізацій та деклямацій і вправ. Опісля хор відспівав вязанку стрілецьких пісень. Вступне слово сказав інсп. д-р Л. Луців, а першолистопадовий реферат виголосив Ст. Вархоляк. Свято закінчено Нац. Гимном. Ще довго по закінченні громадяни не хотіли розходитися та з обуренням осуджували поступок о. пароха, що посмів знехтувати свій обовязок відправити Богослуження і "зник" зі села на цей день. Обговорювали теж один немилий інцидент, що трапився цього самого дня у цій самій салі на "святі книжки", коли то учитель москвофіл Осип Єнкало зірвав і подер на очах усіх приявних вінєтку з написом "Історія України".
Як відомо у Вороблику Королівському, сидить на 80-морґовій парохії відомий на всю Лемківщину москво- і польонофіл о. І. Полянський, б. канцлєр Апостольської Адміністрації Лемківщини... Отже згаданий о. Полянський спровадив в останніх днях з Українського Видавництва у Кракові молитовники "Вірую." Гарно, що спровадив, робить Богоугодне діло. Але діло не в тому. Молитовники хотів розпродати шкільним дітям у школі, але в молитовнику поміщені два українські церковні гимни: "Боже Великий" і "Боже — вислухай благання". І о. Полянський забавився у своєрідного "цензора". Купив у Гершка Вальда в Романові столярського клею, заварив і позліплював у всіх книжочках карточки, щоб ніхто не знав, що на них було надруковане і продав дітям по 85 сотиків замісць 80 (цих 5 сот. хіба за столярський клей почислив). А діти ніяк не годні доглупатись, що там було, що 2 картки склеєні разом і тверді мов дошка. Але одна цікава дівчинка Славця Памочка таки з цікавости запитала, що було на цих картках. О. Полянський відповів, що "дуже погана пісня з неморальними словами". Ось до чого посувається о. і Полянський — непокликаний цензор. Степ. Вархоляк. 