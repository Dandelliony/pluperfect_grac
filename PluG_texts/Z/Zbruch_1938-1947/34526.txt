В новому обласному центрі. — Нові сорти сигарет і тютюнів

В новому обласному центрі
СТАНІСЛАВ, (Телефоном). Повнокровним життям живе новий обласний центр Станіслав. Щодня місто міняє своє обличчя, оновлюється, прикрашується.
З великим інтересом трудящі Станіслава дивились вчора нову постановку в театрі ім. Івана Франка — "Любовь Яровая". На спектаклях буває по 700—800 глядачів.
Робітники Надвірнянського нафто-перегінного заводу розгорнули соціалістичне змагання за випуск високоякісної продукції. Змагаючись з робітниками Нижневербського заводу 22 березня вони виконали квартальну програму на 102,5 процентів.
Трудящі міста Коломиї виявляють величезний інтерес до вивчення історії ВКП(б). За короткий строк магазин "Книгокультторгу" продав 15 тисяч примірників "Короткого курсу історії ВКП(б)".
На підприємствах і установах міста організуються гуртки по вивченню історії партії. На заводі сільськогосподарських машин гурток відвідують 24 робітники.
Відділ пропаганди і агітації міського комітету КП(б)У влаштовує лекції і консультації. У квітні відбудеться перша теоретична конференція вивчаючих історію ВКП(б). Нові сорти сигарет і тютюнів
ВІННИКИ, (Телефоном). Тютюнова фабрика ім. 17 вересня план першого кварталу виконала по цигарках — 18 березня, а по тютюну — 1 березня. 29 березня фабрика дала понад план більше 50 міліонів штук цигарок і 139 тонн тютюну.
Борючись за дострокове виконання планів, на фабриці ширяться лави ударників. Ірина Партика, яка ще місяць тому працювала на підсобних роботах, тепер в пакувальному цеху виконує норму на 182 проц. Пакувальниця Іванна Швалюк дає по 137 проц. плану. Увесь цигарковий цех — суцільно ударний.
В другому кварталі тут почнуть випускати 7 нових сортів сигарет і 4 сорти тютюну за радянськими зразками. Фабрика випускатиме в твердій красивій упаковці сигарети "Москва", "Друг", "Мій сорт",  новий високоякісний тютюн "Дюбек" та інші.
З першого квітня почне працювати нова сигареточна машина "Тріумф" продуктивністю 450 тис. штук сигарет за зміну. В другому кварталі буде пущено ще 4 таких машини, які підвищать потужність цеху вдвоє.
На честь VI Сесії Верховної Ради СРСР цигарковий цех фабрики до першої години дня 29 березня план цілої зміни виконав на 108 процентів. Робітник тов. Цирпалевич замість денної норми 250 тисяч штук дав до першої години дня 300 тисяч, тов. Весна за цей же час — 240 тисяч, тов. Радонь — 250 тисяч. 