◦ ◦ ◦ ◦

Політика Мадярщини
БУДАПЕШТ, 20 березня. — Прем'єр Каляй виголосив у четвер у мадярському парляменті промову, в якій дав програму своєї політики. Він заявив, що склад уряду і програма залишилися незмінені. Всі сили повинні підпорядкуватися воєнним потребам. Хоч війна майже 1000 км. далеко, все ж річ іде тут також про оборону мадярських кордонів. Мадяри знають тільки один напрям закордонної політики, 20 років ведуть його простолінійно. Мадяри борються з большевизмом. Мадярщина вірна при боці держав осі. Мадярщина стоїть на становищі порозуміння з сусідніми народами у кітловині Дунаю. Місце Мадярщини є по стороні Німеччини й Італії. — Щодо жидів, слід їх усунути з життя народу. — Вкінці накреслив прем'єр програму внутрішньої політики. Фінансове становище Мадярщини дуже корисне. Фінансова політика в своїй дотеперішній формі може почванитися своїм певним успіхом.
Большевики в Ірані
АНКАРА, 20 березня. — Останні вістки з Ірану говорять, що большевики переводять тепер підготову до систематичного розширення занятих ними областей дальше в південному напрямі. Догадуються, що між Іденом, Кріппсом та Сталіном заключено в Москві тайний договір про залишення англійцями досі обсаджених ними іранських теренів.
АНКАРА, 20 березня. — Англійські подорожні з Тегерану оповідають, що не зважаючи на поділ Ірану на англійську та совєтську смугу, большевики щораз далі вдираються на південь, тобто в область англійських інтересів. На запит англійських військових властей, як треба поставитись до такої поведінки Совєтів, у Лондоні вказали на заключену умову Ідена в Москві та заявили, що тепер не можна журитися обіцянками, даними Іранові. Хай собі Совєти далі продовжують спокійно своє діло.
АДАНА, 20 березня. — Про найновіші події в Ірані довідуємося, що большевики все далі продовжують свій похід через зафіксовану умовою демаркаційну лінію. Совєтський уряд запропонував англійцям, щоб Совєтському Союзові визначити нову демаркаційну лінію, яка мала б сягати до афганістанського кордону. Як причину, подають вони, що в області між Курдазією та Керманджою вибухли "заворушення", які загрожують комунікації з Базрою та Перським заливом. Як повідомляють, совєтські війська вже дійшли до області курдів.
Японці перед Австралією
БЕРЛІН, 20 березня. — Штурмові японські відділи ввійшли 18 березня до портового міста Беданг на Суматрі. Беданг — найважніший порт Суматри на Тихому океані. Японці зайняли також порт Емма Гавел. Японці, що зайняли Беданг, пройшли 500 км. по теренах, що зовсім без доріг.
ТОКІО, 20 березня. — На Новій Гвінеї японські літаки вчинили налет на полосу, найбагатшу на світі в золото, коло Салямауа. В 23 копальнях добували там багато золота. В цих околицях було багато летовищ.
ШАНГАЙ, 20 березня. — Японці прочистили північно-східний Чункін. Від половини лютого звели бої з 32 дивізією армії Чан-Ка-Шека. Ворог мав до 15 березня такі втрати: 3.800 поляглих і 1.253 полонених. Здобуто 53 скорострілів та безліч крісів і муніції.
СТОКГОЛЬМ, 20 березня. — В Австралії проголошено загальну мобілізацію всіх мужчин від 16 до 60 року життя.
СТОКГОЛЬМ, 20 березня. — Прем'єр Нової Зеляндії, Фрезер ствердив у парляменті, що становище Австралії і Нової Зеляндії дуже поважне. Прем'єр заявив: "Ми ввійшли в таку стадію, в якій аліянтські краї не можуть вже собі дозволити ні на одну помилку. Щоб вихопити ворогові ініціятиву, конечне величезне зусилля".
Атаки летунства на Мальту
РИМ, 19 березня. — Головна кватира збройних сил повідомляє: На фронті Кіренайки нічого замітного.
Летунство знову проводило свої дії проти Мальти. Три літаки знищено на землі. Німецькі винищувачі збили в повітряних боях 8 ворожих літаків.
На Азори виплили кораблем "Серпа Пінто" нові відділи португальських військ, разом 1.400 вояків. Перед від'їздом відбулася дефіляда і перед прем'єром Салязаром.
В Англії обмежили зужиття вугілля, газу й електрики. Обмежили також рух омнібусів і поїздів.
Уряд Хорватії видав закон про те, що день 10 квітня є національним святом Хорватії. В той день проголошено незалежність Хорватії.
Амер. мін. фльоти повідомило, що німецькі підводні човни сторпедували і затопили коло Атлянтійського океану ЗДА два дальші торговельні кораблі. Затоплено також амер. пароплав, 6.000 рбт.
1800 танків і 152 літаки. Від 1 січня до 16 березня втратили большевики 1.800 танків. Продовж 3-х днів збили німецькі летуни на сході 152 больш. літаки; власні втрати — тільки 7 літаків.
У Гібральтарі була учора повітряна тривога. 