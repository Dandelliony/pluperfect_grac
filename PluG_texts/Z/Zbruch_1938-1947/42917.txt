◦ ◦ ◦ ◦ ◦ ◦ ◦

Засідання наукової ради Українського центрального комітету відбудеться в середу, 23. ц. м. в 18-тій год. вечером у домівці Українського Видавництва при вул. Кармеліцькій ч. 34, І. пов. з таким денним порядком: 1) о. д-р Павло Хрущ: Краківські українські церкви в давнину. 2) Дискусія. Вступ тільки для членів і запрошених гостей.
Річна сільсько-господарська школа в Сяноці. За дозволом німецької шкільної влади буде отверта з днем 1. листопада 1940 річна сільсько-господарська школа в Сяноці. Умовини прийняття: закінчення народньої школи і 15 літ життя; оплата 40 зол. річно. Приміщення покищо по приватних станціях. Після закінчення науки можуть учні дістати посади господарських референтів по волостях і громадах. Подання посилати до Українського Допомогового Комітету в Сяноці. Згалошення без відповіді слід уважати неполаднаними.
Українська трирічна столярська школа у Сяноці. Український Допомоговий Комітет у Сяноці подає зацікавленим до відома, що шкільна влада дала дозвіл на орґанізацію української трирічної столярської школи. Вписи для замісцевих учнів продовжені до 31. жовтня. Пізніших подань не приймуть. — Місячна оплата 15—20 зол. Знижки можливі. Для учнів приміщення покищо по приватних станціях. Згодом буде бурса. Про початок науки будуть учні повідомлені письменно. Вимаганий вік 14-17 літ і укінчення вселюдної школи. Зголошення слати на адресу Українського Допомогового Комітету у Сяноці.
Зміна речинця курсу. Шестиденний курс працівників при Українських Допомогових комітетах у ділянці господарства і суспільної опіки відбудеться у Кракові, у зміненому речинці, від 26. листопада до 1. грудня 1940 р. Вимоги: торговельні студії, право, або інші рівновартні школи з практикою в господарській ділянці, меткість та організаційний хист. Після покінчення курсу та іспиту праця в УДК. дасть моральне задоволення і можливість прожитку. Зголошення прислати до дня 15. листопада 1940 р. до Українського Центрального Комітету, Зелена 26/5 з поданням точного опису життя та референціями. Прийняті будуть повідомлені листами. — Український Центральний Комітет. 