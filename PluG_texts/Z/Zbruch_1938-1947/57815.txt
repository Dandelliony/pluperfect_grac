◦ ◦ ◦ ◦ ◦

Наступ від Ільменського озера по Азовське море
Берлін, 22 жовтня. На всьому східному фронті відмічається пожвавлення наступальних дій, які після розгромлення основних сил противника тепер скеровані на переслідування і винищення розпорошених совєтських частин.
На північному фронті німецькі війська, що оточують Ленінград, підійшли ще ближче на передпілля міста, затіснюючи таким чином перстень довкола Ленінграду. Спроби випаду і прориву ворожих сил відбито з дуже кривавими для противника втратами. Німецька тяжка артилерія безпереривно обстрілювала Ленінград, Оранієнбаум і Кронштадт.
На середньому відтинку фронту німецькі бронетанкові частини ліквідують останки розбитих совєтських військ. Під час цієї акції взято нових сім тисяч полонених і здобуто 44 танки.
На півдні, в районі Азовського моря, проводиться нищення совєтських недобитків і продовжується переслідування тікаючого ворога.
Між Дніпром і Донцем похід об'єднаних частин італійської, мадярської, словацької та хорватської армій триває безупинно далі.
Таким чином від Ільменського озера аж по Азовське море наступ німецької і союзних армій розвивається з великим успіхом, при чому всі розпучливі спроби ворожої оборони ліквідується з великими втратами для противника.
Сутички в Тегерані
Стокгольм, 22 жовтня. Згідно з повідомленням Рейтера з Тегерану, англійські і большевицькі війська покинули столицю Ірану. Є здогади, що рішення забрати війська з Тегерану наступило наслідком сутичок між большевицькими та англійськими частинами в іранській столиці.
Стан облоги у Москві
Лондон, 22 жовтня. Згідно з останніми повідомленнями, в Москві проголошено стан облоги. Оголошення про стан облоги підписав в імені державного комітету оборони, Сталін. В оголошенні передбачена кара смерті за викликання заворушень і за дезерцію. Одночасно введено наглі суди.
Словаки про перемоги
Братислава, 22 жовтня. Недільна словацька преса присвятила декілька статтей великим перемогам Німецької Армії під Брянськом і В'язьмою, підкреслюючи велике значення цих перемог для дальшого розвитку війни на Сході.
Газета "Словак" відмічає великі успіхи німецьких підводних човнів у боях проти англійського флоту.
В Японії сильний уряд
Токіо, 22 жовтня. Японське агентство Домеі повідомляє: Кабінет Тойо, який має уповноваження вести націю до миру або до війни, був створений у рекордовому часі, його вважають таким сильним урядом, як ні один японський уряд досі.
Над Азовським морем
Берлін, 22 жовтня. Просування німецької та з'єдинених армій на південному відтинку фронту триває дальше. Німецька піхота на північ від Азовського моря, не зважаючи на гористі терени, просувається в північно-східному напрямі та переслідує розбиті частини большевицьких військ, які перебувають у постійному відступі. 