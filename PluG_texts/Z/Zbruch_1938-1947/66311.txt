◦ ◦ ◦ ◦

Верховне Командування Німецьких Збройних Сил повідомляє:
На Харківському відтинку боротьба продовжується дальше. Підкріплені сильно танками наступи ворога заломилися з величезними втратами. Знищено дальші 63 ворожі панцирні вози. Повітряна зброя дуже успішно атакувала в боях наземного війська.
Також на відтинку на південний схід від Ільменського озера відкинено ворожі наступи з великими втратами для нього.
Дев'ята протилетунська артилерійська дивізія знищила до 20 травня на харківському відтинку 107 ворожих танків.
Дев'ятдесят перший протилетунський артилерійський полк знищив 101-ий, з черги, а перший відділ дванадцятого протилетунського артилерійського полку 100-ий танк.
На Мальті вдень і вночі бомбардовано ворожі летунські майдани.
Легкі літаки пошкодили за дня перед південно-східним англійським побережжям один торговий корабель середньої величини.
За час від 11—20 травня втратила британська повітряна зброя 151 літак, з чого 36 над Середземним морем та в Північній Африці. В тому самому часі в боях проти Англії втрачено 42 власні літаки.
Італійське воєнне звідомлення
РИМ, 21 травня. — Верховне Командування Італійських Збройних Сил повідомило 20-го травня:
Сильний вогонь наших батерій спричинив у ворожих становищах на відтинку фронту Кіренайки пожежі, що тривали довгий час та поважно поширилися. Німецькі летуни збили в боях у повітрі два англійські літаки, третій літак збила наша протилетунська артилерія. Підчас налету на Бенгазі було ушкоджених кілька домів. Арабське населення мало 5 жертв. Один з наших підводних човнів не повернувся до своєї бази. Родини членів залоги повідомлено про те. Підчас бомбових атак італійських та німецьких ескадриль дійшло над Мальтою до жвавих боїв у повітрі. Від скорострільного вогню наших ловецьких літаків, що не мали ніякої шкоди, звалилися два "Спітфайри" та один "Бофайтер". На північ від Пантелєрії заатакували два ворожі ловецькі літаки один наш розвідний гидроплян. Він збив одного противника та приневолив другого завернути. Виконавши своє завдання, цей розвідний гидроплян повернувся до своєї бази.
Чункін втратив у Бірмі еліту своїх військ
ТОКІО, 21 травня. — Японський поручник Такода з пресового відділу військового міністерства промовляв у вівторок у радіо. Він заявив, що японські війська в Бірмі не лише відрізали бірманський шлях, але й одержали змогу вдарити тепер у напрямі Інану та Чункінгу. Після переможного закінчення японських операцій у Бірмі, надзвичайно зросли турботи Чункінгу. Чункін втратив у Бірмі еліту своїх змеханізованих військ. Японські війська проломилися крізь південний кордон чункінського Китаю та поставили в загрозливу ситуацію провінції Інан і Чечуан. Керманичі чункінського управління здеморалізовані втратою бірманського шляху. Ізольований з усіх сторін Чункін може очікувати катастрофи на спілку з Англією.
ЛІСБОНА, 21 травня. — Чункінсько-китайський міністр закордонних справ, Сунг відбув у Білому Домі довшу розмову з Рузвельтом на тему військового положення, ускладненого втратою Бірми та зокрема про справу допомоги воєнними матеріялами для Чункіну. Коли після конференції представники преси спитали Сунда, чи і скільки матеріяльної допомоги діставатиме Чіянкайшек з ЗДА, міністр обмежився до ляконічного ствердження, що ці справи наладнують.
ТОКІО, 21 травня. — У вівторок передполуднем відбулися у найбільшій залі Токіо збори, на яких засновано офіційно політичний Союз національної праці "Йокуман Саіїкаї". Збори почав колишній міністр хліборобства Ямазакі звідомленням про теперішне положення. Зчерги ухвалено статути, мету та постанови цього Союзу. На голову Союзу запропоновано і генерала Абе, внесок перейшов одноголосно. Опісля генерал Абе обговорив значення та завдання "Йокуман Саіїкаї". На закінчення цього святочного заснування організації промовляв ще в імени почесних гостей прем'єр генерал Тойо. 