Українська торговельна школа. — За господарську рухливість.

Українська торговельна школа.
ВОЛОДАВА. Українське організоване життя на Холмщині розвивається з кожним днем щораз краще й здобуває одну позицію за другою. До наших найважніших осягів на цьому терені треба зачислити українську ґімназію в Холмі, що згуртувала тисячку молоді, та середню торговельну школу у Володаві. Український Комітет у Володаві, а тепер Делєґатура У. Д. К., вложив багато зусиль, щоб одержати дозвіл і зорґанізувати торговельну школу. Ці заходи увінчалися гарним успіхом, бо 18. 9. відбулося святочіне відкриття шкільного року. З Холму приїхали представники німецької влади: Крайсгавптман Гаґер, шкільний інспектор Месснер та інспектор фахового шкільництва п. Верліх з Люблина. Гостей привітали голова Холмського Комітету м-р Мостович, управитель Української Народньої Школи м-р Сергій Кушніренко й орґанізатор Торговельної Школи інж. Михайло Ліщинський. Вони подякували п. Крайсгавптманові за передачу дуже гарного новочасного будинку під школу й двох будинків під бурсу. Шкільні діти вручили три китиці квітів гостям та різьблений портрет канцл. Гітлєра п. Крайсгавптманові й запевнили, що вповні використають можливости, які дає тепер німецька влада. Пан Крайсгавптман у своїй промові підкреслив велике значіння цієї школи, яка, сподівається, виховає добрих громадян свого народу, а це буде також корисне для німецької держави. П. Верліх підкреслив, що це перша українська торговельна школа в Ґен. Ґубернаторстві. Після офіціяльної частини передачі будинків і відкриття школи, відбулося прийняття для гостей і представників українського громадянства.
Ось так Українська Торговельна Школа у Володаві розпочала свій перший шкільний рік. Дітвора прибуває масово з усіх довколичних сіл, а то й нераз із далеких повітів. Шкільні будинки й вулиці міста виповнені тепер радісним гомоном українського слова й щирим свобідним сміхом шкільної дітвори, а серця батьків, виховників та всіх громадян сповняє також радість і надія, що гарний початок — це заповідь кращого майбутнього. Треба припильнувати, щоби використати до кінця всі можливості. Перша річ — це масовий наплив дітвори на науку. Ще час вписати додатково дітей до школи.
Друга справа це дбайливе виховання зібраної дітвори, виховання національне й фахове. Сподіємося, що це буде виконане якнайкраще, й школа ця буде важним осередком української Володавщини, кузнею національної свідомости й сильних характерів.
Яр-Стар. За господарську рухливість
Господарське положення на українських етноґрафічних землях в Ґенеральному Ґубернаторстві змушує нас до застанови й основного розгляду наскільки тут є пригожі умовини і як їх треба використати. Перед нами звіти з останніх жнив. З них довідуємося, що висліди жнив середні. З огляду на дощі в багатьох місцях кинулася на збіжжу ржа, а одночасно не всюди у гірських околицях можна було якслід збіжжа позбірати. Так, що коли йде про справу виживлення, справу підставову в господарському плянуванні, то не можемо про те все забувати.
Коли йде про становище влади щодо господарства, то з притиском треба ствердити, що влада присвячує господарству перше місце й на його розвій звертає дуже пальну увагу. Ґенеральне Ґубернаторство, як край влучений в рямки правління Великонімеччини, поволі під оглядом господарки має підтягатися до позему й до форм, що обовязують на терені Великонімеччини. В тій цілі влада приступає в першій мірі до зліквідування хаосу, який є на товаровому ринку. Як відомо, дотепер дуже велика кількість товарів першої потреби діставалася на ринок нелєґальним шляхом і тут була розпродувана по лихварських цінах. Щоб це унеможливити постановлено урухомити відповідні поліційні орґани, які спільно з Відділом означування цін і контролі ринку при правлінні Ґен. Ґубернатора, мають вкоротити це лихо. А лихо тим більше дошкульне, що відбивалося у першу чергу на широких верствах незаможного населення.
Рільничого в першій мірі характеру Ґен. Ґубернаторства правління не має наміру, зміняти, але в першій мірі розбудувати й удосконалити всесторонньо рільництво. — Рільнича вистава, що відбувалася в Опатові Радомського дістрікту та промислу й ремесла в Промислово-Торговельній Палаті в Варшаві виразно вказує на те, що урядові чинники хотять якнайскоріше рільництво випосажити в найпотрібніші модерні машини й дрібні сільсько-господарські знаряддя. Як другу ділянку, що її треба за всяку ціну й якнайскоріше розбудувати, це постачання штучних навозів. Пороблені в тому напрямі кроки дають запоруку, що й ця ділянка буде відповідно опрацьована.
Торговля й ремесло, що якраз тепер у стадії орґанізаційно-правного оформлювання, у звязку з реґуляцією ринку, стануть на міцній господарській плятформі. Слабі будуть зліквідовані, або скомасовані, сильніші засоблені в потрібні складники.
Врешті для відчитності й уможливлення контролі створено статистичний уряд для Ґен. Ґубернаторства з осідком у Кракові.
Це є почини офіційних чинників. Ми, українські господарники мусимо зайняти супроти них якнайчинніше становище. Нарікання, що їх тут і там можна почути, є свідоцтвом того, що деякі господарники не в силі схопити нової господарської дійсности й належно її використати. Те, що ми вже обговорюємо від довшого часу на нашій сторінці, а саме нова господарська дійсність, докладне її пізнання й якнайширше використання звязаних з тим можливостей, мусять стати вихідною точкою кожного господарника. Положення є цього рода, що вимагає не лише великої чуйности, але й найдальше йдучої рухливости. Тільки рухливість, кожночасне держання ініціятиви-почину в своїх руках, стане запорукою доброго розгорнення господарської роботи. Цієї рухливости й зрозуміння нового положення маємо право й мусимо від наших господарників вимагати.
Я. Гайвас. 