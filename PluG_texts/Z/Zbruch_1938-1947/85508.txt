◦ ◦ ◦ ◦

Майбутнє львівських городів. Пляни на 1944 р. вже готові. Ще не зібрано на грядках міських городів усіх плодів, які дав цей рік і склярні щойно підготовилися до зимової кампанії, а вже Міський Городничий Уряд, до якого ці справи належать, виготовив пляни на наступний рік. Визначено там точно, скільки де має бути рож, помідорів і т. п., а проєкти, виконані барвами висять на стінах бюра керівника цього уряду. Їх опрацьовує відтак технічне керівництво городничих господарств. Плянується теж на наступний рік розбудову і спеціялізацію городничих господарств. Переведеться ці пляни в життя в городничому господарстві, зв'язаному зі Стрийським парком. Тут у наступному році будуть побудовані нові склярні так, що сонячна поверхня збільшиться втроє. Перебудоване в цьому році городниче господарство при вул. Кавецького, буде присвячене годівлі далій, хризантем і ранньої городовини, яку плекатиметься тут від січня. Господарські городничі пляни на 1944 р. вже виготовлені. Незабаром почнеться їх реалізація.   Тільки до 21-ої години. На основі рішення Керманича CC і Поліції в Області Галичина з 22. жовтня 1943, яке вийшло із зміною його розпорядку про заборону перебування поза домом для не німців в Області Галичина з 20. IV. 1943 Міський Староста у Львові заряджує: Заборону перебувати поза домом для ненімців визначується аж до дальшого розпорядку від години 21-ої до 5-ої ранку. Поліційну годину для німецьких вишинків назначується на 22-гу годину. Проти осіб, які проти цього розпорядку провиняться, приміниться за §4. Поліційного розпорядку про заборону перебування поза домом для ненімців у Генеральній Губернії з 19. ІІ. 1943 р. поліційні примусові засоби. Може також послідувати укарання на основі розпорядку про карно-адміністративне поступування з 13. вересня 1940 (ДР. Г. Г. ст. 300).   Колядки й щедрівки. Відділ Культурної Праці УЦК. видав з початком цього року для вжитку УОТ і церковних хорів вибір найкращих коляд і щедрівок у двох окремих збірках, редагованих д-ром С. Людкевичем, а саме: збірку для мішаного хору (27 пісень) в ціні 20 зл. і для чоловічого хору (19 пісень) в ціні 10 зл. Ті збірки можна набути в Інституті Народної Творчости, Львів, Францішканська 7. Замовлення з провінції за післяплатою.   Облік втікачів зі сходу. На підставі поліційного розпорядку про чужинців у Генеральній Губернії з 23. XII. 1943 р. (ДРГГ, 1942, стор. 5) закликається усіх втікачів зі сходу, що тепер перебувають у Галицькій області, негайно з’явитися до компетентної за їхнім теперішнім місцем перебування окружної поліційної влади, з додержанням таких постанов: 1. Утікачами зі сходу, в розумінні цього оголошення, вважаються всі ненімці, що, прибуваючи зі сходу, перейшли кордон Генеральної Губернії, починаючи від І. IX. 1943, і перебувають у Галицькій області. 2. З'явитися треба особисто до належного Окружного Старости — Уряду для поліційних справ, або до Міського Старости — Дирекції Поліції — у Львові, майдан Смольки 3, кімната 1. З'явитися треба тим втікачам зі сходу, що вже перебувають у Галицькій області, найпізніше протягом 8 днів від опублікування цього оголошення, усім іншим особам — протягом 48 годин від їхнього в'їзду. Дітей до 15 років зголошують їхні батьки. 3. З'явитися треба ще раз також тоді, коли дані втікачі зі сходу вже зголосилися перед тим поліційно або як чужинці. 4. Про кожну зміну перебування треба повідомити протягом 48 годин Окружну поліційну владу, як дотеперішнього, так і нового місця перебування. 3. Не виконання обов'язку зголошення згідно з вищенаведеними постановами, тягне за собою поліційне або судове покарання та у відповідних випадках застосування поліційно забезпечних заходів.   Рідна земля 