◦ ◦ ◦ ◦ ◦ ◦ ◦

Зміна речинця наради про Шевченківські роковини. Заповіджена на середу 5. ц. м. нарада в справі обговорення Шевченкових Роковин відбудеться не — як було заповіджено — в середу, але у вівторок 4. лютого 1841, в год. 18.30 в домівці УДК, Краків, вул. Льоретанська 18.
Великі успіхи хору Пропаґандивної Секції Української Преси з Нім. Перемишля. Після прегарного концерту колядок і щедрівок цього хору під проводом Й. Леськова в Нім. Перемишлі 14. І. ц. р. влаштував він ще два концерти, а саме 19. І. в Бутковичах і 26. І. в Острові. Оба ці конверти пройшли із великим моральним і матеріяльним успіхом. Саля була переповнена на обох конвертах вщерть місцевим та позамісцевим громадянством.
День 29. січня перемиське громадянство відсвяткувало академією в салі ОО. Василіян. На програму її зложились: вступне слово інж. Артимовича, деклямація Я. Турка й реферат п. Пинила.
Біженців, що при переході кордону з Совітів і Литви здали гроші німецькій митній сторожі й які у визначеному речинці до 15. XI. 1946 р. подали прохання до УЦК в справі одержання підмог та були візвані доповнити свої прохання — закликається, щоби вони найпізніше до 10. лютого 1941 р. доповнили свої прохання відповідно до вказівок, які одержали від УЦК, чи через Головну Опікунчу Раду. — Відділ Праці й Суспільної Опіки при УЦК.
В справі звільнення полонених, бувших вояків польської армії, що перебувають у таборах полонених, подається до відома, що згідно з повідомленням компетентних чинників, усі українці полонені, без огляду на їх попередне місце замешкання, будуть із таборів звільнені вже в найближчому часі. Прохань у цій справі не потрібно ніде вносити. — Керманич Відділу Праці і Cyсп. Опіки при УЦК. 