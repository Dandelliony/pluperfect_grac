◦ ◦ ◦ ◦ ◦ ◦ ◦

Німецько-ніппонське товариство в Берліні спільно з ніппонською кольонією уладило торжество з приводу 2.600-ліття ювилею ніппонського цісарського дому. Голова т-ва, адм. Ферстер, висловив щирі побажання з нагоди ювилею. Амбасадор Штамер говорив про значіння пакту трьох великодержав для Ніппону.
Велике зацікавлення німецькою мовою в Болгарії. В Софії записалося на курси німецької мови 1.300 осіб, різного віку й стану.
В Німеччині живеться добре, а праця йде в незвичайно скорому темпі — ствердили закордонні журналісти з Америки, Ніппону, Еспанії, Данії, Румунії та з інших країн, що в числі 22 обїхали Німеччину.
Приступлення до пакту трьох затверджене. У прияві ніппонського цісаря, премієра й всіх міністрів тайна державна рада затвердила формально приступлення Мадярщини, Румунії та Словаччини до пакту трьох великодержав.
Ніппонський амбасадор в Нанкіні Абе заявив після повороту до Токіо, що хоч основні справи між Ніппоном і Китаєм вияснені, то все ж таки ще залишилася низка справ до полагодження.
Між Туреччиною й Румунією знов наладнано корабельну комунікацію.
Високий комісар Сирії наказав гостру поліційну контролю над міжнародніми транспортами крізь Сирію та Лібанон.
Замах у Шангаю. Невідомі замаховці стріляли з револьверів до голови правного відділу управи французької концесії в Шангаю, де Гуґа. Замаховці втекли.
Уряд анґлійського скарбу наказав стягнути усій анґлійцям акції 67 американських підприємств на суму 100 міліонів долярів.
Анґлійський король оглянув збомбардований Ліверпуль.
Затонув шведський корабель "Ґвалін", 1.258 тон, що був на анґлійській службі.
Третю воєнну позичку мають незабаром розписати в Канаді.
Пастирський лист архиєпископа Марсею. Архиєпископ Марсею видав пастирський лист до вірних. В ньому м. ін. підкреслює, що теперішній досвід скріпить Францію й дозволить пізнати всі похибки.
В Канаді повстане незабаром бразилійська амбасада.
В Австралії всіх нежонатих від 25 до 33 літ покличуть на військовий перевишкіл.
Пропали два кораблі. Бельґійський пасажирський корабель в анґлійській службі "Маседоніє", 5.227 тон, пропав без вісти. — Анґлійський вантажний корабель "Еміксес", 3.560 тон, затонув сторпедований на Північному Атлантику.
Ірляндський премієр де Валєра перебув операцію ока.
В 14 місяцях війни на вулицях Лондону погибло 11.424 осіб внаслідок комунікаційних катастроф, на 3.141 осіб більше, як у 14 місяцях перед війною.
Паломництво до Мекки. З Танжеру повідомляють, що в черговому році відбудеться паломництво магомедан з еспанського Марока до Мекки. Надомники плистимуть на кораблях під охороною еспанських воєнних кораблів.
Румунський дириґент у Берліні. Музичний керманич румунської радіофонії й професор консерваторії в Букарешті, ґен. директор Йопель Перієр, дириґував концертом берлінської міської орхестри в Музичній Академії. Крім німецьких творів відіграно теж румунські муз. твори, що викликали ентузіязм серед слухачів.
Анґлійські запорові бальони над Фінляндією. Над Фінляндією завважили низько анґлійських запорових бальонів, що їх загнав вітер. Ці бальони спричинили поважні ушкодження телєфонічних ліній і проводів високої натуги. Одна з дільниць Гельсінок була в середу без елєктричного світла. 