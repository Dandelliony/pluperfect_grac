Урочисте засідання у Львові.

Учора в святково-прибраному залі Львівського державного театру опери та балету відбулося урочисте засідання міської Ради депутатів трудящих разом з представниками партійних, громадських організацій і військових частин гарнізону, присвячене XXVIII роковинам Великої Жовтцевої соціалістичної революції.   Засідання відкриває голова виконкому міської Ради тов. Бойко. До президії обираються заступник голови Раднаркому УРСР тов. М.П. Бажан, секретарі обкому КП(б)У т:. Грушецький, Пінчук, Ніколаєнко, Мазепа, Бурлака, голова облвиконкому тов. Козирів, тов. Попов, керівники міського комітету КП(б)У, вчені, Герої Радянського Союзу, стахановці міських підприємств.   Вноситься пропозиція обрати до Почесної президії урочистого засідання Політбюро ЦК ВКП(б) і ЦК КП(б)У, а почесним головою засідання обрати Йосифа Віссаріоновича Сталіна. Цю пропозицію всі присутні зустрічають бурхливою овацією. Оркестр виконує Державний гімн СРСР.   Слово для доповіді про XXVIII роковини Великої Жовтневої соціалістичної революції надається заступникові голови Раднаркому УРСР тов. М.П. Бажану.   Він розповідає про історичний день 1917 року, коли Ленін разом зі Сталіним заснували першу в світі радянську державу. Міць нашої соціалістичної держави, згуртованість народів СРСР навколо партії Леніна–Сталіна дали можливість вийти переможцем над гітлерівською Німеччиною.   Творчі сили нашого народу тепер спрямовані на те, щоб залікувати рани, заподіяні війною, успішно виконати Сталінський п'ятирічний план відбудови народного господарства.   Свою доповідь тов. Бажан закінчує здравицею на честь того, хто впевнено привів народи СРСР до перемоги у Вітчизняній війні й тепер веде до щасливого майбутнього.   Всі встають і влаштовують овацію на честь товариша Сталіна — великого полководця, батька і друга українського народу.   Урочисті збори, за пропозицією депутата Верховної Ради СРСР Садового та Героя Радянського Союзу т. Хоменка послали вітальні листи голові Раднаркому СРСР Й.В. Сталіну та голові Раднаркому УРСР і секретареві ЦК КП(б)У М.С. Хрущову.   (ОблРАТАУ).   Вільна Україна 