◦ ◦ ◦ ◦

Чілійський міністр закордонних справ заявив у соймі, що Чілє бажає жити в дружніх відносинах з усіма державами.
Міністр внутрішніх справ Великонімеччини видав розпорядок, на основі якого треба для весняних рільних робіт використовувати теж неділі та свята.
В цьому році буде виготовлене правильне корабельне получення між Берліном і Прагою.
Японці затопили біля східного побережжя Цейльону дальші два британські крейсери та авіоматку "Гермес".
Японці задумують у наступних бойових діях прогнати рештки американців із півострова Батаан.
Незначний відділ японських бойових сил здобув Адміральський острів на північ від Нової Гвінеї.
Нова умова, яку заключили Данія і Болгарія, передбачує товарообмін, головно машинами у вартості 2 міліонів корон до 30 червня ц. р. На таку ж суму вивезе Болгарія до Данії, м. ін. тютюн, овечі та баранкові шкіри і паші.
Оборонні бої на Керчі. Верховне Командування Німецьких Збройних Сил повідомляє: На півострові Керч осягнено певні оборонні успіхи проти ведених танками та авіяцією наступів переважаючих сил ворога. Побіч високих кривавих втрат ворога знищено за дотеперішніми звідомленнями 56 ворожих танків та дальших 26 зроблено в наслідок поділів нешкідливими. На різних відтинках східного фронту власні наступальні підприняття принесли успіхи. Над Волховом окружено та знищено одну сильну совєтську групу.
В Північній Африці підчас сутички розвідувальних відділів знищено та здобуто багато британських панцирних розвідувальних поїздів і гармат. Налети німецьких бойових, штурмових і мисливських літаків на острів Мальту продовжувались днем і ніччю. Попадання бомб спричинило важкі пошкодження міським докам, портові, забудуванням доків і летовищам. Попадання бомб із легких бойових літаків поцілило газівню на південному побережжі Англії. Експльозія газометру була причиною важких пошкоджень у близьких фабричних забудуваннях.
Морська артилерія зістрілила над німецькою територією 3 британські бомбовики. Старший стрілець панцирних ловецьких відділів, Фельд зістрілив у боях на півострові Керч 19 квітня 7 ворожих танків.
Італійське воєнне звідомлення.
Головна Команда Італійських Збройних Сил повідомляє з 9 квітня ц. р.: На фронті Кіренайки відкинено британські протинаступи проти позицій, зайнятих недавно італійськими військами. Підчас англійського налету на Джіяльо зістрілено 1 англійський літак. Ескадри італійського і німецького летунства знову бомбардували з очевидним добрим вислідом Олександрію. Німецькі летунські сили проводили енергічні налети на численні об'єкти острова Мальти, а передусім на летовища Люкка і Ля-Венечія, також на фльотову базу Ля-Валєтта. Поцілено один воєнний корабель. Один менший пароплав обстрілювано вогнем скорострілів, викликуючи на ньому пожежу.
Італійський підводний човен під командою Фечіо ді Цессато затопив підчас свого останнього рейду проти аліянтів коло американських побереж 6 аліянтських торг. кораблів, разом 32.000 рбт. Першою жертвою впав голяндський пароплав "Астреа", 1.400 рбт., на британській службі. Другий затоплений пароплав мав 8.000 рбт. Він був збудований в Америці і навантажений по береги. Також третій корабель, 7.000 рбт., плив під американським прапором. Четвертим був затоплений, ледве 3 морські милі від одного острова, великий фрахтовець "Діжае", 3.500 рбт. Останні 2 кораблі, затоплені на Атлянтійському океані, були англійського походження. Це був пароплав "Дайтонієн", 6.500 рбт., та танкер "Артель Пренс", 8.700 рбт. — Добрі висліди осягнув також італ. підводний човен під командою Атея Фратерналє. Він здобув три аліянтські торг. кораблі, разом 22.600 рбт., у тому два танкери, разом 15.700 рбт. Третій корабель, затоплений підводним човном ком. Фратернале, був американським торг. кораблем, 7.000 рбт.
Втеча англійців з Індійського океану
СТОКГОЛЬМ, 10 квітня. — Американську оборону на Батаані проломано. Японці ще не потверджують покінчення боротьби з відділами ЗДА, замкненими на півострові Батаан.
СТОКГОЛЬМ, 10 квітня. — В ЗДА журяться про долю британських відділів у горішній Бірмі. Особливо збільшилася ця журба після важкого налету японців на Мандалей. Річ у тому, що англійці не є в силі спинити японських налетів, а також справа довозу для британських збройних сил дає чимало до бажання. Достави слонами або при помочі кулісів до Мандалей невистарчаючі.
ТОКІО, 10 квітня. — Докладних вісток про висліди морських операцій японців у Бенгальському заливі та на Індійському океані ще нема, однак японська офіціяльна пресова агенція Домеї повідомляє, що втрати ворога вже дуже значні. Одночасно повторяється вістка, що англійська фльота розпочала відворот з Індійського океану.
ТОКІО, 10 квітня. — З фронту Бірми не наспіли ніякі дальші цікаві подробиці. Про очищувальну акцію японців в області колишніх Голяндських Індій японські джерела повідомляють про остаточну ліквідацію останків партизанських військ на Суматрі. Після того, як ще 27 березня до японського полону попало останніх 3.100 ворожих вояків, на Суматрі запанував лад і спокій. Ці останні бої на Суматрі відбувалися в області пристаневого міста Кота Раджа. Тому, що це місто лежить на північно-західному розі Суматри, здобуття його має поважне значення для дальшого розвитку воєнних подій на Індійському океані. Кота Раджа стає черговою великою японською морською та повітряною базою. Це місто перейшло до історії з свого колишнього спротиву проти голяндців, коли вони завойовували архіпелаг Сундайських островів.
ТОКІО, 10 квітня. — "Японія не має ніяких ворожих почувань у відношенні до індійців, однак вона непохитно рішена заатакувати всі англійські військові бази в Індії та знищити тамошній англійський вплив", — заявив японський прем'єр Тойо у зв'язку з налетом японських бомбардувальників на великі міста острова Цейльону. З цієї заяви ясно, що японці приготовляються до наступу на Індію, яка вже в недалекому майбутньому стане тереном війни. Покищо найбільш загрожена Калькута, найбільше місто Індії та найбільший її торговельний осередок. Тому, що з ново-здобутої морської та летунської бази у пристані Акіяб на західному побережжі Бірми японці можуть за одну годину долетіти до Калькути, Калькута втратила для Індії своє практичне значення осередка морської торгівлі. Покищо японці нічого ближчого не кажуть про атаку на Цейльон. Одначе з англійських джерел довідуємося, що на водах Бенгальського заливу діє японська воєнна фльота, між якою є також авіоматки з приготованими до атаки літаками.
Нову важну морську та летунську базу здобули японці тим, що зайняли пристань Кота Раджа на північно-західному шпилі Суматри. Кота Раджа — це було останнє гніздо англійського та голяндського спротиву на Суматрі. Зліквідувавши це гніздо та взявши в полон коло 4-ох тисяч вояків — рештки армії Голяндських Індій, японці цілком очистили Суматру та здобули нову стратегічно дуже важну морську базу.
Японські офіційні чинники подали до відома, що з новоздобутих південних країн надійшло вже до Японії 220 тисяч тон харчових засобів. 