◦ ◦ ◦ ◦ ◦ ◦ ◦

Нові роботи львівських скульпторів. Львівські скульптори на творчому піднесенні. У них нещодавно закінчився конкурс на кращі скульптурні споруди. Конкурс дав дальший поштовх в роботі майстрів ліпки. Тепер бригада в складі скульпторів Дмитренка, Литвиненка і Павлося готує фігури Леніна і Сталіна, які будуть встановлені в клубах, садах і парках. Скульптор Коверко працює над барел'єфом, присвяченим річниці з дня визволення Західної України спід гніту панської Польщі. Композицію "Радість визволеного дитинства" готує скульптор Шваненфельд. Окремі скульптори готують бюсти видатних класиків світової літератури О. С. Пушкіна, Т. Г. Шевченка, І. Франка, Адама Міцкевича, фігури футболістів, бігунів, тощо.
В спілці радянських архітекторів. Львівська організація спілки радянських архітекторів об'єднує близько 200 чоловік. Оргкомітет спілки розгорнув велику організаційну і культурно-масову роботу. Спеціальна комісія провадить підготовку до прийому нових членів. Це ще тісніше згуртує архітекторів Львова навколо організації, залучить їх до творчої і культурної роботи.
Вже закінчено складання списку цінних пам'ятників української, польської і вірменської архітектури, яких дуже багато у Львові і значна частина яких має світове значення. Розпочато конкурс на складання проекту реконструкції будинку для українського драматичного театру.
Молода картопля з'явилась на базарах Львова. Першими її привезли селяни с. Збоїска, Львівського району.
В перший день роботи районної ощадної каси в м. Немирові трудящі внесли на збереження понад 2.000 карбованців.
Нову електростанцію почали будувати в м. Магерові. На будівництво держава відпустила великі кошти. Незабаром в місті засвітяться лампочки Ільїча. 