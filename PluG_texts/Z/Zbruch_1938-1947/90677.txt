◦ ◦ ◦ ◦

Великий концерт. У понеділок, в год. 18.30, в залі кіна "Одеон" у Львові відбудеться Великий концерт оркестри СС-Стрілецької Дивізії "Галичина" і капелі бандуристів. Квитки при касі.   Дивізійна оркестра грає. В неділю, 9-го липня ц. р., підчас змагань копаного м'яча між дрогобицькою "Ватрою" та львівською "Україною" на спортовій площі при вулиці Стрийській гратиме трубна оркестра СС-Стрілецької Дивізії Галичина. Початок змагань в год. 18-ій (6-ій вечором). Перший виступ дивізійної оркестри стягне на площу не лише самих любителів копаного м'яча, але й загал нашого громадянства, тимбільше, що деяка частина доходу призначена на допомогу стрільцям.   Хор ім. Леонтовича. Хор ім. Леонтовича під мистецьким керівництвом Нестора Городовенка відвідає з концертами в найближчих днях, такі міста: Винники — 9-го липня, Яворів — 11-го липня та Жовкву — 12-го липня.   Воєнні шкоди. Український Комітет на Львів—місто, вул. Семінарська ч. 18, подає до відома українському населенню м. Львова, що Український Комітет уділює порад і вказівок у справі встановлення і виплати відшкодування за пошкодження, заподіяні воєнними діями. Всі заінтересовані можуть зголошуватися в Комітеті, де одержать вичерпні інформації у цій справі.   Відпочинкові табори. Відділ Опіки над Молоддю і Родиною УЦК подає до відома, що в часі від 15-го липня до 7-го серпня відбудуться у Криниччині і Самбірщині відпочинкові табори для хлопців і дівчат у віці від 8—14 років. Оплату за побут у таборі у висоті 100 зл. треба зложити при від'їзді. Зголошення приймає: Відділ Молоді УЦК, Львів, вул. Семінарії 18. І. п. і Відділ Молоді, Криниця "Білий Дім". Збірка львівських учасників 14. липня; в год. 6-ій рано у вестібулю головного двірця. Обов'язує повний таборовий виряд.   Вишкільний табір. Відділ Опіки над Молоддю і Родиною УЦК повідомляє, що вишкільний табір для гурткових ВСУМ відбудеться в Криниці в часі від 5—20-го серпня ц. р. Вимоги: 1) вік від 15—17 років (хлопці і дівчата); 2) опінія опікуна ВСУМ або дирекції школи. Першенство мають в першу чергу члени Виховних Спільнот Української Молоді. Хлопцям зголошеним до юнаків СС буде уможливлене пересунення реченця покликання. Оплата за табір 40.— зл. Виряд таборовий. Зголошення приймають: Відділ Молоді УЦК. Львів, Семінарійка 18, І. пов. і Відділ Молоді, Криниця "Білий Дім". Зголошення треба складати до 25-го липня ц. р. Реченець збірки для від'їзду подасться своєчасно в пресі.   Храмове свято у Святоіванській лаврі. Львів, 8 липня. Цьогорічне свято Різдва св. Івана Христителя, що припалає на 7-го липня, як храмовий день у Святоіванській лаврі на Чернечій горі в Кривчицях коло Львова, обходили оо. Студити величаво. Стара, дерев'яна церковця в бойківському стилі (з XVIII. ст.), що на Чернечій горі у Кривчицях коло Львова стоїть від 1930 р. — перевезена сюди з села Кривка, повіт Турка, стягнула цього року на храмове свято багато вірних. Архієрейську Богослужбу відслужив Преосвященний Нихолай Чарнецький в асисті Ігумена оо. Студитів о. Климентія Шептицького, о. канцлера Миколи Ґаланта, о. Степана Хабурського, єромонаха Ніканора та протодіякона Авіма. Співав хор оо. Студитів Святоіванської лаври. Про духа покути, що її зразком є св. Іван Христитель, говорив у своїй проповіді о. канонік Аполоній Сімович. У час загального напруження нервів та старої непевности про завтрішній день, участь в Богослужбі в чисто східному обряді, привернула духа та у стилевій бойківській церковці на Чернечій горі, звідки розлягається гарний вид у далечінь, привернула багатьом приявним рівновагу духа та вляла в їхні душі святий спокій.   З нових видань. Митрополит Іларіон. Ідеологія Української Церкви. Холм. Свята Данилова Гора. 1944. Ст. 56. Зміст: Вступ. — Українська Церква. — Церква Апостольська і Первозванна. — Українська Церква-автокефальна. — Українська Церква є Церква соборноправна. — Українська Церква незалежна від впливів світської влади. — Українська Церква — Церква національна. — Українська Церква —  Церква народна. — Соціологічна наука української Церкви. — Українська Церква — високоосвічена. — Українська Церква створила культуру свому народові. — Високе правне становище українського Духовенства. — Українське Духовенство матеріяльно заможне. — Українське Духовенство авторитетне. — Українська Церква вчителька. — Глибока християнізація українського народу: а) Велика побожність українського народу; б) Висока моральність українського Духовенства і народу; в) Урочистість Богослужб в українській Церкві; 2) Велеліпність Храмів в українській Церкві. — Релігійна толерантність в українській Церкві. — Вплив української Церкви на інші православні Церкви. — Закінчення.   Сьогоднішні спортові імпрези. Львів, 8 липня. В осередку зацікавлення стоять сьогодні змагання копаного м'яча між теперішнім лідером табелі дрогобицькою "ВАТРОЮ" та львівською "УКРАЇНОЮ". Цю зустріч найкращих під теперішню хвилину наших футбольних дружин, урізнороднить виступ трубної оркестри СС Стрілецької Дивізії Галичина, яка перед змаганнями та у перерві виконає низку українських маршів і пісень. Початок змагань в год. 18-ій (6-ій вечором), на грищі к. "Чорних" при Стрийській вулиці (доїзд трамваями ч. 10). — Того ж дня на тій же площі, в год. 11-ій рано виступить УССК та стрийська "СКОЛЕ". Суддюють недільні змагання пп. Величко та Білик; бічні судді: пп. Макогін і Гощинський. — Того ж дня змагаються ще "Тризуб" і "Сян" у Перемишлі та "Лемко" — "Дністер".   Львівські вісті 