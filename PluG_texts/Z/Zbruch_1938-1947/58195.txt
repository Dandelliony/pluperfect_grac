◦ ◦ ◦ ◦ ◦

Рибальські ревіри. Всі рибалки повинні пам'ятати, що цими днями проминає речинець зголошувати свої рибальські ревіри. Хто цього не зробить, утратить права до ревіру.
Реєстрація асистентів контролі молочности та зоотехніків. Хліборобська Палата у Львові проводить реєстрацію асистентів контролі молочності, що працювали при кружках товариства "Сільський Господар", або в "Маслосоюзі". Вимагана нижча або середня рільнича освіта та відписи посвідок праці. Зголошуватись можна усно або письменно найпізніше до 10 листопада ц. р. Крім цього Хліборобська Палата реєструє зоотехніків із середньою рільничою освітою та практикою. Зголошуватись можна до 1 грудня ц. р. з документами, що свідчили би про відбуту практику. Зголошені одержать працю асистентів контролі молочности та відповідне зайняття в Уряді Тваринництва (Крайстірцухтамт).
Українські гімназії. Уже призначено дирекцію й учительський збір до українських гімназій у Львові, хлоп'ячої (при вул. Фірстенштрассе — Сапіги) і дівочої при вул. Вінерштрассе (Токажевського) 6 ц. Директором хлоп'ячої гімназії іменований проф. Петро Мечник; директором дівочої гімназії — проф. Володимир Радзикевич. Цими днями зачинається у згаданих школах нормальна наука. 