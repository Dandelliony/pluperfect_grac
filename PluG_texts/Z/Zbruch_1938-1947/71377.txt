◦ ◦ ◦ ◦

Верховне Командування Німецьких Збройних Сил повідомляє:
У північно-західній частині Кавказу і на південь від Тереку німецькі і союзні війська у завзятих наступальних боях просунулись дальше вперед. У Сталінграді здобуто приступом нові відтинки північної частини міста. Підчас даремних відтяжних наступів утратив ворог 34 танки.
На фронті Дону німецькі та італійські війська відбили декілька спроб большевиків переправитись через ріку. Мадярські війська відкинули у протинаступі ворожу бойову групу.
На північному відтинку власні наступальні дії, не зважаючи на запеклий ворожий спротив, довели до успіхів.
Сильні з'єднання німецького летунства та хорватські летуни спричинили при тому большевикам великі втрати.
Минулої ночі знову бомбардовано Архангельськ. По широких пожежах можна було пізнати добрі успіхи цієї атаки.
У часі від 15-го до 28-го вересня зістрілено 816 совєтських літаків у повітряних боях, 131 зенітною артилерією летунства, а 22 зістрілили з'єднання війська, 4 здобуто, 17 дальших знищено на землі, так що загальні втрати доходять до 990 літаків. У тому самому часі пропало на східному фронті 77 власних літаків.
Минулої ночі британські літаки у малому числі налітали на простір Балтійського моря. Зістрілено 2 літаки.
Німецькі бойові літаки успішно вели вдень бриючий налет проти мілітарних цілей в різних місцевостях південної і південно-східної Англії.
Італійське воєнне звідомлення
РИМ, 30-го вересня. — Італійське воєнне звідомлення з вівтірка таке:
Головна Кватира Збройних Сил повідомляє: На єгипетському фронті пожвавлений артилєрійський вогонь зокрема на північному відтинку.
В широко закроєній нічній акції наші бойові літаки обкидали бомбами та засипали кулеметним вогнем залізничу стацію Ель Гамман.
Ворог виконував нову повітряну атаку на Тобрук, підчас якої повітряна оборона поцілила один літак. Літак, горіючи, злетів у море.
Амбасадор ЗДА з Анкари до Вашингтону
АНКАРА, 30 вересня. — Підчас перебування В. Вілкі в Анкарі прийшло між ним та амбасадором ЗДА в Туреччині, Штайнгардтом, до непорозумінь. Після того — як повідомляють — покликано амбасадора Штайнгардта до Вашингтону, для зложення звіту. Цими днями він покине турецьку столицю.
Фінське воєнне звідомлення
ГЕЛЬСІНКІ, 30-го вересня. — Фінське воєнне звідомлення з вівтірка таке:
У західній частині Карельської вузини відбито місцевий ворожий наступ. Декільком большевикам вдалося перебратись аж на передпілля наших окопів, де їх знищено. У південній частині східного фронту малі ворожі відділи намагалися у двох місцях перейти Канал Сталіна. Їх розігнала артилєрія і ґранатомети. На інших частинах сухопутнього фронту звичайні розвідувальні дії та стрілянина.
У Кронштадському заливі прийшло до виміни стрілів між нашими легкими морськими силами і ворожими частинами, при чому наші військові одиниці без власної шкоди осягнули багато поцілів. На озері Онега прибережні батерії прогнали ворожі канонірки, які обстрілювали побережжя.
Літвінова відкликують? 
БЕРЛІН, 30-го вересня. — Чи справді Москва відкличе Літвінова зі становища посла Совєтського Союзу у Вашингтоні? В усякому разі про сплітки на цю тему повідомляє найбільший американський щоденник "Ню Йорк Таймс". Факт, що часопис зважився писати на цю тему всупереч прийнятій міжнародній куртуазії, треба пояснити тим, що американці мають вже досить вічної настирливости Літвінова, який щораз домагається від аліянтів творити другий фронт, хоч аліянти зовсім до цього не квапляться. 