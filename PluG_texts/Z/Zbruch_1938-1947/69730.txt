◦ ◦ ◦ ◦

Кров на вулицях міст Індії
СТОКГОЛЬМ, 14 серпня. — У всіх містах Індії тривали в четвер демонстрації індійців. Британці подають з Індії тільки скупі звідомлення. В одному звідомленні з Бомбаю подала аґенція Ройтера, що в Бомбаю у дільниці Бульшевар британські війська кілька разів стріляли до народу. Далі повідомляють про великі заворушення з міст: Аляхабат, Нові Делі, Пунз і Амсдабат. Число вбитих індійців постійно зростає. Треба числитися зі смертю багатьох індійців, що перебувають у лікарнях. Їх поранили англійські скоростріли й удари "ляті" (так називається британська олов'яна палка). "Стокгольм Тіднінген" подає, що всі більші міста Індії виглядають наче військові табори. "Афтон Блядет" стверджує, що далі припинюється праця у найважніших заведеннях індійського промислу. Це явище постійне. Для поведінки британців особливо цікаве те, що вони вжили, як ударний відділ, проти індійців службовців комуністичної партії, яку недавно дозволили в Індії. Комуністів попризначували в'язничними сторожами по в'язницях, де перебувають заарештовані індійці.
Фінське воєнне звідомлення
ГЕЛЬСІНКІ, 14 серпня. — На сухопутніх фронтах без змін. Ворог сильним сконцентрованим вогнем своєї надбережної артилєрії та з помічю повітряних атак, що хвилями наступали одна по одній, намагався приневолити замовкнути наші надбережні батерії, які і дальше тривожили рух ворожої фльоти в Кронштадському заливі.
Вчора відбулися два повітряні бої між Кронштадтом і Теріоками. В одному з цих боїв — ворог мав при цьому п’ятикратну перевагу — наші винищувачі збили один літак типу 1/16 та один літак для поборювання наземних об'єктів типу 1½. В другому повітряному бою, в якому ворог переважав двократно, збито 4 винищувачі типу 1/16. Таким чином ворог втратив у середу шість літаків. Усі власні літаки повернулись на свої бази. Опівночі ворог скинув бомби над місцевістю Котка та в околиці Гамінн, причому поранено одну цивільну особу та спричинено деякі шкоди.
Примусовий набір жінок 
СТОКГОЛЬМ, 14 серпня. — Міністер внутрішніх справ Моррісон повідомив про примусовий набір всіх жінок між 20—45 роком життя до пожежної сторожі. Кожна жінка має відбути тижнево 48 годин служби при пожежній сторожі.
Арештування Третякова 
ВІШІ, 14 серпня. — В Парижі арештовано б. царського посла Сергія Третякова. Від 1920 року Третяков жив у Парижі як еміґрант. Останніми днями виявилося, що він був шефом ҐПУ у Франції. Він брав активну участь у замордуванні російських ґенералів Мюллєра та і Кутєпова. Його бюро було в домі Союзу Царських Ветеранів, яких наради він підслухував при помочі мікрофону. Перед широким загалом Третяков удавав ворога Совєтів. Підчас переслухання він признався, що він був на службі НКВД.
Летунський алярм в Мельбурні 
СТОКГОЛЬМ, 14 серпня. — Як подають до Лондону з Мельбурну, австралійське місто мало нічний летунський алярм. Ворожих літаків не було видко. Причин алярму не подано.
Італійське воєнне звідомлення
РИМ, 14 серпня. — Головна Кватира Італійських Збройних Сил повідомляє:
Сильні летунські частини та підводні човни держав осі заатакували в західній частині Середземного моря на світанку 11-го серпня один британський конвой, що плив від охороною більшої кількости воєнних кораблів, між ними і літаконосів.
Бойові дії, що ще тривають, дали вже корисні для нас висліди. Важких втрат зазнали: конвойна валка, супровідні кораблі, а особливо літаконоси, які одержали дуже важкі поціли.
Вороже летунство зазнало також втрат. Ці втрати будуть подані пізніше докладно.
На північному відтинку єгипетського фронту діяльність артилєрії стала більшою. В повітряних боях збили німецькі винищувачі 12 британських літаків.
Наші літаки перевели бомбові налети на летовища Мальти.
Один наш підводний човен збив один ворожий літак типу "Сандерленд". 