Обов'язкова постанова №5

Президії Львівської міської ради від 3 лютого 1940 Р. про виготовлення та встановлення на фасадах будинків вивісок торговельних та інших організацій.
Не зважаючи на ряд постанов міської Ради, до цього часу значна частина торгових, державних установ та окремих приватних осіб не виготовила та не встановила на відповідних місцях вивісок виготовлених за існуючими правилами. В наслідок цього вигляд вулиць та майданів міста Львова знаходяться в невідповідно оформленому стані. В зв'язку з цим всім торговим, державним установам і приватним особам пропонується:
1) До 10 березня 1940 р. представити до архітектурно-планувального управління Міськради (ІІІ поверх, кімната 396) ескізи (проекти) вивісок для затвердження.
2) Ескізи повинні точно відображати текст, рисунок та кольори проектованої вивіски із зазначенням матеріалів, з яких виготовлятиметься вивіска та її місце на фасаді будинку.
3) Всі нові вивіски повинні бути встановлені не пізніше 25 березня 1940 року.
4) Організації та приватні особи, які не виконають попередніх пунктів цієї постанови підлягають штрафу до 100 карбованців, або примусової праці до 1 місяця.
5) Догляд за виконанням цієї постанови покладається на органи міліції.
Голова Львівської Міськради Ф. Єременко.
Секретар Львівської Міськради Лопатіна.   