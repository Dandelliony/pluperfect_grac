◦ ◦ ◦ ◦ ◦ ◦ ◦

Конкурс на 15 інструкторок дитячих садків. Потребуємо негайно 15 інструкторок дитячих садків для ведення практичних лєкцій на курсах провідниць дитячих садків при УДК і Делєґатурах, а опісля для помочі при наладнюванні дитячих садків на місцях і провірки та інструовання праці провідниць у дитячих садках. Винагорода інструкторок після умови. Відповідно до фактичних успіхів праці може бути згодом винагорода індивідуально підвищена. Зголошуватися можуть українки, що мають захоронкарську семинарію або іншу педаґоґічну освіту з покінченим курсом провідниць (подати — коли й де) та практику в дитячих садках (коли й де). Подання з залученням короткого життєпису, та відписів особистих документів, заопініовані приналежними УДК, Делєґатурами або УНО, вносити найдальше до 15. квітня 1941 р. до Українського Центрального Комітету в Кракові, вул. Зелена 26. ("Украінішер Гавптаусшусс ін Кракау, Ґрінештрассе 26). Кандидатки з-поза Ґенерал-Ґубернаторства на випадок заанґажування будуть негайно реклямовані. — Відділ Шкільних Справ при УЦК.
Великопостні реколєкції для вірних у Нім. Перемишлі відсудиться в парохіяльній церкві ОО. Василіян у днях 30. ІІІ. до 6. IV. ц. р. — Перша реколєкційна наука в неділю 30. ІІІ., після вечірні. Реколєкціями проводитиме о. ред. М. Федорович, ЧСВВ.
Зїзд українських правників. Центральна Правнича Секція при УЦК в Кракові повідомляє, що в днях 13. і 14. квітня ц. р. (латинські Великодні Свята) відбудеться заходом тієї Секції Зїзд Українських Правників із цілого Ґен. Ґубернаторства. У його програму увійдуть усі важні фахові й станові справи, що інтересують увесь український правничий загал. У цьому Зїзді візьмуть обовязкову участь усі голови Повітових Правничих Секцій разові із одним співробітником та всі звязкові. Крім цього можуть та повинні взяти участь також, як гості, поодинокі члени Правничих Секцій. Усіх учасників Зїзду слід зголосити заздалегідь до Центральної Правничої Секції найдалі до дня 3. квітня ц. р., причому окремо слід подати рефлєктантів на нічліги, для підготови відповідної кількости нічлігів. В тому ж часі подадуть поодинокі Секції (звязкові) докладний звіт із досьогочасної діяльности. Місце нарад, як також ціна карт вступу (в звязку з прийняттям), будуть подані у чергових комунікатах. Окремих запрошень поодиноким членам не висилається. — УЦК у Кракові, Відділ Праці й Суспільної Опіки — Правнича Секція.
Продовження важности дозволів виконувати культурні професії. Відділ народньої освіти й пропаґанди при уряді Ґенерального Ґубернаторства продовжив до 31. травня ц. р. важність лєґітимацій, що управнюють виконувати культурну професію. Після 31. травня ц. р. ці лєґітимації будуть важні тільки з допискою про продовження важности лєґітимації до дня 31. XII. 1941 відповідний значок оплати 5 зол. Продовження дають відділи нар. освіти й пропаґанди при шефах дистриктів у Кракові, Варшаві, Люблині й Радомі. 