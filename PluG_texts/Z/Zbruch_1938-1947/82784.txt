◦ ◦ ◦ ◦

Військова управа Галичини повідомляє: 1) Українським робітникам в Німеччині, де вони там не працювали б, не вільно голоситися добровольцями до СС Стрілецької Дивізії Галичина, бо їхня праця для справи ведення війни не менше важна, як участь вояка у збройній боротьбі. 2) Так само не вільно українським робітникам, що приїхали на відпуску з Німеччини, голоситись добровольцями до СС Стрілецької Дивізії Галичина. Всі вони мусять по скінченні відпустки вертатись до своїх місць праці. Хто не вернеться, буде потягнений до відповідальности. Також буде переведена провірка, хто дійсно зголосився і дістав покликання.   Фабричні робітники, що працюють не як учні, не можуть здавати челядничих іспитів, хоч працювали б у своєму званні три роки. Ті іспити можуть здавати тільки ремісничі учні це є ті, що дістали професійний вишкіл для складання фахового ремісничого іспиту, та мають умову про науку, зареєстровану в Обласному Відділі Ремесло.   Фабрика взуття. У Вильні заложено фабрику взуття на деревяних підошвах для покриття запотребування східних комісаріятів — Литви, Естонії і Латвії, ця фабрика виробляє денно 1 тисячу пар черевиків.   Обов'язок здати стару ґуму. Згідно з оголошеним недавно зарядженням треба віддати відпадки й запаси старої ґуми. Збірку переводять по селах громадські уряди, в окружних містах визначені для цього посередники. Особа, що віддає ґуму, одержує посвідку про скількість достаченої ґуми. Без окремого дозволу Уряду Прохарчування хемічними продуктами в Ген. Губ. не вільно віддавати старої ґуми безпосередньо консументам. Це зарядження обовязує з днем 1-го вересня.   Рідна земля 