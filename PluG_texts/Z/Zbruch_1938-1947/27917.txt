◦ ◦ ◦ ◦ ◦ ◦ ◦

Нарада голів воєводських і повітових Тимчасових управлінь Західної України
В роботі наради взяли участь товариші Хрущов, Бурмистенко, Корнієць, Гречуха і Тимошенко.
9 жовтня у Львові відбулася нарада голів воєводських і повітових Тимчасових управлінь. Нарада всебічно обговорила Положення про вибори в Народні Збори і намітила заходи, які забезпечують громадянам Західної України всі умови для вільного волевиявлення.
У своїх виступах голови Тимчасових управлінь обмінялися досвідом роботи, розповіли багато цікавого про те, як робітники, селяни і трудова інтелігенція визволеної Західної України будують нове, вільне життя.
В роботі наради взяли участь товариші Хрущов, Бурмистенко, Корнієць, Гречуха і Тимошенко. Товариш Хрущов детально роз'яснив учасникам наради завдання організаційної і агітаційно-пропагандистської підготовки до виборів у Народні Збори Західної України.
Література для Західної України
До Львова прибула з Радянської України велика кількість літератури, портретів вождів партії й уряду. Серед літератури промова тов. Сталіна на Надзвичайному VIII З'їзді Рад про проект Конституції Союзу РСР, збірник про освоєння Арктики, про героїчну радянську молодь і інше. Прибула також перша партія масових радянських пісень.
Вся література розподіляється і розсилається в повіти і села. 