◦ ◦ ◦ ◦

Оперний Театр. Дирекція Львівського Оперного Театру повідомляє акторський персонал, що відпустка продовжена до 31-го липня ц. р.   До учителів міста Львова. Учителі всіх шкіл м. Львова та емерити, об'єднані в УУОП, зголосяться негайно в новій справі в УУОП на Львів—місто, вул. Якуба Стшемя ч. 11, II. поверх. Години прийнять щодня, крім суботи, від год. 2—5.   Адвокатська Палата. Адвокатська Палата у Львові закликає адвокатів, які ведуть канцелярії у Львові, зголоситися в бюрах Палати у Львові, Штальштрассе (Крашевського) 17, в днях 15., 17-го або 18-го липня, в часі між 12-ою а 13-ою год. Повідомлення "Маслосоюзу". "Маслосоюз" повідомляє, що вже видається товщ на товщеві картки для місцевого населення в таких крамницях "Маслосоюзу": Личаківська 6, Площа Пруса 4, Токажевського 58, Михайла 2, Панська 14 і Янівська 4.   Приймання термінаторів до торгівлі. Львів, 14 липня. Саме закінчився п'ятий воєнний шкільний рік. З зібраних даних виходить, що є достатнє число кандидатів, які займуть вакантні місця термінаторів у торговельних закладах. Власники торговельних підприємств у Ген. Губернії зобов'язані приймати термінаторів на науку. Йде тут про заклади, що признані вишкільними закладами.   Крамнична вистава не повинна милити клієнта. Добрий купець послуговується реклямою, бо це — як відомо — підойма торгівлі. Рекляма, це добре зредаґовані короткі оголошення, ввічливість, терпеливість і чесність купця, солідний товар, докладність у реалізуванні достав, врешті внутрішній і зовнішній вигляд крамниці, зн. чистота і гарно та доцільно влаштована вистава. Вистава — це наче ясний і сконденсований зміст крамниці, тимто вона не повинна здезорієнтувати клієнта. Справу влаштовування крамничих вистав формулує ясно розпорядок з дня 20-го вересня 1943 р., де виразно сказано, як треба рекляму достосувати до теперішнього воєнного положення. Там сказано, м. ін., що: 1) Вільно виставляти тільки такі товари, які справді є на складі. 2) не вільно виставляти таблички з надписом "випродано", "приватна власність", "не на продаж", "модель", "декорація" і 3) виставу треба зміняти принайменше раз на чотири тижні, а крамниця повинна вести книжку і записувати, коли змінено виставу та коли декоруватимуть її знову. 4) коло товарів на виставі треба подавати ціну. Це в розпорядку не тільки виразно окреслює завдання купця, якщо йде про рекляму, зумовлену воєнним положенням, але також його відношення до клієнта, яке повинно спиратися передусім на чесності.   Львівські вісті   