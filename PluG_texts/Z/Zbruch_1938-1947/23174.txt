◦ ◦ ◦ ◦ ◦ ◦ ◦ ◦ ◦ ◦

Анґлійсько-французько-турецька співпраця.
В найближчий вівторок шеф французького ґенерального штабу ґен. Ґамелен поїде з офіційною візитою до Льондону, де побуде чотири дні. В тому самому часі у столиці Анґлії буде теж шеф штабу турецької армії ґен. Кіявім Бей. Таким чином відбудуться анґлійсько-французько-турецькі розмови. З тими розмовами французька преса звязує також прибутя до Льондону португальської морської місії.
В Парижі чекають, що анґлійські великі осінні маневри з уваги на приїзд шефів штабів та головних командантів окремих армій, переміняться у велику конференцію союзних армій.
Французька опінія із задоволенням прийняла призначення анґлійського ґенерала Айронсайдя на ґенерального інспектора анґлійського заморського війська. Згідно з загальним переконанням це становище вказує на те, що ґен. Айронсайд буде на випадок воєнного конфлікту головним комендантом анґлійського корпусу на европейському терені. Ґен. Айронсайд вибився в часі великої війни на французькому фронті і тішиться великим признанням у французьких військових колах.
Гітлєр хоче поділити Словаччину.
ЛЬОНДОЙ. ПАТ. Дипльоматичний кореспондент "Дейлі Геральд" подає сензаційну вістку про пляни Гітлєра щодо поділу Словаччини. Гітлєр має тепер намір проголосити, що Словаччина нездібна до самостійного існування з політичних та економічних оглядів і внаслідок того хоче поділити її між Німеччину і Мадярщину. Частина, яку заняла би Німеччина, стала би третім протекторатом, а другу частину Мадярщина просто заанектувала б. Підготова до цього — на думку кореспондента — вже почалася, а саме почалася вже пропаґандова акція в тому напрямі, особливо у Мадярщині та в Італії.
Мадярський премієр, ґр. Телєкі не погодився на якунебудь дальшу анексію словацьких земель, коли йому це пропонували в часі березневої кризи.
Японська офензива припинена.
ЧУНКН, ГІАТ. Китайська аґенція повідомляє: По тижневі дуже завзятих боїв у провінції Гонан (центральний Китай) офензива японського війська, що йшла здовж ріки Сінт-Сіян, припинена. Втрати доходять по обох сторонах до кількох тисяч убитих. Тепер на відтинку ріки Сінт-Сіян спокій.
Військовий комендант Чункіну заявив представникам закордонної преси, що не вважаючи на напади японських літаків на місто, Мункін залишиться надалі осідком уряду.
Молотов прийняв амбасадорів Анґлії і Франції.
МОСКВА, ПАТ. У пятницю пополудні комісар Молотов прийняв амбасадорів анґлійського та французького на довшій конференції.
ЛЬОНДОН, ПАТ. Аґенція Рейтера, повідомляючи про те, що комісар Молотов запросив амбасадорів Анґлії та Франції, здогадується, що він доручить їм відповідь совітського уряду на останні анґльо-французькі пропозиції. 