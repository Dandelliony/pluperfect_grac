◦ ◦ ◦ ◦ ◦ ◦ ◦

Журнал на польській мові. Найближчим часом у Москві почне виходити новий щомісячний громадсько-політичний і літературно-художній журнал на польській мові "Нові горизонти" — орган Спілки радянських письменників. У склад редакційної колегії журналу ввійшли: Ванда Василевська, Єлена Усієвич, Софія Дзержинська, проф. Бой-Желенський, Юліан Пшибось (Львів), Броневська-Гайдовська (Мінськ). Відповідальним редактором журналу затверджена Ванда Василевська, підповідальним секретарем Єлена Усієвич. Об'єм кожного номера "Нові горизонти" — десять друкованих листів, тираж — 10 тисяч екземплярів. "Советская Украина".
Спортивна хроніка. З Вороніжа до Львова повернувся спартаковець Грауер, який брав участь у всесоюзних змаганнях "Спартака" з боксу. Виступ молодого боксера Грауера був дуже успішний, він переміг усіх своїх противників і завоював звання чемпіона всесоюзного спортивного товариства "Спартака" з півлегкої ваги.
20 жовтня на стадіоні Будинку Червоної Армії відбудеться день легкоатлетичних естафет. В змаганнях візьмуть участь кращі бігуни від спортивних товариств, організацій і вишів. В програмі змагань забіги для чоловіків 10x100 метрів і 10x1000 метрів, для жінок 4x100 метрів та 5x500 метрів.
Повідомлення Центральної Мішаної СРСР і Фінляндії Прикордонної Комісії. У відповідності з мирним договором від 12 березня 1940 року і протоколом описання кордону від і29 квітня 1940 року закінчена демаркація сухопутного і морського кордону між СРСР і Фінляндією загальною довжиною в 705 км. На протязі демаркованого кордону встановлено 1.036 сухопутних і 38 морських прикордонних знаків.
Вивчення іноземних мов у вищих і середніх школах УРСР. Раднарком України спеціальною постановою зобов'язав Наркомос УРСР до 1941-1942 навчального року в усіх середніх школах ввести з 5 класу викладання однієї з іноземних мов (німецької, англійської, французської). З 1941—1942 навчального року викладання іноземної мови буде введене з 3 класу в п'яти середніх школах м. Києва і в п'яти школах Харкова.
Для забезпечення середніх шкіл і вищих навчальних закладів України кадрами викладачів іноземних мов, у 1940 році в педагогічних і вчительських інститутах вивчатимуть іноземні мови 1.115 чол. в 1941 — 1.200 чол. і в 1942 році — 1.200 чол. При педагогічних інститутах організуються також двохрічні курси іноземних мов (німецької, англійської, французської), які випускатимуть викладачів для 5—7 класів середніх шкіл. В 1940 році цими курсами буде охоплено 810 чол., в 1941 — 1.000 і в 1942 — 1.200 чол. (РАТАУ). 