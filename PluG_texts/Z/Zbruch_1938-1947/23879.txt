◦ ◦ ◦ ◦ ◦ ◦ ◦ ◦ ◦ ◦

В Середущій Европі Анґлія не має чого шукати.
Протианґлійська промова мін. Ґебельса.
БЕРЛІН, 22. 6. ПАТ. Підчас старогерманського свята зрівнання дня з ночею в Берліні мін. Ґебельс виголосив дуже гостру промову, в якій слідно було сильне схвилювання. У багатьох місцях тієї промови чути було натяки про німецькі змагання до геґемонії над Европою.
"Сьогоднішні часи — говорив міністр — не є часами, в яких студіюємо тільки історію світа. Тепер ми творимо в Німеччині історію. Ми знаємо тепер тільки одну ціль: хочемо здобути все те, що до нас в історії належало".
Далі міністр іронічно говорив про те, що деякі держави намагаються вісімдесять-міліоновий німецький нарід відсунути від багатств цього світа. Доки це роблять, то кожна мирна програма є тільки звичайним пустомельством. Бо ми не хочемо миру фраз, але миру дій. Відповідаючи на бритійські заміти, що Німеччина хоче підбити світ, мін. Ґебельс заявив, що про те нема навіть мови. Німеччина перебрала тільки те, що давніше до неї належало. У випадках, в яких Німеччина ставить ще домагання, йде тільки про добре оправдані німецькі права.
Якщо анґлійці закидують німцям методи, що при їх допомозі вони намагалися перевести свої домагання і коли німцям пояснювали, що вони могли би дійти до своєї мети при допомозі порозуміння, то хай вони вкінці дадуть докази на те, напр. тепер у справі кольоній. Одначе так довго, доки йде про справи Середущої Европи, німецький нарід випрошує собі, щоб Анґлія робила постійні спроби вмішування у справи Середущої Европи, яка в ніякім випадку не є анґлійським простором інтересів. Ліпше було б для Анґлії, якби вона зайнялася справами Далекого Сходу та арабського світу. В Середущій Европі Анґлія не має чого шукати. Тут наша полоса впливів. Анґлія мусить Німеччині звернути завтра кольонії. Тоді буде спокій. Відтак мін. Ґебельс ще раз вернувся до старої теми, що Анґлія спричинила неуступчиве становище Польщі та вкінці заявляє:
"Не треба думати, що канцлєр дасть себе залякати якиминебудь погрозами. Ми ще ніколи не скапітулювали перед насильством. Ми поставили наші міжнародні домагання. Вони такі: заспокоєння наших природних життєвих домагань. Над ними не можна перейти до денного порядку, не можна теж тих домагань злегковажити. Якщо того пробували-би в Льондоні, Парижі або Варшаві, то воно вийде на некористь тих держав і народів". 