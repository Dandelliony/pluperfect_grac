Совітський Союз покине активну европейську політику?

СССР відкличе війська з Еспанії, бо там запанували впливи троцькістів.
З дипльоматичних кол Москви прийшла вістка, що Сталін поставить на засіданні політбюро внесок усунутися від активної европейської політики; совітські війська, що є в Еспанії, дістали наказ вернутись домів.
Сталін буцімто тому не хоче довше підтримувати барселонського уряду, що він попав під впливи троцькістів.
Крім того Сталін задумує перевести велику чистку в наркомі закорд. справ та в Комінтерні.
140 жертв палестинського повстання в одній добі.
Під Акко дійшло до битви між арабами й анґлійцями; убито і ранено 60 осіб.
У минулих 24-ох годинах згинуло й ранено в цілій Палестині разом 140 осіб.
357 осіб згинуло у вересні.
У вересні згинуло в Палестині 357 осіб — 142-ох арабів і 31 жидів. Ранено 174 особи, з того 47-ох жидів.
У третьому кварталі цього року згинуло в Палестині 836 осіб, ранено 926.
Протестаційний страйк арабської преси.
На знак протесту проти загостреної цензури арабська преса знову припинила свої видання на 2 тижні.
Утікачі зі Судетів у Палестині.
Як подають із Тель-Авіву, до Палестини приїхала перша група жидівських дітей зі Судетів. Сподіються жидів з Австрії та з решти Німеччини. 