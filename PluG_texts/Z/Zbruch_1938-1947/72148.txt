◦ ◦ ◦ ◦

До Лізбони прибуло 15 врятованих моряків з Панамського пароплава "Інакі", який недавно затоплено на віддалі 86-ти миль від Віґо.
Останки великої ню-йорської вистави, що носила фантастичну назву "Завтрішний світ", зужито на старе залізо. П'ять тон старого заліза зуживають тепер у сьогоднішньому, реальному світі.
Зацікавлення анґлійських послів воєнно-господарськими плинами уряду дуже мале. "Дейлі Мейль" повідомляє, що в дискусії про забезпечення харчами, обчисленій на два дні, брало участь тільки пересічно 10 до 20 послів.
Домеї повідомляє з Середнього Китаю, що підчас очищувальної акції в провінції Шантунг японські війська від 12-го до 14-го жовтня знищили 710 вояків чункінської армії, а 205 людей захопили в полон.
Японська агенція Домеї повідомляє, що тепер до решти очищено острів Борнео від аліянтських військ. Одна аліянтська група, що складалася з 66-ти вояків та старший, відступила на високорівню Лонгнаван, що лежить 650 кілометрів на північ від Балікпапну. Один японський морський відділ пішов за ними в глибину краю та переміг їх після бою, що тривав 30 хвилин.
У Венеції відбувалася цими днями господарська конференція представників італійського міністерства для торгівлі і валюти та хорватських делєґатів для господарства та промислу.
Французький Індо-Китай знову заявив свою вірність французькому материкові, адоптуючи ряд міст північної Франції, які зазнали пошкоджень наслідком бомбардувань.
Шведські вояки знайшли недавно в одному лісі біля громади Нора анґлійський бальон повітряної загороди.
Як повідомляє "Діляріо дє Лісбоа", на острові Сан Мігуель, на Азорах, обсунена земля вбила 7 чоловік. Катастрофа трапилась у Валє дас Фурнас, в одній із найгарніших прогулянкових місцевостей цього острова. Разом обсунена земля погребала 12 чоловік. З них вдалося видобути 5.
З Каракасу повідомляють, що на діямантових полях Гран Сабана поблизу Санта Елена знайдено незвичайно великий діямант. Цей 145-каратний діямант дуже чистий. Його оцінюють на 100 тис. доларів. Знайшов його один бідний шукач діямантів, що працює на власний рахунок.
Мадярський уряд видав розпорядок, в якому забороняється пересилати гроші для мадярських еміґрантів та всіх тих громадян, що протизаконно перебувають на чужині.
На єгипетському фронті німецькі легкі бойові літаки ввесь день атакували з приземного лету скупчення британських авт та становища танків. Опівдні німецькі летуни бомбардували становища протилетунської артилєрії і колона танків на південь віл Ель-Рувейсад. Багато батерій припинило вогонь після того, як їх поцілено бомбами. В колонах британських авт, заатакованих на надбережному шляху на схід від Ель Алямейну, повстало багато втрат. В повітряних боях збито без власних втрат 2 британські літаки. 