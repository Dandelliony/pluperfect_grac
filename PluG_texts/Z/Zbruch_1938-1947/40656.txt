Цікавий лист Лесі Українки. — Святкування Дня авіації у Львові

Цікавий лист Лесі Українки
ЧЕРНІВЦІ (Від нашого кореспондента). У місті Вижниця, Черновецького повіту, живе громадянка Катерина Голота. До неї в різний час заїжджали Іван Франко, Леся Українка, Василь Стефаник та багато інших українських письменників і діячів мистецтв, які знаходили тут затишний притулок під час подорожі в Карпатські гори. Леся Українка з нею листувалася. Ось один з листів, який громадянка Голота довгий час змушена була ховати від австрійських та румунських жандармів.
Цей лист Леся Українка написала у відповідь на колективне запрошення Вижницької громадськості прибути на літературний вечір, присвячений її творчості.
"1901. 21. VIII. Буркут. Високоповажана пані! На превеликий жаль, я трохи запізно отримала листа, отже при найкращому бажанні тяжко було б мені дістатись до Вижниці на 23. Звідси так не можна, що "сів та й поїхав", а треба ще розпитати за фіру, замовити її, так щоб вчасно приїхати і т. і. До цього ж переїзд зробити за один день було б мені до небезпечності трудно, і не знаю, бити за один день було б мені до небезпечності трудно, і не знаю, в якому стані з'явилася би я з дороги на концерт. Я сюди їхала три дні, з довгими відпочинками, та й то була змучена докраю. Шкода, що не знала я цього раніше, була б інакше вирядилася з виїздом, а так я собі замірила виїхати 30 ц. м. і десь так за три-чотири дні дістатись до Вижниці, та певно прийдеться таки так і зробити. А привітним буковинцям я завжди готова служити словом і ділом, оскільки це в моїй силі.
З найглибшим поважанням
Леся Українка".
У цієї ж громадянки Голоти довгі роки зберігається також альбом, в якому Леся Українка власноручно написала їй:
"В інші гори я полину,
Але спогад не покину,
По зеленій Буковині,
По привітній господині".
Леся Українка.
"Прошу вспоминати, як мене не буде.
21 липня 1901 року".
Отже, завдяки збереженим документам, ми маємо неопубліковані досі яскраві листи, що свідчать про перебування на Буковині української письменниці Лесі Українки та про її сердечну любов до буковинського народу.
І. Бабенко. Святкування Дня авіації у Львові
Сьогодні радянський Львів вперше урочисто святкує Всесоюзний День авіації. Програма свята широка і змістовна. О 13 годині дня на аеродромі відбудеться парад літаків. В повітрі пілоти продемонструють показовий бій винищувачів та фігури вищого пілотажу. Потім глядачі побачать групову висадку повітряного десанту на парашутах. Майстер парашутного спорту СРСР капітан Чижов зробить висотний затяжний стрибок. Сто кращих стахановців і ударників підприємств Львова кататимуться на літаках.
Бригада художників гарно оформила аеродром. В різних його кінцях побудовані естрадні майданчики, на яких виступатимуть артисти львівських театрів, філармонії та гуртки художньої самодіяльності заводів, вузів і установ; гратимуть п'ять духових оркестрів, баяністи. Для глядачів будуть організовані масові гри, спортивні змагання.
Облрадіокомітет присвячує Дню авіації ряд передач, що розповідають радіослухачам про радянську авіацію та про сталінських соколів. Спеціально для школярів передаватиметься літературно-музичний концерт та концерт по заявках пілотів і членів їх сімей.
На відзнаку свята обласне управління кінофікації в кінотеатрах міста демонструє фільми "Свято Сталінської авіації", "Мужність", "Богатирі вітчизни", "Небеса" і "Покорений полюс". Всі фільми відбивають зростання нашої повітряної могутності та висвітлюють життя і побут сталінських соколів — радянських пілотів.
На стадіонах "Динамо" і "Спартак" відбудуться товариські футбольні матчі.
Обласний комітет в справах мистецтв, державна філармонія влаштовують в приміщенні театру Мініатюр великий концерт, присвячений Дню авіації. 