◦ ◦ ◦ ◦ ◦ ◦ ◦ ◦ ◦ ◦

Залізничі перепустки видає городське староство у Львові в бюрі "Oрбіc" при пл. Марійській, де теж можна дістати всякі інформації.
Загострили кари за девізові переступства. В Деннику Законів появився декрет, який загострює кари за девізові переступства.
Уважайте при переході вулиць. З уваги на те, що шофери не мають права вживати сигналів, треба, щоб не наразитися на небезпеку, переходити вулиці у приписаних місцях та у приписаний спосіб. Ті, що не застосуються до того, будуть змісця гостро покарані.
Клопоти зі запасами хліба. В минулому тижні господині купили великі запаси хліба. Тепер зголошуються до пекарів і хотять їх виміняти на свіжі. Ось одна запопадлива господиня принесла до пекаря аж 6 бохонців хліба.
Основні інформації у справі протилетунської оборони дає порадня воєвідської округи Л. О. П. П. від 1. ц. м. від год. 5—7-ої вечорок при вул. Подлєвського ч. 1. (тел. 285-00 і 285-05). Порадня інформує громадянство про засоби індивідуальної протилетунської оборони, про уладження збірної протиґазової оборони в безпечних та ущільнених помешканнях і дає необхідні поради у справах забезпеки води, харчів, і паші перед боєвими ґазами.
Продаж залізничих білєтів. Міністерство комунікації вияснює, що залізничі білєти на підміські поїзди продають зовсім правильно без ніяких обмежень. Продаж білєтів на далеку віддаль стримана. Коли хтось має наглу приватну справу, може дістати залізничий білєт за попереднім дозволом повітової адміністраційної влади. 