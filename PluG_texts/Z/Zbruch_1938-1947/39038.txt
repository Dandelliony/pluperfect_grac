◦ ◦ ◦ ◦ ◦ ◦ ◦

Мін. Рібентроп приняв на авдієнції б. японського міністра закордонних справ Сато І японського посла Каїваї. Пополудні того ж дня приняв мін. Рібентроп китайського посла Тобіє Барро і нового румунського посла і фінляндського.
У Штрасбурзі почав виходити німецький часопис "Найновіші Штрасбурські Вісті".
Мін. Мігальдіч уступив. Реґент Югославії Павло відкликав міністра внутрішніх справ Мігальдіча. До часу іменування нового міністра функції міністерства повнить прем. Цветковіч. Причиною усунення мін. Мігальдіча були численні зажалення підпорядкованих йому орґанів.
У Румунії заборонено поширювати часопис у француській мові "Лє Момент". Цей часопис редаґував відомий жидівський журналіст Александер Гефтер.
Льондонська інформаційна служба повідомляє, що палата громад має ухвалити нові кредити на воєнні цілі. Це вже третя позичка в часі теперішньої війни. Тепер Черчіль домагається міліярд фунтів штерлінґів.
Співпраця Канади з Анґлією натрапляє на щораз нові перепони. З того приводу дійде мабуть до зміни канадійського уряду.
Француська інформаційна служба подає, що анґлійські воєні кораблі забльокували остров Мартиніку, в якому перебувають військові француські частини. Таким чином Мартиніка відмежована від світа.
З Лондону повідомляють, що анґлійська адміраліція подала до прилюдного відома факт затоплення контрторпедовця "Гвайд Вайнд". Залога контрторпедовця числила 134 осіб.
Багдад. Поширювані через радіо вістки, що цісар Аннаму замордований, неправдиві. Цісар у товаристві француських урядовців відбуває інспекцію в Індо-Китаю.
Зі Сінґапуру повідомляють, що француський корабель "Іль де Франс", який причалив до тамошньої пристані, сконфіскувала аґлійська влада. Корабель вертався з Америки.
Італійська комісія перемиря у Тульоні
Рим, 12. 7. Часопис "Джорналє д' Італія" повідомляє, що до Тульону приїхала італійська комісія перемиря. Вона має повновласти перевести розмови з француським урядом зокрема з фахівцями маринарки на тему виконности постанов про перемиря.
Мін. гр. Чяно вернувся до Риму.
Рим, 12. 7. Італійський міністр закордонних справ ґр. Чяно вернувся в четвер вполудне до Риму з візити в Німеччині. Враз із ґр. Чяном прибув німецький амбасадор фон Макецзен.
Масові присуди в Анґлії.
Зі Штокгольму повідомляють, що в Анґлії панує переполох. Супроти чужинців стосують строгі репресії за будьяку малу провину. Щодня суди оголошують присуди за нелеґальну діяльність. Це панічний страх перед невідомим завтра.
Димісія членів "Залізної Ґвардії" з румунського уряду
Букарешт, 10. 7. У понеділок вечером зголосили королеві димісію міністр освіти Горія Сіма, міністр постачання Новяну і державний підсекретар міністерства скарбу Бідяну. Вище названі міністри це члени "Залізної Ґвардії". Король покищо не приняв зголошеної димісії до відома. Досі ще не обсаджене міністерство національних меншин. На те становище передбачений німець Рот, але він ще не склав присяги.
Румунське міністерство внутрішних справ оголосило комунікат, в якому сказано, що на основі обовязуючого закону заборонено міняти порядок партій у державі. Зокрема заборонено відбувати нелєґальні збори. З того теж приводу уступили мабуть з уряду члени "Залізної Ґвардії" з провідником Горія Сімою.
Ця заборона відноситься передусім до комуністів, що в останньому часі посилили свою діяльність у Румунії. Багато комуністів арештовано, в тому головний аґітатор Павло Буйор.
Скільки згинуло італійців?
Головна кватира італійської армії оголосила перший список поляглих тих дивізій, що боролися на західньому фронті і в італійській Африці. Отже, як виявляється, згинуло там 818 вояків, з того 775 полягло на західньому фронті в Альпах, 93 в італійській Африці. Ранених є 2.982, а 315 пропало.
Демобілізація у Франції
Женева, 10. 7. Француський уряд оголосив розпорядок про демобілізацію декількох річників армії. Демобілізаційна акція відбудеться як найшвидше, а покищо охоплює два річники 1914—1915. Дальша мобілізація відбуватиметься по черзі.
Черговий наліт на Ґібральтар
Рим. Часопис "Джорналє д' Італія" подає, що невідомі літаки знову бомбардували пристань Ґібральтар. Анґлійська фльота, що після першого бомбардування покинула Ґібральтар, знову туди вернулася.
Еспанська протилетунська артилєрія обстрілювала анґлійський літак, що кружляв низько над еспанською територією.
Француський дипльоматичний представник у Льондоні зажадав пашпортів
Женева, 10. 7 Часопис "Птіт Дофінуз" повідомляє, що француський дипльоматичний представник у Льондоні відвідав міністерство закордонних справ, щоб повідомити про зірвання взаємин Франції з Анґлією. Одночасно зажадав він видачі пашпортів.
Ірляндія збереже невтральність
"Ню-Йорк-Таймс" помістив розмову дописувача з Дебліна з де Валєрою. Отже виявляється, що де Валєра є проти оборонного союзу з Анґлією. Він заявив, що Ірляндія ніяк не хоче стати базою, яку атакуватиме будьяка держава. Ірляндія не зрезиґнує зі своєї невтральности, підкреслив де Валєра.
Участь совітів у німецьких східніх торгах
Кеніґсберґ, 10. 7. Совітський амбасадор у Німеччині Скварцев повідомив управу торгів у Кеніґсберґу, що Совіти візьмуть участь у тих торгах. 