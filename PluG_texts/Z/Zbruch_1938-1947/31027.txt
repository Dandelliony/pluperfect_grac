Розвиток промислової кооперації

У Львові та багатьох районах області помічається величезний потяг кустарів-одинаків і дрібних ремісників до об'єднання в артілі промислової кооперації.
Новий рік промкооперація зустріне з такими підсумками: створено 38 статутних артілей, в яких працює понад 1.200 робітників і робітниць. За виробничими профілями артілі розподіляються так: — виготовлення взуття — 3, кравецькі — 5, хімічні — 5, харчові вироби — 3, одна артіль фотографів з 6 філіями.
Почали працювати також промартілі ткацька, переробки шкіри, галантерейних виробів.
Новостворена промислова артіль "Вільна праця" виробляє взуття. Тут в трьох цехах працює 160 чоловік. Найближчими днями члени артілі обиратимуть правління. Прекрасних результатів домоглись у виробництві мила, пасти для взуття, клею та різних хімікатів працівники артілі "Червоний Хімік". Грудневий план виробництва перевиконано. Керує правлінням цієї артілі старий робітник — висуванець М. Бавмвольд.
Промисловість предметів широкого вжитку розвивається небаченими темпами. Створена недавно кооперативна і артіль по виробництву різних видів кофе, цикорію, екстрактів уже в першому кварталі наступного року матиме понад 200 працівників, хоча тепер працює тільки 60. Виробничі завдання тут виконують на 130—140 процентів. Непогано працює колектив артілі трикотажниць, в якому об’єднались 56 одинаків, так званих "халупниць".
В наступному 1940 році заплановано організувати сто промкооперативних артілей з них 43 в сільських районах області і 57 в місті. На сьогодні в районах працює 2 артілі шкіряних виборів в с. Кричиці і с. Куліково. В січні стане до ладу кооперативна посадочна фабрика, що випускатиме напівфабрикати з різних сортів хрому і боксу, а також підошви.
Цими днями на відзначення дня ударника об'єднані в артілі шевці взяли на себе соціалістичне зобов'язання до кінця шкільних канікулів виготовити 10 тисяч пар дитячого взуття.
С. Єзерський. 