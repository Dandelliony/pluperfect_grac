◦ ◦ ◦ ◦ ◦ ◦ ◦

З приводу землетрусу в Карпатах. ЛОНДОН, 12. (ТАРС). Як передає агентство Рейтер з Софії, за останніми відомостями з Бухареста, число жертв землетрусу в Румунії перевищує 10 тис. Крім хмарочоса Карлтон, повністю зруйновано кілька 8-поверхових будинків, під уламками яких поховано більше 1000 жителів. О 8 год. 35 хв. ранку 11 листопада відчувався новий підземний поштовх. Одержані досі відомості показують, що наслідки другого землетрусу були більш серйозними, ніж передбачалось спочатку. Постраждало більше 10 крупних міст, включаючи Плоєшті, Бузау, Галац і Ясси, а також багато сіл. Убито кілька сот чоловік. Спід зруйнованих будинків в дунайському порту Галац витягли 30 трупів і коло 100 поранених. В нафтоносному районі навколо Плоєшті виникло багато пожеж, для гасіння яких прибули військові частини. 11 листопада румунський уряд мобілізував всіх інженерів, архітекторів, лікарів, санітарних інспекторів і техніків.
Хроніка. Указами Президії Верховної Ради УРСР:
В місті Чернівці, Черновецької області утворено три міських райони і присвоєно їм найменування — Ленінський, Сталінський і Шевченківський;
районний центр Дідилівського району, Львівської області перенесено з села Дідилів в село Новий Милятин, а Дідилівський район перейменований в Ново-Милятинський;
місто Золочів, Львівської області віднесено до категорії міст обласного підпорядкування з виключенням його з складу Золочівського району;
районний центр Піддубцівського району, Волинської області перенесений з села Піддубці в село Теремно, а Піддубцівський район перейменований в Теремнівський;
районний центр Устє-Зеленівського району, Тарнопольської області, перенесений з села Устє-Зелене в село Коропець, а Устє-Зеленівський район перейменований в Королецький;
районний центр Лавочнянського району, Дрогобичської області, перенесений з села Лавочне в село Славсько, а Лавочнянський район перейменований в Славський;
районний центр Висоцьківського району, Дрогобичської області перенесений з села Висоцько-Вижне в село Бориня, а Висоцьківський район перейменований в Боринський;
Делятинський район, Станіславської області ліквідований. Делятинська селищна Рада та сільські Ради: Зарічанська над Прутом, Ослави Білі і Ослави Чорні бувшого Делятинського району включені до складу Яремчанського району; сільська Рада Потік Чорний бувшого Делятинського району включена до складу Печеніжинського району. (РАТАУ) 