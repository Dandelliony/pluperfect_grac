◦ ◦ ◦ ◦

Похорон Вільгельма II.
ДОРН, 6. 7. — Колишнього німецького цісаря, Вільгельма ІІ-го, відповідно до його побажання, похоронять у Дорні. Похорон відбудеться в понеділок.
Анґлія домагається роззброєння єгипетської армії
ЖЕНЕВА, 7. 6. — Як подають із Бейруту, анґлійська влада домагається від єгипетського уряду роззброєння єгипетської армії, звільнення кількох вищих старшин, контролі над поліцією та допомоги Єгипту в будові нових укріплень.
Великі втрати австралійців на Креті
ШТОКГОЛЬМ, 7.6 — З австралійських та новозеляндських джерел подають, що австралійські та новозеляндські відділи втратили на Креті 64 процентів їхніх особистих складів. Як з того виходить, тільки кожний третій вояк зумів вийти живим з боїв на Креті.
Совіти відмовили права побуту анґлійському журналістові
МОСКВА, 6. 6. — У Москві повідомили урядово, що комісаріат внутрішніх справ заборонив перебувати в Совітському Союзі представникові анґлійського щоденника "Нюс Кроникл" — Джонові Скотсові. Одночасно подали, що причиною цього стали безпереривні тенденційні звіти Скотса в його щоденнику.
Звільнення ґен. Вейвела
РИМ, 6. 6. — Згідно з італійськими повідомленнями ґенерал Вейвел уступив зі становища головного команданта анґлійської армії на Близькому Сході. Його наслідником став ґен. сер Джемс Корнвол. Передтим звільнили вже маршала летунства Лонґмора, що проводив бритійськими летунськими силами на Близькому Сході.
В Лондоні домагаються, щоб уступив також і комендант анґлійської фльоти у східній частині Середземного моря сер Ендрю Бравн Канинґен. Ґен. Вейвел має затримати командування бритійськими силами на єгипетській границі, в районі Солюму й Тобруку.
Анґлія не видержить сама
УОШИНҐТОН, 6. 6. — Віліям Симс, референт заграничної політики в американському "Ню-Йорк Ворлд Телєґрам" пише, що посол Джон Венент сповістив президента Рузвелта про те, що Анґлія рішуче не зможе сама опертися Німеччині до 1942 року. Подробиці звідомлення Венента — пише Симс далі — невідомі загалові. Але загально відомо, що Венент привіз від Черчіля Рузвелтові грізне "COC". Другі джерела подають, що Черчіль просить, щоби Злучені Держави приступили зараз без відкладання до інтервенції на морі, бо у противному випадку Анґлія буде примушена до мирових переговорів.
Анґлію занепокоїло між іншим зменшення продукції воєнних літаків у Злучених Державах у травні (у квітні продуковано 1.427, а в травні вже тільки 1.300) з недостачі алюмінію. На те зменшення зареаґував демократичний сенатор Бирд на засіданні комісії, стверджуючи, що з тих 1.300 літаків у травні збудовано тільки 600 воєнних літаків, а решту назвав шкільними.
Олександрія під бомбами
БЕРЛІН, 7. 6. — Головне Командування Німецьких Збройних Сил подає:
Німецьке летунство продовжувало успішну боротьбу з бритійськими довозовими кораблями. Останньої ночі боєві літаки, що діють поблизу східнього побережжя Шкотії, затопили три ворожі торговельні кораблі загальної містоти 15.800 тон та поважно ушкодили 4 дальші великі торговельні кораблі, що їхали в сильно забезпеченому ворожому конвою.
У районі Середземного моря ескадри німецького летунства перевели незвичайно вдатний налет на базу бритійської фльоти в Олександрії. Німецькі бомби, що впали біля бритійських збірників ропи, спричинили величезну пожежу. Залоги німецьких літаків приглядалися до неї ще довго після відлету.
В Північній Африці німецько-італійська артилєрія обстрілювала з добрим вислідом становища анґлійської артилєрії, склади муніції та водопроводи під Тобруком.
Як вдень, так і вночі не було ніяких ворожих дій над Німеччиною.
Бої в Абісинії
РИМ, 6. 6. — Головне Командування Італійської Армії подає:
В Північній Африці вогонь італійської артилєрії спричинив поважні шкоди серед оборонних обєктів у Тобруці. Італійські літаки знову бомбардували кораблі й уладження тієї бази.
Вночі з 3. на 4. ц. м. ворожі літаки бомбардували острів Родос на Еґейському морі та спричинили деякі шкоди.
На терені Східньої Африки, в районі Ґалля й Сідамо, завдяки спільним зусиллям двох італійських батав, примушено до втечі ворожі частини. Чергова атака італійських кольоніяльних частин спричинила болючі втрати серед вояків полку "Ніґерія". Ловецькі літаки зістрілили одна апарат типу Герикен. Другий ворожий літак зі стрілено скорострілом.
Становище Німеччини в справі анґлійського наступу на Сирію
БЕРЛІН, 6. 6. — У звязку з питанням про те, яке становище займе Німеччина на випадок анґлійського походу на Сирію, берлінські політичні круги зазначують, що це є справа виключно Франції та Анґлії. Теоретично годі передбачити заздалегідь, яке становище мусітиме зайняти Німеччина, якщо розходиться про відносини, які її вяжуть із Францією, але це є проблєма, яку можна розвязати практично. При тій нагоді звертають увагу на недвозначні заяви голови французької держави маршала Петена та його заступника й міністра закордонних справ Дарляна, що Франція всюди боронитиме свої територіяльні володіння. У Берліні кажуть, що Німеччина готова признати це національне право Франції.
Евакуація Олександрії
ДАМАСК, 6. 6. — Бомбова атака німецьких літаків на Олександрію скріпила зденервування анґлійської військової влади. Вночі з 4. на 5. червня почали евакуувати анґлійську кольонію з таким поспіхом, що можна би це назвати втечею. Анґлійські родини виїхали вглиб Єгипту.
Землетрус у Туреччині
ЦАРГОРОД, 7. 6. — Землетрус в Анатолії в околиці Муґлі спричинив значні шкоди в будинках. Померли 3 особи, було 8 ранених. В околичних селах завалилося 523 будинків, 539 було ушкоджених. Мешканці тих сіл ночують під шатрами.
Анґлійці гуртують війська у Палестині
РИМ 7. 6. — Анґлійські частини, призначені на палестинсько-сирійській границі для нищення арабських повстанчих ґруп з Сирії й виловлювання пачкованої зброї що раз численніші. Часопис "Мондо Арабо" подає, що в північній Палестині вже скупчили велику кількість анґлійських військ. В арабських кругах поширюється переконання, що ґенерал Вілзон плянує напад на Сирію. Концентраційним місцем для цього є Гайфа, 30 км. від сирійської границі. Її анґлійські війська просто залили. В усіх містах Палестини скріплено охоронні протилетунські засоби.
Уневажнення змін жидівських прізвищ
ЗАГРЕБ, 6. 6. — У звязку з загальною акцією в справі розвязки жидівського питання в Хорватії, появився новий наказ, силою якого всі зміни жидівських прізвищ, переведені після 1. XII. 1918 р. признані неважними. Мають змінити також і назви жидівських підприємств. Крім того вони мусять бути виразно означені як жидівські підприємства. Одночасно заборонили жидам вживати псевдонімів.
Японські карні експедиції на острові Гайнан
ШАНГАЙ, 6. 6. — Японські військові відділи, котрі перебувають на острові Гайнан, перевели в травні 121 карних експедицій. Китайці втратили тоді 884 вбитих і 158 полонених. Між вбитими були різні визначні комуністичні провідники. В полон попали також три коменданти китайських партизанських відділів. Одночасно японці захопили багато зброї всякого роду.
Летунський напад на Олександрію
КАЇРО, 6. 6. — Райтер повідомляє з Каїра, що вночі на четвер був налет на Олександрію. Вбито понад 100 осіб. 