Заява прем'єр-міністра Великобританії п. У. Черчілля.

  Покидаючи Радянський Союз, прем'єр-міністр Великобританії п. У. Черчілль зробив 14 лютого на аеродромі в Криму перед мікрофоном кінохроніки таку заяву:   «Генерал-полковник Єрмаченков, офіцери і солдати Російської Армії Військово-Повітряних Сил, офіцери і солдати Королівських Військових-Повітряних Сил, які зібралися тут!   З того часу, як дванадцять днів тому ми приземлились на цьому аеродромі у зруйнованому війною Криму, в світі відбулися великі події.   Постійна дружба і співробітництво трьох великих держав були проголошені більш чітко і більш авторитетно, ніж коли-небудь раніш. Тепер ми маємо вступити з серце ворожої країни і розтрощити назавжди огидну націстську тиранію, яка загрожувала перешкодити рухові людства вперед, його дальшому прогресу. Противник поставив свої перепони на цьому шляху, і всі наші народи разом, наші три народи і багато інших націй світу, розбили ці перепони. В авангарді всієї цієї боротьби радянські армії вкрили себе невмирущою славою. Ми всі зобов'язалися працювати разом після закінчення нинішньої війни для того, щоб забезпечити найбільш щасливе життя і ріст добробуту широких мас народу в кожній країні для того, щоб нації мали можливість жити у мирі, не боючись більше підлої агресії, жорстокої агресії; ніколи не відчувати більше тягарів війни. Перед нами відкрилися перспективи. Давайте ж присвятимо досягненню цього наші об'єднані зусилля, наші непохитні наміри, нашу невичерпну життєву енергію.   Я радий, що ми сьогодні зібралися тут всі разом і що підрозділ Королівських Військово-Повітряних Сил, який знаходився тут з Вами, — мав можливість дізнатися, що являє собою дійсна російська гостинність.   Це насіння врожаю, який в майбутньому зберуть інші покоління. Ці покоління користуватимуться плодами нинішніх зусиль своїх батьків. Я дякую всім Вам і, покидаючи землю Росії — Крим, що воскрес, очищений від гуннів завдяки російській доблесті, покидаючи радянську територію, я висловлюю всім Вам і Вашим керівникам і особливо Вашому великому вождю Верховному Головнокомандуючому Маршалові Сталіну, подяку і захоплення доблесним російським народом і його армією, яке відчуває британська раса, що розкидана по всьому світу, по всіх океанах і всіх частинах земної кулі. Ми молимося, щоб російський народ ніколи більше не підпадав тяжким випробуванням, з яких він вийшов з такою славою».   Вільна Україна 