У міськраді

Президія львівської Міської Ради ухвалила постанову про організацію управління житловим фондом міста. Для управління і експлуатації житлового господарства створено міське житлове управління. Крім того будуть створені чотири районних житлових управлінь. Створюються також організації, які будуть провадити капітальний ремонт житлового фонду, — міський будівельний трест і районні ремонтні будівельні контори. Для забезпечення будівельними матеріалами, необхідними для переведення ремонтів створюється в складі міського житлового управління постачально-торговельна контора "Міськжитлопостачторг". Міськрада доручила Міськжитлоуправлінню та районним радам негайно приступити до організації домоуправлінь.
Президія Міської Ради також прийняла постанову про порядок і розміри оплати за житлову площу. У всіх будинках плата за житлові приміщення оплачується в таких розмірах:
Пенсіонери, що одержують на місяць не більше як 30 крб. пенсії сплачують квартплату по 5,5 коп. за один квадратний метр площі. Таку ж платню сплачують студенти вищих навчальних закладів, якщо вони не мають інших заробітків, крім одержуваної стипендії.
Робітники та службовці, що одержують до 125 карбованців зарплати сплачують по 44 коп. за 1 квадратний метр. Робітникам, заробіток яких не перевищує 125 крб. і які мають сім'ю надається знижка від 10 до 70 процентів. Робітники і службовці, що одержують зарплату від 145—154 крб. на місяць сплачують квартплату по 47 коп. за 1 квадратний метр, від 155 до 164 крб. — по 50 коп. Від 165 до 174 по 58 коп. Від 175 до 184 — по 61,5 коп., від 185 до 194 — по 65 коп. і т. д. Якщо заробіток становить 450 крб. і вище сплачується по 1 крб. 32 коп. за квадратний метр житлплощі.
Кустарі і ремісники, що мають найману робочу силу вносять квартплату в розмірі від 44 коп. до 1 карб. 98 коп. за 1 квадрат ний метр житлплощі, в залежності від одержуваного прибутку.
Торгівці, власники підприємств, служителі релігійних культів та інший нетрудовий елемент сплачують квартплату від 2 крб. 65 коп. до 8 крб. за квадратний метр житлплощі на місяць, в залежності від їх прибутку.
Від квартплати зовсім звільняються родини червоноармійців, які були на утриманні тих, що їх закликано на військову службу і не мають іншого джерела прибутків.
При внесенні квартплати встановлюється знижка для всіх наймачів, коли у домоволодінні немає електричного освітлення — 5%; коли немає водопроводу або каналізації — 10%; коли мешкання підвальне або напівпідвальне, темне, що світ проходить не безпосередньо з подвіря 50%; при наявності велиш сім'ї: при 4 утриманцях — 20% при 5 і більше — 30%.
Норма житлової площі на кожного мешканця встановляється в розмірі 13,65 квадратних метрів. Якщо житлова площа перевищує норму то лишок, що перевищує 9,1 квадратних метрів на родину, сплачується у подвійному розмірі.
Квартплата стягується тільки за житлові кімнати, а передпокої, кухні не оплачується.
Нарахування зарплати починається з 1 грудня 1939 року.
Всі категорії квартиронаймачів, крім торгівців, власників підприємств, служителів релігійних культів і інших, які проживають в будинках, що належить окремим громадянам сплачують квартплату в розмірі встановленому постановою президії Міськради. Торгівці, власники підприємств, служителі релігійних культів оплачують квартироздавцям за добровільним погодженням з власником будинку.
Нарахування квартплати з робітників і службовців проводиться з загального їх заробітку, за вийнятком понадурочного прибутку, літературного прибутку.
Встановлена квартплата не включає оплату за комунальні послуги: електроосвітлення, водогін, газ і інше. 