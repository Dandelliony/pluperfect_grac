Виборг

(Довідка)
Згідно з Мирним Договором, укладеним між СРСР і Фінляндською Республікою, в склад території Радянського Союзу включається місто Виборг.
Виборг (по-фінському — Віппурі) розташований на Карельському перешийку в глибині Виборгської затоки, яка є відгалуженням фінської затоки. Маючи добре захищену природну гавань, будучи великим транспортним вузлом, Виборг займає на фінській затоці вигідне положення. Він знаходиться біля виходу найбільшого з каналів Фінляндії, який сполучає з фінською затокою озеро Сайма, басейн якого є важливішим лісопромисловим районом Фінляндії. Крім судноплавних шляхів по морю і сайменському каналу з різних сторін до Виборга підходять 5 залізниць і 7 шосейних шляхів. На захід від міста йде залізниця на Хельсінкі (столиця Фінляндії), на північний схід тягнеться залізниця до центру фінської Карелії — Сердобольє, розташованого на північному березі Ладожського озера і також, згідно з мирним договором, включеного в склад території СРСР. На південний схід від Виборга йде залізниця на місто Теріокі і далі на Ленінград.
Виборг, основний центр фінляндського лісовивозу. Щодо промисловості міста, то вона не відіграє великої ролі. Правда, тут є лісопильні заводи, суднобудівні верфі, механічний, ливарний і електротехнічний заводи, тютюнова фабрика і ряд інших підприємств.
В околицях Виборга розташована велика кількість лісообробних заводів. Крім того, цей район є також центром сільського і молочного господарства.
Поблизу Виборга починались воєнні укріплення — так звана лінія Маннергейма, яка пересікала весь Карельський перешийок. Навколо самого міста був створений сильно укріплений район.
Виборг — старовинне місто. Воно було основане шведами в 1293 році, як опорний пункт для боротьби проти росіян. У 1710 роді місто було зайняте військами Петра І і потім разом з прилеглою територією відійшло до Росії. У 1812 році після приєднання до Росії всієї Фінляндії, Виборг був воз'єднаний з нею.
До утворення Фінляндської Республіки Виборг ріс по малу і по своїй величині і значенню поступався перед багатьма іншими містами Фінляндії. Другим містом Фінляндії Виборг став лише в останні роки, бо в зв'язку з перетворенням його в головний порт по вивозу деревини, целюльози і паперу, а також у воєнний центр. Населення Виборга — 82 тисячі чоловік.
Тепер коли місто і примикаючий до нього район зв'язаний з господарством Ленінградської області і Ладожським озером, яке стало внутрішнім басейном нашої країни, Виборг дістав величезну перспективу для свого розвитку. 