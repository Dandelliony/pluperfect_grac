Як виглядає "опіка" Німеччини над Словаччиною?

Німецьке Інформаційне Бюро повідомляє, що в Берліні підписано "охоронний" договір зі Словаччиною. До порозуміння дійшло на такій основі: ст. 1) Німеччина обіймає політичну охорону незалежности словацької держави і непорушність її простору; 2) Щоби здійснити охорону Словаччини, німецькі збройні сили мають право в кожному часі творити військові уладження та вдержувати в них залоги в силі, що її признає Німеччина необхідною у смузі, якої західня границя покривається з границею словацької держави; східня йде вдовж Малих Карпат, східним кінцем Білих Карпат і східним кінцем Яворини. Словацький уряд доручить, щоб німецьким збройним силам віддано до диспозиції терени, необхідні до тих уладжень. Словацький уряд звільнить від мита засоблення німецьких військ і достави для військових уладжень з Німеччини. У згаданій змузі німецькі збройні сили матимуть суверенні військові права. Німецькі громадяни. заняті при будові військових уладжень у згаданій змузі підлягають німецьким судам; 3) Словацький уряд буде орґанізувати власні військові сили в тіснім порозумінні з німецькими збройними силами; 4) Тому словацький уряд буде вести постійно свою загр. політику в тісному порозумінні з німецьким урядом; ст. 5) Договір діє негайно з хвилиною підписаним та обовязує 25 років. Оба уряди порозуміються перед його закінченням у справі продовження. 