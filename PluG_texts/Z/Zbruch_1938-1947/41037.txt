Панькаються з прогульниками

Секретар Рава-Руського райвиконкому Микола Музиченко любив частенько виїжджати в села. Відомо, адміністративна особа, — думали в райвиконкомі, — має багато справ і рідко коли питали, куди він їде і що робить.
Що й казати, діловитий був секретар. Побачили б ви його, коли він засів за стіл. Такий в нього серйозний вигляд, що й не приступити.
Тільки дуже вже часто зникав Музиченко. Приходять люди в райвиконком і кажуть:
— Нам треба до секретаря...
— Підождіть хвилиночку, секретар тепер обідає.
Чекають відвідувачі одну годину, дві, а то й три, а секретар все "обідає". Інколи доводилось його шукати і, звичайно, знаходили за чаркою.
Так майже щодня ледар прогулював по кілька годин робочого часу. В роботі наплутав такого, що годі тепер і розібратися в ній.
Цього не міг не бачити голова райвиконкому тов. Панченко, але чомусь він не вживав ніяких заходів проти прогульника. І ...працював би" Музиченко щасливо, як би не один випадок.
Ранком 3 серпня Музиченко швидко готувався в чергову подорож.
— В Річківську сільраду їду, навести там порядок з протоколами, — говорив він.
Поїхав секретар автомашиною, аж курява здіймалась на дорогах. Але замість в с. Річки машина помчала в райцентр Угнів. По дорозі до нього пристав секретар Угнівського райвиконкому. Якже ж не підвезти людину? Приїхавши в містечко, сердеги забажали собі "закусити". Частувались вони горілкою, аж з чубів курилось. Частувались, аж поки в райпарткомі не довідались про гульню.
Про цей випадок в Раві-Руській вирішили навіть не говорити. Та ось одного дня в обкомі партії питають, як вирішено справу про секретаря Музиченка. Тоді тільки в райпарткомі і райвиконкомі заметушились. Стали вияснювати "роботу" прогульника. Перевіряли довго. Тов. Панченко довірливо вислуховував кожне крутійство і брехню розгільдяя, мовляв, хай захищається людина... Між тим, розгільдяй 12 серпня знову кілька годин прогуляв. Не зважаючи на це, тільки 17 серпня справу передано в прокуратуру.
Дезорганізатора роботи виключено з партії і знято з посада секретаря райвиконкому. Проте, він ще судом не покараний. Виконуючий обов'язки прокурора тов. Остапенко поклав справу в шухлядку.
Подібні випадки не поодинокі в Рава-Руському районі.
Своїх покровителів знайшли прогульники і в райконторі "Заготзерно".
Бухгалтер контори Боєв 19 серпня приступив до роботи на годину пізніше. Керуючий конторою тов. Обрусник "встановив", що це не прогул, і виніс Боєву "сувору догану". Але після цього стягнення дезорганізатор зовсім не з'явився на роботу 21 серпня. Проте і цей факт тут прикрили.
— Будь ласка, подивіться, я оголосив наказ про передачу справи Боєва в суд, — намагаються виправдати себе м'ягкосердний керівник. Але наказу знайти не можна і в суд також не поступила жодна справа прогульників з контори "Заготзерно".
В депо станції Рава-Руська також ліберальничають з порушниками трудової дисципліни.
П'ять працівників, між ними й бухгалтер Кокарев, постійно дезорганізовують виробництво. Вже покараний за прогул Кокарев, вдруге прогуляв 19 серпня. Прийшов в депо п'яний, але, не дивлячись на це, йому дозволили працювати. Але п'яниця таки не всидів і, нікого не повідомивши, поїхав у Львів "по важивих справах". Прогульника А. Івануса також судили за порушення дисципліни праці. Після цього він двічі опізнився по 14 хвилин. Однак, начальник депо тов. Вертунов обмежився тільки винесенням йому догани. Не диво, що в депо відмічають багато спізнень.
Про тих, що потурають дезорганізаторам виробництва, в райпарткомі не хочуть говорити.
— Ми перевіряли, — говорить секретар Рава-Руського РК КП(б)У тов. Колесник, — ряд підприємств і установ, як виконується Указ Президії Верховної Ради СРСР від 26 червня. Ви явилось, що на станції Рава Руська були 4 прогули і 3 спізнення, на шпалопропиточному заводі — один прогул і 27 спізнень до 20 хвилин. Спізнились на роботу два працівники райзмішторгу, два робітники Потиличської шахти прогуляли... Проте, перевіркою не виявлено, щоб хтонебудь з керівників підприємств і установ нашого району прикривав порушників трудової дисципліни...
Коли б районний партійний комітет як слід боровся за здійснення Указу Президії Верховної Ради СРСР від 26. VI-40 року, він, напевно, домігся того, що в районі ніхто не покривав би порушників трудової дисципліни.
В. Кручкевич, Рава-Руський район. 