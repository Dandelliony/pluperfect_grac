◦ ◦ ◦ ◦ ◦ ◦ ◦

40-ліття уродин Провідника УЦК у Кракові. В дні 23. вересня кінчить Провідник У. Ц. К. в Кракові д-р Володимир Кубійович 40 літ життя. Достойний Ювілят, визначний громадянський діяч, відомий науковець, Син Лемківської Землі, народився 23. IX. 1900 р. в Новому Санчі. Народню школу і ґімназію скінчив в рідному місті Новому Санчі, університет у Кракові, де 1923 р. склав докторат. В 1928 році був номінований на тому ж університеті доцентом, а в 1939 р. звільнено Його з катедри за протипольську діяльність, зокрема за вперту й невтомну працю для української науки.
Редакція "Краківських Вістей" складає Високодостойному Ювілятові з приводу 40-ліття уродин побажання найкращих осягів у праці на многі і благі літа! 