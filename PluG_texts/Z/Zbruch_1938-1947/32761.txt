Обласна нарада секретарів райкомів КП(б)У та голів райвиконкомів

Вчора відбулася обласна нарада секретарів райкомів КП(б)У та голів райвиконкомів.
Нарада обговорила питання про хід підготовки до виборів у Верховні Ради СРСР і УРСР. З доповідями по цьому питанню виступили секретарі райкомів КП(б)У: Залізничного — тов. Шило, Шевченківського — тов. Мондролько, Бродського — тов. Бажалов, Бібркського — тов. Черепенко, Львівського — тов. Міщанко та голови  райвиконкомів: Вінникського — тов. Соломаха та Ново-Яричівського — тов. Біленко.
В районах області вже проведена велика організаційна і політично-масова робота в справі підготовки до виборів. На фабриках, заводах, у селах широко розгортається виробничий похід на зустріч виборам. Для прикладу можна взяти вінниківську тютюнову фабрику ім. 17 вересня. Вона свою лютневу програму за десять днів виконала на 140 проц. Майже в кожному районі для кращого проведення агітаційно-масової роботи в селах утворені десятихатки. Проте, робота гуртків по вивченню Сталінської Конституції і виборчого закону, як встановлено на нараді, розгортається ще слабо. В Залізничному районі з 60 тисяч виборців охвачено гуртками лише 3 тисячі, а в Бібркському районі зовсім не відомо, скільки навчається виборців у гуртках.
Підготовча робота до виборів у Залізничному районі поставлена зовсім незадовільно. Секретар райкому КП(б)У тов. Шило не зміг за нарада назвати жодного прізвища кращого агітатора, або факта про виробниче піднесення.
Виступаючі товариші вказували на недостатність у районах виборчої літератури, а також відзначали незадовільний стан поштового і телеграфного зв'яжу районів з обласними організаціями.
В кінці наради виступили голова облвиконкому тов. Козирев і секретар Обкому КП(б)У тов. Мацько, які дали ряд вказівок щодо дальнійшої роботи по підготовці до виборів. 