Духовенство не платить комунального додатку.

Канцелярія маршала сенату доручила сенаторові Омелянові Гординському і тов. відповідь міністра внутрішніх справ ґен. Складковського з 26. квітня 1939 р. на інтерпеляцію з дня 9. лютого ц. р. у справі накладання на греко-католицьких парохів обовязку заплати комунальних додатків від державного ґрунтового податку. Міністр внутрішніх справ у порозумінні з міністром скарбу повідомляє, що звільнив усіх парохів від комунальних додатків до державного фунтового податку, виміреного від ґрунтів, з яких доходи будуть признані властивою церковною єпархіальною владою за такі, що входять у склад конґруї.
При відповіді на інтерпеляцію міністр долучив копію свого "обіжника ч. 13 з дня 24. березня 1939 р. до панів воєводів південних воєвідств" такого змісту:
"У волосних законах, які обовязують на території південних воєвідств, повторюється правило, що до заплачення додатків від безпосередніх податків не можна потягати душпастирів щодо їх конгруї. Цього правила не скасували і воно надалі обовязує, як це доказав Найвищий Адміністраційний Трибунал у присуді з 24. VI. 1938 р. ч. реєстру 1308.36., тому в порозумінні з паном міністром скарбу касую (ухиляю) суперечне з цим поглядом пояснення обіжника ч. 1. з 7. січня 1935 р. (Д. З. Мін. Вн. Спр. ч. 2 поз. 1.), видане до статті 2. закону про тимчасові унормування комунальних фінансів. Рівночасно пояснюю, що парохи є звільнені від комунальних додатків до державного ґрунтового податку, вивіреного від ґрунтів, з яких доходи будуть признані властивою церковною єпархіяльною владою за такі, що входять у склад конґруї.
Прошу панів воєводів передати вище наведене управам самоуправних союзів із зазначенням, що про признання окреслених до церковних земель вільними від комунального додатку ґрунтового податку союзи повинні повідомляти властиві скарбові уряди.
Підписано (—) Славо-Складковський, міністр".
Як видно з наведеного, інтерпеляція українських сенаторів вияснила дуже важну справу для всього католицького духовенства південних воєвідств, даючи йому змогу законно домагатися унормування справи згаданих податків, що викликували нераз стільки комплікацій.
КТВ. 