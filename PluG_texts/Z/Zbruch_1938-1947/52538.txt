◦ ◦ ◦ ◦ ◦

Засідання австралійської дорадчої військової ради
НЬЮ-ЙОРК, 6. (ТАРС). Як передає сіднейський кореспондент агентства Ассошіейтед Пресс, на вчорашньому засіданні дорадчої військової ради була підкреслена необхідність забезпечити відповідну підтримку авіацією дій австралійських і інших військових частин на Близькому Сході. Мензіс заявив, що рішення ради передане в Англію.
Державний борг і видатки США
НЬЮ-ЙОРК, 6. (ТАРС). За урядовим повідомленням, державні видатки США за перші 11 місяців цього фіскального року (що закінчується 30 червня) становили 11.229 млн. доларів в порівнянні з 8.596 млн. доларів за відповідний період попереднього фіскального року. Воєнні видатки становили 5.240 млн. доларів проти 1.406 млн. доларів. Державний борг дотягає 47.721 млн. доларів в порівнянні з 42.808 млн. доларів на початку червня минулого року.
До урядового кризису в Єгіпті
ЛОНДОН, 6. (ТАРС). Як повідомляє агентство Рейтер, в наслідок безрезультатності переговорів між єгіпетським прем'єром Хуссейн Сиррі-пашою і лідерами єгіпетських партій з приводу зміни складу кабінету Хуссейн Сиррі-паша вирішив залишити кабінет у попередньому складі.
До повітряного нальоту на Александрію. ЛОНДОН, 6. (ТАРС). Агентство Рейтер передав, що за додатковими відомостями, під час повітряного нальоту на Александрію в ніч на 5 червня коло 150 чоловік було вбито і понад 200 поранено.
В США виробнича потужність сталеливарної промисловості на кінець цього року перевищить 91 млн. тонн на рік. Це на 1.400 тис. тонн менше потреби цього і на 6.400 тис. тонн — наступного року. Керівники комітету оборони оголосили про намір скоротити виробництво листової і штабової сталі для автомобільної і інших цивільних галузей промисловості з метою збільшити виробництво сталі для суднобудівної і воєнної промисловості.
Компанія "Форд мотор" одержала замовлення на виробництво 300 невеликих воєнних розвідувальних автомобілів для Голландської Індії.
Адмірал Піграм, який прибув в Ріо-де-Жанейро на англійському крейсері "Нью-касл" заявив, що команда німецького вантажного пароплава "Лех", який вийшов 28 квітня з Ріо-де-Жанейро, потопила свій пароплав, коли його стали переслідувати англійські кораблі.
Військовий суд в Ганна (Франція) засудив заочно до смертної кари двох французів, які перебувають поза Францією і обвинувачуються, в "злочинах проти безпеки держави". Двоє інших засуджені до довічної каторги.
За повідомленням агентства Ассошіейтед Пресс, англійський воєнний корабель затримав в 500 милях від Мартініки французький пароплав "Аріка", який ішов на схід. Дальша доля пароплава невідома.
В кількох лондонських районах, які налічували в 1938 році 272 тис. жителів, проживають тепер лише 162 тис. чоловік. В 1939 р. там було 49 тис. будинків. Тепер 3.423 будинки цілком зруйновані. З потерпілих 24.242 будинків 20.214 частково відремонтовані.
В Іспанії провадиться масовий набір молоді віком від 16 до 20 років у школи планеристів. Умовою для вступу є приналежність до організацій, які контролюються партією фалангістів.
В одній з тюрем на острові Уайт (Англія) відбулися заворушення, викликані тим, що в'язні одержували погану їжу. 3-го червня становище стало настільки загрозливим, що тюремні власті викликали на допомогу війська.
Проживаючи в Англії чоловіки від 16 до 65 років і жінки від 16 до 50 років, які є підданими Бельгії, Чехословаччини, Франції, Голландії, Норвегії і Польщі, повинні зареєструватися в поліції і повідомити про себе необхідні відомості. 