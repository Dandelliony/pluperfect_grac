◦ ◦ ◦ ◦

Краківські вісті, 25.07.1943 Ситуація Папа Пій XII дня 22 липня перший раз по летунській атаці на Рим почав приймати на послухання. Тимчасово він прийматиме тільки у найважніших справах.   Кардинал Фоссаті з Турину, який саме вернувся із своєї подорожі для звітування у папи у зв'язку із спричиненими останньою летунською атакою шкодами у Турції, передав туринському населенню співчуття папи та його благословення.   Король Михайло признав двом найбільш відомим німецьким військовим провідникам, великому адміралові Деніцові та ген. Цайцнерові, найвищий румунський орден "Михайла Хороброго".   Недалеко місцевости Сітка на Алясці згинув минулої середи у повітряній катастрофі генерал морських вояків ЗДА на Тихому океані, ген.-майор Уллієн Юпшуа. Разом із ним згинули відомий американський автомобіліст Чарльз Паддок і 4 інші особи. Повідомляє про це північно-американське міністерство фльоти.   Колишня бритійська коронна колонія Гонконг зазнала впродовж останнього півтора року, під японським володінням великого розвитку. Тютюневий, харчевий і цукровий промисли перевищили вже стан з часу миру. До Гонконгу напливають з різних східно-азійських сировинних джерел сировини для обрібки і переробки. Пристань Гонконгу страшенне оживилась. Відкрито теж нові джерела сировин, зокрема багаті джерела олова, що його вже використовують для воєнного промислу.   В Бразилії відчувається дошкульний брак харчів. Бразилія — як заявив аргентинський міністер закордонних справ — конечно потребує достав пшениці (яких 20.000 тон тижнево).   Італійське воєнне звідомлення   РИМ, 23. липня. — Італійське воєнне звідомлення з четверга таке:   Італійські й німецькі війська відперли атаки ворожих військ проти середнього фронтового відтинку і в долині Катанії, тоді коли у західному відтинку після завзятих боїв, що їх треба було звести проти важких панцирних возів, оборона мусіла відійти на задні становища. Летунські єднання осі діяли проти ворожої мореплавби на сицилійських водах. Наші торпедні літаки поцілили один великий торговельний корабель на схід від Кап Пассаро та запалили його.   Над Сардинією, серед атаки, про яку згадувано у попередньому воєнному звідомленню, англо-американське летунство втратило 10 кількамоторових бомбардувальників завдяки акції наших ловців. Крім згаданих вже двох літаків, зенітна артилерія збила ще третій літак, що впав біля Вілясор. Летунські атаки на Фоджію, Салерно і на кілька менших осередків Ляціюму, спричинили в обох тих містах значні шкоди, зате тільки невеликі шкоди у Кампанія Романа. У летунських боях збито один літак противника. Ще один збито над Монте Фальчіоне біля Авеліно. Залогу того останнього літака взято в полон. Із дій в обох останніх днях вісім власних літаків не вернулось до своїх баз.   Не визнано національного комітету де Ґоля—Жіро   ЦЮРІХ. — Західні держави тепер, власне, і — як говорять в політичних кругах Цюріху — остаточно відмовились визнати національний комітет, оснований генералом Жіро і Де Голем в Альжирі. Запевнення обох французьких генералів, що вони цю свою установу розв'яжуть після війни, нічого не помогли. Ще менше успіху матимуть — міркують у цих же політичних кругах — намагання агенції Франс-Афрік зробити деякий натиск на цю справу спеціяльно спрепарованими і поскладаними голосами англо-саської преси, що в них ніби то говориться, що Англія та ЗДА визнають цей комітет. Мабуть вийде так, що найвище декілька еміґрантських урядів визнають "репрезентацію" Франції, в той час, коли західні великодержави зберігають за собою вільну руку.   В Шанхаю відбудеться передача французьких концесій   НАНКІН. — Французький уряд урочисто передає колишню французьку концесію в Шанхаю китайському національному урядові. Міністерство закордонних справ і міністерство інформації китайського уряду в Нанкіні оголосили спільне звідомлення, за яким представники Франції у Китаю підписали договір про передачу Китаєві французьких концесій і зречення екстериторіяльних прав. Урочистий акт передачі французької колонії в Шанхаю китайському урядові відбудеться 30 липня.   Краківські вісті 