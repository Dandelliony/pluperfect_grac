◦ ◦ ◦ ◦ ◦ ◦ ◦

Про закінчення демаркації радянсько-німецького кордону
Центральна мішана Союзу РСР і Німеччини прикордонна комісія закінчила демаркацію радянсько-німецького кордону, встановленого договором про дружбу і кордон між Союзом РСР і Німеччиною від 28 вересня 1939 рову і додатковим протоколом до цього договору від 4 жовтня 1939 року.
Роботи центральної мішаної комісії і її підкомісій були проведені протягом 10 місяців і протоколи в співробітництві, яке відповідає дружнім відносинам між СРСР і Німеччиною. Опис проходження лінії кордону і карта цієї лінії затверджені урядом Союзу РСР і Німецьким урядом.
Війна в Африці
Швидкохідні англійські танки весь час вклинюються в розташування італьянських військ. Авіація атакує італьянців з повітря, а англійський воєнно-морський флот продовжує утруднювати їх відступ. Сили генерала де Голля також беруть участь у боях з італьянцями в районі Сіді-Баррані.
За останніми англійськими відомостями, число полонених, взятих англійцями, перевищує 20.000 чоловік. Захоплені танки, артилерійські гармати і інше воєнне спорядження. Крім трьох італьянських генералів, англійці взяли в полон сотні італьянських офіцерів.
За рубежем
Французький уряд вирішив збудувати залізницю через пустиню Сахару. Ця залізниця повинна з’єднати долину ріки Нігер (французська західна Африка) з Середземним морем.
Заступник міністра закордонних справ Англії Батлер повідомив в палаті громад, що англійський уряд погодився в принципі надати Китаю позику в 10 міліонів фунтів стерлінгів.
В Югославському міністерстві закордонних справ 12 грудня був підписаний договір про дружбу між Югославією і Угорщиною.
Трудова повинність молоді у Франції
Згідно з умовами франко-німецького перемир'я військова повинність у Франції скасована. У зв'язку з цим, французські юнаки, які досягли 21-року, направляються в табори для молоді на строк від 6 до 12 місяців. Там вони займаються відновленням і будуванням шляхів, каналів, гребель тощо. Тепер в таких таборах знаходяться коло 100.000 юнаків призову 1940 року.
Декрет генерала Антонеску
В румунській пресі опублікований декрет Антонеску про мілітаризацію в разі потреби будьякого приватного або державного підприємства чи установи. Мілітаризація означає введення повного воєнного контролю на підприємстві, при чому всі робітники і службовці підприємства вважатимуться мобілізованими. Робітники і службовці мілітаризованих підприємств підсудні воєнному судові. 