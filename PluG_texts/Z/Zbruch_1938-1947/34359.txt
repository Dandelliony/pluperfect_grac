Зростає добича нафти. — За випуск доброякісного взуття

Зростає добича нафти
Західні області України багаті на нафту. В колишній панській Польщі експлуатацією нафтових родовищ займалися понад 300 приватних фірм і акціонерних товариств. Ніякої системи в розробці і охороні родовищ не було.
Ось деякі цифри, які характеризують падіння добичі. В 1934 році було пробурено 40.230 метрів, видобуто нафти — 430.000 тонн; в 1939 році буріння — 80.000 метрів, видобуто нафти — 350.000 тонн.
Техніка буріння була на надзвичайно низькому рівні. В такому стані з приходом Червоної Армії колишні власники покинули нафтові промисли.
Для реорганізації і експлуатації цих промислів і підприємств по переробці нафти Народним Комісаріатом нафтової промисловості СРСР утворено у Львові "Укрнафтокомбінат". В цьому році має бути проведено понад 100.000 метрів бурильних робіт на вже діючих промислах. Добича нафти на перших порах буде підвищена в порівненні з минулим роком на 10 проц.
Борючись за здійснення поставлених завдань нафтовики західних областей України щодня підносять продуктивність праці. Так на сьомому Бітковському промислі в першій декаді березня план був виконаний на 98,4 проц., а в другу декаду — 101.1 проц. Починаючи з другої декади цей промисл з дня-у-день деревиконує план.
Багато нафтоперегінних заводів колишньої Польщі роками простоювали без роботи. Тепер вони всі почали працювати. Провадиться поновлення заводу колишній "Польмін", який був зруйнований під час війни. За випуск доброякісного взуття
З кожним днем поширює своє виробництво промислово-кооперативна артіль "Вільний труд". Густою мережею її філій вкривається місто і села області. В артілі зараз працює 320 робітників, а в її філіях понад 150 робітників. Новоутворені філії в містах Винники, Чижках, Куликові, Мервичах, Рава-Руській, Камінко-Струмиловій, Городку, Бібрці вже об'єднали понад 200 шевців.
Невпинно зростає продукція цієї артілі. Якщо в січні місяці вона випускала 180—200 пар взуття і за день, то тепер вона випускає до 600 пар, не рахуючи випуску продукції філіями.
Таких результатів артіль домоглася, насамперед, у наслідок покращення організації виробництва і раціонального розподілу праці. Процеси праці в артілі організовано так, що кожний робітник виконує одну якусь роботу. Це дає можливість робітникові опановувати певну галузь роботи і збільшує зацікавленість робітника в випуску продукції.
Підвищилась якість продукції. З метою обслужування населення артіль створила 24 пункти по ремонту взуття. В них 150 робітників щоденно ремонтують до 600 пар взуття.
З кожним днем народжуються ударники, стахановці, які з успіхом виконують свої завдання. Робітник Казімір Куртич перевиконує норму на 100 процентів, Малех Блюмберг, Только Лехотівський, Йосип Майор, Стефан Процайло перевиконують своє завдання на 50 процентів. Характерно, якщо раніше жінки не працювали шевцями, то зараз 24 жінки виконують ту ж саму роботу, що й чоловіки. Кращі жінки Capa Ольштейн, Дора Директор премійовані за зразкову роботу.
З зростанням продукції виробництва зростають і заробітки робітників. За виконання норми робітник одержує від 14 крб. 50 коп. до 21 крб.
Робітники змагаються між собою за випуск продукції високої якості, за виконання і перевиконання норм.
В. Крючкевич. 