Організовуються нові колгоспи. — Виробляємо замки з відходів

Організовуються нові колгоспи
Прекрасні наслідки роботи колгоспів, Перемишльського району, прибутки першого року господарювання колгоспників знайшли широкий відгук у селян нашого району.
На днях в селі Горохівці організовано колгосп, який названо ім'ям великого вождя народів товариша Сталіна. В артіль вступило 30 господарств. Нові колгоспники приступили до усуспільнення сільськогосподарського реманенту, очистки насіння і інше. Обрано правління і прийнято сільськогосподарський статут. Щоденно надходять заяви про вступ в артіль.
З кожним днем утворюються нові ініціативні групи по організації колгоспів. В селах Залісся подало заяви 27 господарств, Гдешичі 23, Грушатичі 23, Вільшани 17, Кречкова 17, Негрибка 15, і інші. Разом утворилося 12 ініціативних груп і на днях приступлять до організації колгоспів і виборів правлінь.
З ініціативними групами проводиться вивчення статуту сільськогосподарської артілі, постанов партії і уряду.
І. Васнер Виробляємо замки з відходів
Фабриці ім. Щорса загрожували значні труднощі в зв'язку з несвоєчасним постачанням сировини. До виробництва висячих панцерних замків, які фабрика випускає в значній кількості, вживалися раніше залізні тасьми, з яких вирізувано складові частини замків. Ці тасьми треба було завозити з інших областей. Це зустрічало ряд труднощів. Тасьми надходили з великим запізненням, що приводило до перебоїв в роботі. Тепер переключились на виробництво цих замків з іншої сировини — відходів з грубої бляхи, які можна завжди одержувати в достатній кількості на фабриці. Продукція замків зовсім не втрачає якості. Використання цих відходів дає нам змогу забезпечити підприємство достатнім запасом сировини і зовсім усунути простоювання.
Виробничу програму за другу декаду січня ми виконали на 127 процентів.
А. Вежбіцький. 