◦ ◦ ◦ ◦ ◦ ◦ ◦

Наліт німецької авіації на Англію
ЛОНДОН, 20. (ТАРС). В комюніке англійського міністерства авіації повідомляється, що учора вночі німецькі літаки зробили наліт на Англію. Багато бомб скинуто на північно-східне побережжя. Трьом містам заподіяно пошкодження. Пожежі, що виникли, були негайно ліквідовані. Німецькі літаки скинули також бомби в різних пунктах графства Лінкольн, в південних районах Англії і в південному Уельсі. В результаті бомбардувань убито 6 і поранено 60 чоловік з цивільного населення. Англійські протиповітряні сили збили не менше трьох ворожих бомбардувальників; кілька літаків пошкоджено.
50.000 французських військ перейшли в Швейцарію
НЬЮ-ЙОРК, 20. (ТАРС). За повідомленням агентства Ассошіейтед Пресс 50.000 французських військ, що знаходились в західній частині лінії Мажіно, перейшли швейцарський кордон і здали свою зброю.
РИМ, 20. (ТАРС). Агентство Стефані передає, що кількість французських солдатів, які перейшли швейцарський кордон, досягає приблизно 40.000 чол. Французські солдати продовжують прибувати в Швейцарію.
НЬЮ-ЙОРК, 20. (ТАРС). За повідомленням агентства Ассошіейтед Пресс, 2 тис. французських солдатів, включаючи одного генерала, двох полковників, чотирьох лейтенантів, а також 35 офіцерів авіації, перейшли франко-швейцарський кордон, де вони здались швейцарським прикордонним частинам. Агентство відмічає, що приплив французських біженців у Швейцарію триває.
Бомбардування Бордо
НЬЮ-ЙОРК, 20. (ТАРС). Агентства Юнайтед Пресс передає, що під час бомбардування 19 червня в Бордо було убито 100 чоловік.
Переїзд французського уряду
НЬЮ-ЙОРК, 20. (ТАРС). Агентство Юнайтед Пресс передає, що французський уряд очевидно виїхав з Бордо в Біарріц (на південному заході Франції).
Кореспонденти покидають Бордо
НЬЮ-ЙОРК, 20. (ТАРС). Агентство Юнайтед Пресс повідомляє, що всі кореспонденти газет виїхали з Бордо.
Смерть болгарського посланика п. Тодора Хрістова
20 червня о 21 год. 10 хв. від приступу грудної жаби раптово помер п. Тодор Христов, надзвичайний посланик і повноважний міністр Болгарії в СРСР.
З приводу передвчасної смерті п. Тодора Хрістова, надзвичайного посланика і повноважного міністра Болгарії в СРСР, надіслали телеграми з висловленням співчуття: Голова Президії Верховної Ради Союзу РСР М. І. Калінін — Болгарському цареві Борису ІІІ; Голова Ради Народних Комісарів Союзу РСР В. М. Молотов — голові ради міністрів Болгарії проф. Богданові Філову; Народний Комісар закордонних справ РСР В. М. Молотов — міністрові закордонних оправ Болгарії Іванові Попову.
Заходи литовського уряду
КАУНАС. (ТАРС). Литовський уряд вживає ряд заходів по очищенню державного апарату від реакційних елементів, ставлеників Сметони. На відповідальні пости приходять представники передової інтелігенції, колишні політв'язні, чесні патріоти Литви. Звільнені начальники тюрем, вищі чиновники департаментів. Громадськість допомагає урядовим органам у викритті провокаторів і шпіонів.
Уряд Палецкіса скасував реакційну цензуру. Розпущена антинародна реакційна партія тауітінинків.
Оголошено, що населення одержуватиме безплатну медичну допомогу у всіх стаціонарних лікарнях, амбулаторіях, санаторіях і т. п. Вводиться загальна безплатна освіта, включаючи вищу. Литовський народ виявляє найжвавіший інтерес до Радянського Союзу, до його культури.
Доля бельгійського уряду
ЛОНДОН, 21. (ТАРС). Досі в Лондоні не одержано ніяких відомостей про долю бельгійського уряду і армії, яку він формував.
Позиція англійських домініонів
ЛОНДОН, 20. (ТАРС). За повідомленням кореспондента агентства Рейтер з Оттави, канадський прем'єр-міністр Макензі Кінг заявив у палаті громад, що канадський уряд повністю схвалює рішення уряду Англії продовжувати війну. Макензі Кінг вніс на розгляд палати законопроект про мобілізацію канадських ресурсів і людських резервів для оборони країни. Прем’єр повідомив, що Канада взяла на себе охорону Ісландії і захист англійських і французських володінь в західній півкулі.
ЛОНДОН, 20. (ТАРС). Як повідомляє кореспондент агентства Рейтер з Іоганнесбурга, прем'єр-міністр південно-африканського союзу Сметс ще раз підтвердив, що південно-африканський союз разом з іншими англійськими домініонами виступатиме на стороні Англії. Південна Африка, сказав Сметс, подвоїть свої воєнні зусилля і вестиме війну до кінця.
ЛОНДОН, 20. (ТАРС). Кореспондент агентства Рейтер повідомляє з Веллінгтона, що уряд Нової Зеландії ввів обов'язкову військову службу для всіх чоловіків старше 16 років. 