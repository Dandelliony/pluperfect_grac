◦ ◦ ◦ ◦

З поклонами на Святоюрській Горі. ЛЬВІВ, 14 грудня. У неділю, 13-го грудня виповнило українське громадянство міста Львова і дооколишніх сіл Святоюрський Храм, щоб зложити щирі побажання Князеві Церкви, Митрополитові Андреєві у дні Його Ім'янин. Передні лавки зайняли представники УЦК і Об'єднань Праці. Дальші місця представники української преси, економічних і господарських установ, молодь високих шкіл, Марійські дружини і багато інтеліґенції, робітництва та селянства з дооколишніх сіл. Торжественне Богослуження відправив Преосв. Йосиф Сліпий в сослуженні Преосв. Никити Будки, мітр. Базюка, прал. Куницького, оо. каноніків: Грицая, канц. Ґалянта, Ґорчинського, Лободича, Лициняка і Рудя. Діяконували: о. Семчишин і о. Козицький. Проповідь виголосив о. др. Г. Костельник. Співав хор під управою Ю. Плешкевича.
Після Богослуження зібралося у великій залі митрополичої палати поверх півсотні представників українського громадянства. Найперше привітало Високодостойного Соленізанта двоє маленьких дітей, які доручили Йому квіти. Опісля склав побажання в імені українського громадянства др. М. Волошин. Митрополит подякував за пам'ять та іменинові побажання.
"Французький декаданс". Спілка Праці Українських Журналістів при УЦК у Львові, розпочинає зимовий сезон рефератом інж. В. Мартинця п. н "Французький декаданс" у залі Літературно-мистецького Клюбу при вул. 29-го Червня ч. 10. завтра, у середу, 16-го грудня, в год. 18-ій (шостій) ввечері.
Миколай у "Веселому Львові". Останні вистави першої програми "Веселого Львова" з Миколаєм — С. Дубровським відбудуться у п’ятницю, 18-го, в суботу, 19-го та в неділю, 20-го грудня в залі при вул. Францішканській ч. 7. Побажання та дарунки приймає Концертне Бюро — Львів, Ринок ч. 9. І пов. (тел. 232-27).
Харчові картки. З уваги на Різдвяні Свята німецьке населення буде діставати харчові картки за місяць січень 1943 р. від 15-го ц. м. почавши, а не-німецьке населення через домоуправи від 17-го ц. м. почавши.
Справа перепису. Облік у господарстві. ЛЬВІВ, 14 грудня. Організація справи та доцільне завершення вимагають точного обліку всіх складових її чинників. Не буде такого обліку — і стануться небажані ускладнення, гострі для багатьох висліди. От, нпр. не один господар нарікав, що на нього наложено завеликий контингент — тому, бо не точно було обчислено площу під засівами. Але нерідко буває, що сам господар не знає, яка площа є в нього під управою, скільки він зайняв своєї землі під збіжжя, городовину, буряки і т. д. А хоч дізнається, то вже тоді, коли годі виправити допущені похибки в статистиці. Здебільша на тому грунті й повстають згадані прикрості. Коли б господар заздалегідь та якслід обчислив те все собі та подав кінцеві відомості до сільської управи то вже очевидно, континґентова комісія не скривдила б його. Крім того, тим було б облегшено працю континґентової комісії і вона виконала б свої відповідальні завдання без зайвих труднощів та зволікань. Наведено тут один приклад, а їх у житті виникає досить багато. Скажімо, потрібно перевести статистику — перепис господарського стану населення; справа дуже важлива в державі — і затяжна, клопітна, якщо саме населення не поставиться з належним зрозумінням до неї. Господар мусить повсякчас мати — готові та докладні відомості про все, що є в його посіданні. Ці відомості кожний робить для себе. 