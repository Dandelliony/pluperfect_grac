Урочистий вечір, присвячений пам'яті Адама Міцкевича

Достойно вшановує радянський Львів пам'ять великого польського поета-революціонера Адама Міцкевича. Вчора зал театру опери та балету до краю наповнили представники радянської громадськості, робітники, інтелігенція. У всіх піднесений настрій. Адже це вперше в старовинному Львові трудящі української, польської і єврейської національностей так дружно, з таким піднесенням відзначають річницю смерті генія польського народу. Вперше в історії цього міста зібрались вони, щоб віддати честь і пошану великій людині, якої творчість стала спільним добром усіх народів країни соціалізму.
Відкриває збори секретар Львівської організації Спілки радянських письменників України тов. Десняк.
— Міцкевич присвятив свою творчість боротьбі за кращу долю людства, — говорить він. — Мріяв про день, коли, визволені з кайданів люди заживуть щасливо, об'єднані почуттям братської солідарності і любові. Цей день прийшов 7 листопада 1917 року. Радянська влада дала людству більше, ніж мріяв Міцкевич. Дала трудящим волю, дала радість творчості та щастя. Міцкевич знайшов шлях до серця народу і його твори стали сьогодні здобутком широких трудящих мас великого Радянського Союзу. Сталося це завдяки мудрій політиці Комуністичної партії та її геніального вождя товариша Сталіна.
Після обрання президії слово для доповіді про життя і творчість Адама Міцкевича надається професорові Бой-Желенському. Доповідач, один з найвидатніших представників польської культури, помітно схвильований. Першим раз в його житті так урочисто, з таким ентузіазмом народ вшановує геніального польського поета.
— Вічний революціонер — спершу в поезії, а потім у житті, Міцкевич діждався великої години. Від Ленінграда по Батумі, від Тихого океану по Львів, як довга і широка наша чудова батьківщина, народи її віддають пошану Адамові Міцкевичу. В цьому є невимовно хвилююча велич, — каже професор.
Виступають представники української, російської літератури й науки.
На трибуні поет-орденоносець Максим Рильський:
— Адам Міцкевич чесно виконав обіцянку не лягти в могилу з безчинно заложеними руками. Він, як і Пушкін, як і Шевченко, полум'яно протестував проти соціальної неправди. Нехай же безсмертям горить у віках його ім'я!
Від імені Спілки радянських письменників СРСР передав присутнім привіт російський письменннк-орденоносець ТОВ. Лев Нікулін.
— Безсмертя Міцкевича, це безсмертя польського народу, — закінчив він свою промову.
Під бурхливі оплески присутніх приймається текст привітальних телеграм вождеві народів товаришеві Сталіну і керівникові більшовиків України товаришеві М. С. Хрущову.
Потім відбулася концертна частина вечора. 