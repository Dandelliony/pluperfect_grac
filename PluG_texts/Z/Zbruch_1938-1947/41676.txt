◦ ◦ ◦ ◦ ◦ ◦ ◦

З приводу смерти бл. п. д-ра Є. Петрушевича відправлено заходом Українського Допомогового Комітету у Кракові панахиди в обох українських церквах. В суботу 14. ц. м. в год. 18. о. д-р П. Хрущ, гр-кат. парох Кракова, відправив в сослуженні 4-ох священиків панахиду за душу бл. п. президента Української Національної Ради й Диктатора Західньої Области Української Народньої Республики. Церква була переповнена. На почесних місцях засіли: проф. В. Кубійович, Провідник УЦК, полк. А. Бізанц, д-р В. Загайкевич, голова УДК. у Кракові, члени УЦК. та інші визначні громадяни. Співав гарно український краківський хор. — В неділю 15. ц. м. в год. 9. о. Гриневич відправив в українській мові заупокійну панахиду за душу бл. п. д-ра Є. Петрушевича в українській православній церкві, що була переповнена українцями Кракова обох віроісповідань. — Співав гарно церковний хор.
Всі українські інваліди, зі світової війни, з визвольних змагань 1918—1920 років, вкінці з німецько-польської війни, зголосяться негайно в Українських Допомогових Комітетах, які роблять заходи виєднати для них ренту.
До поворотців з полону та Франції. Останнім часом напливає до Нім. Перемишля дуже багато українців робітників поворотців із робіт у Франції та чимало звільнених в полону вояків б. польської армії, в надії, що зможуть передістатися до своїх родин по совітському боці. Український Допомоговий Комітет в Нім. Перемишлі подає довідома, що тепер нема ніякої можливости перейти лєґальним способом на терени, зайняті совітами. Закордонні українські часописи прохаємо передрукувати цю нашу замітку. — Украінський Допомоговий Комітет у Нім. Перемишлі.
У Володаві відкривається державна 3-річна торговельна школа. Діти, що покінчили 14 рік життя та мають щонайменше освіту 7-ми клясової народньої школи повинні в якнайскорішому часі зголоситися. Також повинні зголоситися і ті, що вчилися вже у торговельних школах, і бажають продовжувати свою науку, бо для них передбачені вищі кляси. Дотепер до школи зголосилося 311 учнів.
Українська православна парохія в Берліні. Центральна Управа Української громади в Берліні, з ініціятиви якої повстала і вже успішно діє Українська Православна Парохія в Берліні, ніколи не мала наміру накладати політичне тавро на церковну орґанізацію, памятаючи слова Святого Письма: "Кесарево — Кесарю, Божіє — Богові". Українська православна парохія в Берліні має свій власний статут, від ніякої іншої орґанізації незалежний, приймає в останньому часі багато членів та змагає до ще кращого звеличання українських богослужень, дуже потрібних у Берліні, де невпинно зростає українська колонія. Участь православних членів Української Громади в Німеччині в життю згаданої парохії є така ж сама, як і участь членів греко-католиків в життю своєї греко-католицької парохії.
Масимальна ціна меду. Розпорядком уряду Ґен. Губернаторства з дня 9. 9. 1940 р. устійнено ціну меду на 6,40 зол. за і. кґ. Якщо мід продається у слоїках, дочислюється ще кошти слоїка, які муситься звернути за зворотом слоїка. 