◦ ◦ ◦ ◦

Верховне Командування Німецьких Збройних Сил повідомляє:
Як подало надзвичайне повідомлення, відділи німецьких наземних військ, зброї СС і словацькі з'єднання, підсилювані міцно авіяцією, розбили на цілому відтинку фронту сильно укріплені та густо розміщені оборонні позиції Ростова і після важких боїв узяли штурмом це важне, як комунікаційний і портовий осередок, місто. Очищування міста з решти ворогів іще ведеться.
На великому закруті Дону піхотні дивізії та швидкісні з'єднання зломили спротив ново-уведених у бій совєтских відділів. 69 танків і 29 гармат знищено.
На північний захід від Воронежа розбито протинаступом сильні ворожі атаки. Бойові та штурмові летунські з'єднання брали участь у боях і завдали ворогові важких утрат.
На фронті Волхова та перед Ленінградом заломились поновлені ворожі наступи. Артилерія розбила ново-приготовлені позиції.
На фронті Ледового океану поборювала авіяція пристані підводних човнів і воєнні споруди воєнного порту Полярне з добрим успіхом.
Совєти втратили вчора 83 літаки. 7 власних літаків пропало.
В Єгипті тривають завзяті бої на позиції Ель-Алямайн.
Італійські відділи зайняли оазу Сіва. З'єднання німецьких та італійських літаків атакували знову з особливим наслідком підчас боїв. У повітряних боях над пустинею протилетунською артилерією та підчас налетів на острів Мальту збито 18 ворожих літаків.
У боротьбі проти Великобританії поцілила авіяція в денних і нічних налетах бомбами фабрики летунської зброєневої промисловости, летовища та важливі з воєнного погляду споруди в середній і східній Англії. Над побережжям окупованої західної смуги втратив учора ворог 9 літаків.
Фінське воєнне звідомлення.
ГЕЛЬСІНКІ, 24 липня — Підчас завзятих боїв, що відбувалися в останніх днях у західній частині Карельської вузини, ворог пробував захопити одну нашу базу. Досвіта почав він завзято цю базу та її околицю обстрілювати з гармат і гранатометів, а водночас пробився крізь застави і вірвався в наші становища. Підчас заїлої рукопашної боротьби, підчас якої ворогові наспівали постійно нові відділи, частина нашої залоги уступила з бази і негайно опісля спинила ворога. Протинаступом, який повели наші війська пополудні, цю базу знову відбито. Негайно опісля ворог поновив ще більшими силами, при ще сильнішому гарматньому обстрілі свої атаки і вдерся щераз у цю базу, але у висліді наших протиатак продержався у ній тільки годину. В тому ж дні база перейшла щераз з рук до рук і врешті чергового ранку наші війська відбили її та задержали. Ворог гуртувався ще двічі до атаки на неї, але наші гармати розігнали його. З ворожого боку у цих боях брали участь три полки піхоти одної дивізії, спеціяльні відділи одної дивізії і щонайменше 14 батерій гармат, які вистрілили підчас бою коло 15 тисяч гранат. Втрати ворога у базі та в безпосередній околиці її дійшли до кількох сот убитих, наші втрати — убитих 12 старшин, підстаршин і вояків. Серед них геройську смерть найшов сотник Тоффер, що командував третім протинаступом з метою відбити базу.
У східній частині вузини Авнус наші війська добули одне село, розбудоване у базу. Ворог втратив при цьому в убитих коло 100 людей. Крім цього взято 20 полонених. Протинаступ ворожої сотні відбито.
На східному фронті нічого замітнішого.
Передучора ввечері і вчора вранці наші прибережні батерії почали обстрілюватись з двома ворожими відділами фльоти, що плили у Кронштадському заливі. Підчас сутички, в якій з ворожого боку брали участь фортові батерії кронштадської твердині, поцілено один ворожий корабель стрільном важкої артилерії. Наші батерії не мали ніякої шкоди.
Наші ловецькі літаки збили 21-го липня в боях у повітрі над вузиною Авнус одну ворожу ловецьку машину типу "Ляг З". В останніх 24-ох годинах несприятливі атмосферичні умовини не дозволяли на летунську діяльність. 