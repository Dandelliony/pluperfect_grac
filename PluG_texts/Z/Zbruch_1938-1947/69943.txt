◦ ◦ ◦ ◦

Верховне Командування Німецьких Збройних Сил повідомляє:
В області долішньої Кубані взяли німецькі й румунські війська, не зважаючи на запеклий ворожий опір, завзято оборонювані місцевості Кримську й Курчанську. Також на Кавказі, хоч ворог завзято оборонявся, без уваги на важкі атмосферичні й теренові умовини, відкинено його з укріплених гірських становищ.
На схід від В'язьми і біля Ржева заломилися численні большевицькі атаки, підтримувані бронемашинами. Також на південний схід від Ільменського озера і під Ленінградом не повелися місцеві атаки противника. У Фінській затоці потоплено бомбовим поцілом ворожий виловлювач мін. На далекій півночі поборювала авіяція аеродром біля Мурманська, як теж військові табори на Рибальському півострові. Потоплено малий фрахтовий корабель.
На Східному фронті збито вчора в повітряних боях і протилетунською артилерією 98 ворожих літаків, 6 інших знищено на землі; 6 власних машин пропало.
На південному анґлійському побережжі осягнули легкі німецькі бомбовики підчас денної атаки, точні попадання на важні воєнні споруди.
Над бельґійським побережжям Каналу збили винищувачі один британський літак; воєнно-морська артилєрія зістрілила в західній частині Балтійського моря 4 британські бомбардувальники.
Фінське воєнне звідомлення
ГЕЛЬСІНКІ, 22 серпня. З головної кватири фінських збройних сил повідомляють:
На усіх відтинках бойового фронту — звичайна вогнева діяльність піхоти та артилерії, дещо живіша розвідочна діяльність ворога, головно на південному відтинку східного фронту.
На фронті над Свіром зістрілила фінська наземна протилетунська оборона ворожий бомбовик, типу СБ-2, а недалеко від берега Ладожського озера знайдено один совєтський водо-літак, що примусово приземлився.
Два ворожі літаки бомбардували останньої ночі Сортаваля. Три особи були легко ранені; повстали деякі матеріяльні шкоди.
Італійське воєнне звідомлення
РИМ, 22 серпня. — З головної кватири італійських збройних сил повідомлено:
На єгипетському фронті не діється ніщо замітне.
Повторювані атаки британських літаків на наші конвойні валки на Середземному морі не мали ніякого успіху. Кораблі продовжували свою плавбу дальше та досягли призначених їм пристаней.
Ескадри літаків, що супровожали конвойну валку, встрянули негайно в бій та збили в повітряному бою без власних втрат 5 ворожих літаків. 6-ту машину зістрілив розвідувальний літак. Два інші літаки зістрілила протилетунська артилерія з покладів наших есмінців. У полум'ї впали вони у море.
Заворушення на півночі Індії 
МАДРИТ, 22 серпня. — З Індії приходять нові вістки про англійські терористичні засоби у відношенні до індійського населення. Англійська інформаційна служба повідомила про арештування чергових дев'ятьох членів конґресової партії, в цьому одної жінки. Знову ж "Дейлі Мейль" приніс вістку, що 14 націоналістичних індійських часописів, протестуючи проти загострення англійської цензури, перестало виходити друком. Врешті індійська радіостація з Шонану (Сінґапур) повідомила, що заворушення поширилися в Індії і на північно-західні провінції та що англійський уряд приневолений був вислати туди військові підкріплення. 