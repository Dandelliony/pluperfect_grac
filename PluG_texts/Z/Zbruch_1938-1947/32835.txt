В бібліотеці Академії Наук УРСР

Бібліотека товариства ім. Шевченка у Львові перетворена на філіал Академії Наук УРСР. Тут зібрано кількасот тисяч дорогоцінних творів світової класики. Особливий інтерес являє багатюща колекція автографів великих письменників.
Зокрема тут є автографи Тараса Шевченка, Л. Глібова, М. Драгоманова, Лесі Українки, Олени Пчілки, Ів. Нечуя-Левицького, М. Вовчка, М. Салтикова-Щедрина. Найбільше тут зберігається автографів великого українського поета-революціонера Івана Франка.
Зараз бібліотека поповнює свої фонди. З різних міст Радянського Союзу сюди надходять книжки. Тут твори класиків марксизму-ленінізму за тримання яких ще не так давно в Західній Україні жорстоко переслідували, твори видатніших радянських письменників українською, російською, єврейською, молдавською і багатьма іншими мовами народів, що населяють СРСР.
Зокрема на полицях бібліотеки з'явилися "Питання ленінізму" Й. В. Сталіна, зібрання творів В. І. Леніна, "Короткий курс історії ВКІІ(б)", "Національне питання" В. І Леніна, "Анна Каренина" Л. Толстого єврейською мовою.
В невеличкій читальні при бібліотеці завжди людно. Тут можна зустріти вже сивіючого видатного ученого академіка Михайла Степановича Возняка і молодих студентів, історика університету І. Герасимчука і єврейського письменника Давида Кенігсберга та багатьох інших.
Багаті скарби бібліотеки чекають на глибоке ознайомлення і розроблення матеріалів і документів, що зберігаються в ній. 