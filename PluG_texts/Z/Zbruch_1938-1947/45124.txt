Перед виборами

Товариш Й. В. Сталін зареєстрований кандидатом в депутати Верховної Ради Молдавської РСР по Ленінському виборчому округу №264 м. Кишинева. Трудящі Молдавії 11 грудня одержали радісну звістку: товариш Сталін дав згоду балотуватися в депутати Верховної Рада Молдавської РСР.
Окружна виборча Комісія постановила:
Зареєструвати для балотування в депутати Верховної Ради Молдавської РСР по Ленінському виборчому округу №264 м. Кишинева виставлену загальними зборами працівників управління Кишинівської залізниці, загальними зборами робітників і службовців електростанції Кишинева, на яких були присутні 517 чоловік, кандидатуру в депутати Верховної Ради Молдавської РСР товариша Сталіна Йосифа Віссаріоновича, рік народження 1879, члена ВКП(б), генерального секретаря ЦК ВКП(б), який проживає в місті Москві. Товариш В. М. Молотов зареєстрований кандидатом в депутати Верховної Ради Молдавської РСР по Бєльцському центральному виборчому округу №124.
11 грудня окружна виборча комісія Бєльцського Центрального виборчого округу №124 одержала радісне повідомлення, що товариш Молотов дав згоду балотуватися в депутати Верховної Ради Молдавської РСР.
Окружна виборча комісія одноголосно постановила:
Зареєструвати для балотування в депутати Верховної Ради Молдавської РСР по Бєльцському центральному виборчому округу №124 виставлену загальними зборами колективів робітників і службовців Бельцських цукрового і спиртового заводів, будівників міста кандидатуру товариша Вячеслава Михайловича Молотова, члена ВКП(б). Голову Раднаркому СРСР і Наркома закордонних справ СРСР, який проживає в м. Москві.   