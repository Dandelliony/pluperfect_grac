◦ ◦ ◦ ◦ ◦ ◦ ◦

Буфети на виборчих дільницях. Торговельні організації нашого міста — міськторг, міське споживче товариство і райспоживспілка зайнялись справою забезпечення приміщень всіх виборчих комісій буфетами на день 15 грудня. Буфети працюватимуть від 6 години ранку до 12 годин ночі. Кожному буфетові відпускається харчових продуктів, кондвиробів та ріжних товарів на суму понад 5000 крб.
Комсомольці школи ім. Шолом Алєйхема. Велику роль в житті школи ім. Шолом Алейхєма відіграє комсомольська організація. Вона бореться за покращення учоби та зміцнення шкільної дисципліни. Найкращі учні школи Амстер, Розінер і Гіршгорн є комсомольцями. Всі 11 членів ЛКСМУ — відмінники навчання.
Комсомольський комітет приділяє багато уваги піонерському загонові, в наслідок чого значно пожвавилась піонерська робота. Ряди піонерських ланок зросли за рахунок кращих вихованців школи. Організація взяла шефство над неповно-середньою школою ім. Кірова, де вже організовано піонерський загін та групу жовтенят. Молодшим піонервожатим висунуто учня VII класу Якубовича. В цій же школі всі комсомольці працюють агітаторами на виборчих дільницях. В приміщенні школи вони проводять регулярне заняття з виборцями. М. Бразінова, секретар КСМ організації 