◦ ◦ ◦ ◦ ◦ ◦ ◦

Повідомлення італьянського командування
РИМ, 28. (ТАРС). Агентство Стефані передає таке зведення італьянського командування:
"Наші повітряні з'єднання піддали вчора вдень запеклому бомбардуванню нафтові сховища Хайфи. Пошкоджені станції залізниці і новий нафтоперегонний завод. Всюди виникли великі пожежі. Всі наші літаки вернулись на свої бази.
В Північній Африці противник зробив повітряний наліт на Дерну (Лівія). Було пошкоджено невелике транспортне судно, гружене лісом; решта пошкоджень незначні. Убито два чоловіка і 5 поранено.
В Східній Африці противник зробив повітряні нальоти на Харар (Абіссінія), де пошкоджено туземний воєнний госпіталь, і на Дессі (Абіссінія), де пошкоджено санітарний пункт місцевого гарнізону; убито 8 чоловік і коло 20 поранено.
Один літак противника був збитий. В Массауа (Ерітрея) пошкоджена тюрма. Матеріальні збитки незначні. Серед в'язнів убито 9 чоловік.
Самольоти противника, які прилітають по-старому з боку швейцарського кордону, зробили нальоти на П'ємонт і Ломбардію. В наслідок ефективних дій повітряної і наземної оборони, вони скинули лише кілька запалювальних бомб невеликого калібру біля Нікеліно поблизу Туріна, де загорілась одна з ферм.
РИМ, 28. (ТАРС). Агентство Стефані передає комюніке італьянського командування, в якому додатково повідомляється: "Англійські літаки скинули в ніч на 26 серпня поблизу Кастельново, в провінції Павія, 17 запалювальних і 11 фугасних бомб. Був убитий один селянин і другий поранений."
Англійське спростування
ЛОНДОН, 28. (ТАРС). Як передає агентство Рейтер, в лондонських авторитетних колах заявляють, що німецьке повідомлення про потоплення англійського есмінця класу "Вайкаунг" не відповідає дійсності.
Іноземні літаки над Швейцарією
БЕРЛІН, 27. (ТАРС). Німецьке інформаційне бюро передає повідомлення швейцарського телеграфного агентства про порушення нейтралітету Швейцарії англійськими літаками в ніч на 27 серпня. В повідомленні говориться, що "літаки пролетіли між Женевою і Клейнлютцелем в загальному напрямі з півночі на південь. Покидаючи швейцарський повітряний простір, вони пролетіли між Женевою і Беллінцона. Кордон був порушений в 15 місцях. У багатьох пунктах зенітна артилерія вступала в дію, на зворотному шляху літаки знову проникли в Швейцарію між Кіассо і Женевою, прямуючи на північ і північний захід. Вони покинули швейцарську територію, пролетівши між Бонфоль і Женевою. Під час зворотного польоту літаків, зенітна артилерія відкривала по них огонь. Кілька чоловік були поранені осколками снарядів".
Воєнні дії в Китаї
В північному Китаї в провінції Шаньсі триває наступ китайських військ. Після запеклих вуличних боїв китайцям удалось вибити японців з важливого стратегічного пункту Нянзигуань (на кордоні провінцій Шаньсі і Хебей).
Бої відбуваються також в південно-західній частині провінції Хебей. Ділянка залізниці між Сіньле і Чжендіном зруйнована китайцями. Під час боїв у цьому районі японці зазнали великих втрат. Китайці захопили 23 полонених і значні трофеї.
Агентство Сентралньюс повідомляє, що в Ліньфинь прибуло 5.000 поранених японських солдатів. Евакуація поранених провадиться з південної і східної частини провінції Шаньсі.
В північній частині провінції Хенань активну допомогу китайським військам і партизанам подають селянські загони самооборони. Недавно в повіті Цісянь селянські загони кілька днів вели бої з великою частиною японських військ. Останні втратили убитими 130 солдатів і офіцерів.
В центральному Китаї
В провінції Аньхуей успішно розвивається наступ китайських військ на північний-схід від Аньціна. Бої розгорнулись на підступах до міста Увей.
В південному Китаї
Ранком 26 серпня кілька японських кораблів висадили десант З кількох сот чоловік на південний-схід від Луфина. Китайська берегова оборона чинить японцям впертий опір. 28 серпня (ТАРС).
Інцидент на румуно-угорському кордоні
НЬЮ-ЙОРК, 27. (ТАРС). Як передає агентство Юнайтед Пресс з Будапешта, в угорських колах заявляють, що румунські війська відкрили огонь по угорських прикордонниках біля пункту Лайостанья на схід від Сегеда.
Підвищення цін на м'ясо і хліб в Румунії
БУХАРЕСТ, 28. (ТАРС). Протягом двох останніх днів в Бухаресті було дано розпорядження про підвищення цін на хліб і м'ясо. Так, наприклад, ціни на булку в 700 грамів підвищені на 1 лею. Ціна 1 кгр. м'яса підвищена на 2 леї.
Заява Рузвельта про виробництво літаків у США
ВАШІНГТОН, 28. (ТАРС). Деякі сенатори заявили, що виробництво воєнних літаків у США продовжує відставати. Коментуючи ці заяви, Рузвельт в розмові з представниками преси повідомив, що тепер для армії і військово-морського флоту будується понад 10 тисяч літаків. Рузвельт далі вказав, що до січня 1941 року буде налагоджене виробництво більше 13 тисяч машин за рік, а до 1942 року — 36 тисяч за рік.
Заходи французького уряду
НЬЮ-ЙОРК, 28. (ТАРС). За повідомленням агентства Ассошіейтед Пресс в центральній Франції знаходяться 600 тис. ельзаських біженців і 200 тис. демобілізованих ельзаських солдат. Агентство указує, що французький уряд розробляє план, за яким ельзасцям, не бажаючим повернутися на свої попередні місця, будуть запропоновані покинуті ферми, розкидані по всій країні і які мають понад 1 млн. акрів землі. Агентство відмічає, що більшість біженців виявила бажання повернутися в Ельзас і Лотарінгію. 