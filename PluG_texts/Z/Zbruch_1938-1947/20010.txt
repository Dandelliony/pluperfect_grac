◦ ◦ ◦ ◦ ◦ ◦ ◦ ◦ ◦ ◦

Концентрація німецької армії на словацькому кордоні.
"Ню Кронікл" повідомляє, що німецькі штурмовики Ф.С. із Братислави, які переходять на другий бік Дунаю, заявляють словакам, що в середу Гітлєр увійде на Словаччину.
"Дейлі Експрес" повідомляє, що над словацькою границею згуртовано 10.000 штурмовиків, крім того концентрують теж на німецькому боці правильні військові частини.
Словацькі німці дістають зброю з Відня.
Отсі згадані часописи пишуть, що з другого боку Дунаю доставляють зброю до Братислави, що нею в першу чергу користуються словацькі німці. 11. ц. м через міст переїхало вантажне авто зі зброєю. 12. ц. м. доставлено знову німцям 1.500 крісів.
Прага боїться, щоб німці не зайняли Брна.
ПРАГА. В тутешніх політичних колах побоюються, щоб німецька армія не зайняла в найближчих днях Брна.
Канцлєр Гітлєр у Відні.
БЕРЛІН. ПАТ. Канцлєр Гітлєр виїздить завтра до Відня, щоб узяти там участь у дефіляді, яка відбудеться в середу з нагоди роковин Аншлюсу.
Протинімецький виступ в Чехії.
"Дойче Нахріхтен Біро" подає описи протинімецькх виступів у Брні, підкреслюючи, що їх спричинили чеські комуністи. Чеські офіціяльні кола заперечують ці вістки. Німецьке пресове бюро пояснює це в той спосіб, що переведення в життя ухваленої у Празі марксистської акції не стріне більших перешкод, якщо не зміниться становище відповідальних кол. Також і німецька преса подає великі описи протинімецьких виступів у Чехії та на Моравії.
"Берзен Цайтунґ" повідомляє про переведений учора вечором напад чехів на ґімнастичну галю німців. Наступ чеської юрби відбила німецька міліція. Інші німецькі часописи подають описи протинімецьких виступів чехів у Словаччині, в якій нападають уже не тільки на словаків, але й на німців. В Іґляв є 40 ранених. Протинімецькі виступи були в Оломовці, Брні і Празі.
Закордонні капітали шукають льокат у Карпатській Україні.
ХУСТ. КУП. До Хусту приїхало кількох представників американських капіталістичних кол, щоб пізнати господарські умовини та можливість льокати капіталів. У такій самій справі приїхав до Хусту український капіталіст з Осльо В. Семчишин.
Німецьке свято поляглих у Хусті.
ХУСТ. КУП. На військовому цвинтарі в Хусті на німецьких могилах зложили німці вінець. В часі тої церемонії промовили: новий нім. консуль Гофман і представник нім. меншини інж. Ольдофреді. 