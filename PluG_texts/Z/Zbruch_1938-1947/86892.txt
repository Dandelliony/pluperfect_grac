◦ ◦ ◦ ◦ ◦ ◦ ◦ ◦ ◦ ◦

Українські радіопередачі. Сьогодні, в середу, 9, лютого, в часі від год. 17.15 до 17.45 концерт для розваги у виконанні жіночого вокального квартету "Богема", Ворнса Шейка (ксильофон) і д-ра Володимира Касараби (фортепіянний супровід). — В четвер, 10-го лютого, теж у часі від год. 17.15 до 17.45 передача історичних і жартівливих народних пісень у виконанім хору Євгена Козака та бандуриста Зиновія Штокалка.   І. Вечір з приводу ювілею О. Олеся. Старанням Спілки Українських Письменників відбудеться в п'ятницю, 11-го лютого, в год. 17.30 вечора в світлиці Співробітників Відділу Культурної Праці УЦК — Літературно-Мистецький Клюб при вул. 29-го Червня ч. 10/І. п. — Перший Вечір Спілки з приводу ювілею літературної діяльности О. Олеся, на якому відчитають доповіді: член Спілки проф. Г. Костюк: "Підсовєтська критика про О. Олеся" і письм. Ю. Косач: "О. Олесь і сучасна українська поезія".   Масонерія в українському письменстві. В суботу, 19-го ц. м., в год. 17.30 вечора відбудеться старанням Спілки Українських Письменників у Світлиці Співробітників Відділу Культурної Праці УЦК — Літературно-Мистецький Клюб при вулиці 29-го Червня ч. 10/І. п. — доповідь проф. д-ра В. Щурата п. н.: "Масонерія в українському письменстві".   Музей гіґієни. Музей Гіґієни Психотехнічного Закладу міста Львова, Гандельсштрассе 4, II. пов., відкритий щоденно від год. 9—12 і від 14—16, в суботи, неділі і свята від год. 9—12. Ціна квитків 2.— зл. від особи, для молоді і військових 1.— зл., збірні прогулянки від 20 осіб 0.50 зл. за особу. Музей повинні відвідувати широкі шари громадянства, а зокрема батьки, вчителі, виховники й школи.   Увага, лещетарі! Львів, 8-го лютого. В неділю, 13-го ц. м. відбудеться лещетарська прогулька до Винник. Просимо всіх, що мають лещетарський виряд, а головно таборовиків зі Славська і з Криниці, явитися на збірці цієї неділі, о год. 9-ій рано, в домівці УТТ IV. Личаків, вул. Круп'ярська 10.   Плавацькі змагання в критій плавальні. Львів, 8 лютого. Референтура Тіловиховання УЦК, Ланка плавання організує з початком березня ц. р. в критій плавальні у Львові, плавацькі змагання при співучасти львівських і краєвих плазунів. Програма змагань передбачує плави 50 м. і 100 м. стилями: довільним, грудним і горілиць для жінок і чоловіків. Плав 25 м. довільним стилем (перший крок) для осіб, що вперше стають до змагань, або в давнішому "першому кроці" не осягнули трьох чолових місць. Плав 25 м. довільним стилем для юначок і юнаків. Гінці 4х100 м. стилем кроль і гінці 10х50 м. довільним стилем чоловіків. Гінці 3х100 грудним стилем і гінці 10х50 довільним стилем жінок. Поодинокі плавуни будуть могли стартувати що найбільше в трьох плавах, позатим в гінцях без обмеження. — Скоки до води, довільно вибрані. Зголошення до змагань приймає Р. Т. УЦК., вул. Семинарії 18. до 25-го включно. Зголошенева такса 3 зл. від особи.   Сходини шахістів УТТ І. Львів, 8-го лютого. Провід УТТ І. повідомляє, що сходини шахістів УТТ І. відбудуться 10 лютого (в четвер) в год. 13 в домівці Т-ва, Руська 20. З огляду на те, що розпочинаються розгривки за першість західного шахового кругу першунів та зогляду на важність нарад, явка всіх членів обов'язкова.   Львівські вісті   