◦ ◦ ◦ ◦

Спис населення. 1-го березня ц. р. буде переводитися спис населення. Звертаємо увагу, що списовою одиницею є одно мешкання без огляду на кількість осіб, чи родин, які в ньому мешкають. Одночасно завважуємо, що спис буде проводитися за національністю, а не поіменно і не за віросповіданням.
Цікавий реферат у Клюбі. Спілка Праці Українських Письменників влаштовує сьогодні в четвер, 25 ц. м., у приміщенні літературно-мистецького Клюбу (вул. 29. Червня ч. 10.) в год. 18-ій (шостій) ввечір, реферат м-ра Омеляна Пріцака на тему: "Переломові моменти в історії України".
Святочний приділ масла. Велика більшість українців нашого міста вибрала вже святочний приділ масла. Залишилася ще деяка частина мешканців Львова, яка масла не вибрала. Тому закликається всіх українців, які не одержали досі святочного приділу масла, щоб до кінця місяця лютого вибрали цей приділ, бо Український Комітет закінчує вже цю акцію. Асигнати на масло видається в бюрі Українського Комітету Бурґпляц, б. пл. Домбровського ч. 3, І. пов. Принести з собою харчові картки з місяця січня ц. р.
Приклади гідні наслідування. З нагоди весілля лісничого Петра Радкевича з п. Олександром Максимяк в Товшеві, зложили весільні гості на руки сотника Української Поліції Прудиуса суму 1.000 зл. на Фонд Українського Студентства. — З нагоди вінчання п. Анни Маршалок, доньки Андрія в Ляшках Мурованих, зложили весільні гості суму 230 зл. на українських полонених. — Громадяни села Скнилівок зложили на руки мужа довір’я УК п. М. Гриневича суму 513 зл. на українських полонених. — Підчас весілля молодої пари, Марії та Михайла Процків, у селі Жукові, обертинського району, коломийської округи, за ініціятивою п. Івана Федорака та Домбровського, присутні гості зложили на Фонд Українського Студента 130 зл. 