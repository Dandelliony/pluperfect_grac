— Арештування в Почаєві. — Поліцай під колами трамваю. — На очах публики крокодиль зїв хлопця. — Кара смерти у Франції.

— Арештування в Почаєві. Дня 24. червня слідчий суддя окружного суду прибув до Почаєва, перевів ревізію в українській Овочарській Кооперативі і видав наказ про арештування голови управи кооперативи М.Свідерського, якого перевезли з Почаєва до кремянецької вязниці, але по 4 днях випустили на волю. Причина ревізії та арештування невідома.
— Поліцай під колами трамваю. На пшодовніка П.Кашубу, який вийшов з команди поліції при вул. Казимирівській ч. 35 і переходив на протилежний бік вулиці до трамвайної зупинки, наїхав інж[енер] Мальчевський своїм самоходом. Поліцай упав на вулиці. Саме тоді з вул. Городецької надїхав трамвай і штовхнув його сильно. Важко раненого поліцая відвезли до шпиталю. Інж. Мальчевського переслухала поліція.
— На очах публики крокодиль зїв хлопця. Під селом Шиляль в Горішнім Єгипті крокодиль схопив хлопця, який купався з іншими дітьми, і зїв його на очах мешканців села та поліції, що стріляла до нього з крісів майже дві години. Одначе крокодиль преспокійно пливав  по воді і щойно по двох годинах пірнув під воду.
— Кара смерти у Франції. Француський уряд оголосив декрет про введення кари смерти за злочини проти безпеки і за злочини шпигунства в мирному часі. 