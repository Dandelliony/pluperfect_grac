◦ ◦ ◦ ◦ ◦

В області Дінця та на фронті на Схід від Харкова заломилися численні, ведені великими силами наступи ворога. На інших місця бої ще тривають.
У повітряних боях зістрілили німецькі ловецькі літаки 22 совєтські літаки. У боях за летовища знищено на землі 9 літаків.
Підчас налетів на ворожі постачальні шляхи поцілено важко тільки в області Валдаї 36 транспортних поїздів. Бойові літаки поцілили бомбами найважчого калібру підчас нічних налетів на Рибінськ тамошній авіяційний завод.
У Північній Африці відкинено британські розвідувальні відділи. Успішні налети авіяції були звернені передусім на пристаневі споруди Тобрука. На летовищі Гамбуті знищено на землі 4 британські літаки.
Ворожі летовища на острові Мальта бомбардовано вдень і вночі.
У боях проти Великої Британії побито останньої ночі розривними і запальними бомбами пристаневі полоси коло Гумби і Тайну. Німецькі ловецькі літаки знищили на англійському південному побережжі 6 бальонних запор та спалили поцілами з покладової зброї один малий торговельний корабель.
Підчас налетів британської авіяції на зайняті західні області. м. ін. також на Париж, зістрілено вчорашньої днини у повітряних боях та протилетунською артилерією 8 ворожих літаків.
Британські бомбовики напали ніччю на 9 березня на декілька місцевостей Західної Німеччини. Цивільне населення мало незначні втрати. Пошкоджено більшу кількість публичних будинків. Зістрілено 4 налітаючі літаки.
В Ню-Йорку заряджено строге затемнення вікон. Особливо відноситься це до Бродвею. Погасили також всі світляні реклями.
Перші три місяці японсько-американської війни
ТОКІО, 10 березня. — Японські сили висадилися вчора в Новій Гвінеї. Крім того, японська авіяція затопила на водах на Схід від Нової Гвінеї американську авіоматку.
ТОКІО, 10 березня. — Австралійський прем'єр Кертін скликав австралійський парлямент, щоб спільно з послами обдумувати оборону загроженої японцями Австралії. Австралія вже відрізана з півночі і сходу від закордону.
ТОКІО, 10 березня. — За час від 1-го до 5-го березня затопили японці 25 ворожих кораблів.
ТОКІО, 10 березня. — До японського війська зголосилося кількадесять тисяч корейців. Корейці ввесь час дуже запопадливо розбудовують воєнний промисл для Японії.
ТОКІО, 10 березня. — Учора проминули перші три місяці американсько-японської війни. Американська преса стверджує, що для ЗДА настала сумна дійсність. Американці намагаються оправдати свою поразку величезними віддалями, наче б ті самі віддалі не обов'язували також й Японії. — Японський прем'єр Тойо виголосив промову — подяку японській збройній силі за геройські перемоги.
Ява скапітулювала
ТОКІО, 10 березня. — Сьогодні піддалися всі ворожі збройні сили на Яві японцям. Японці заволоділи цілою Явою. В японські руки попало безліч полонених і воєнного матеріялу.
БЕРЛІН, 10 березня. — У столиці Манджурії підписано нову німецько-манджурську господарську умову.
Уряд Голяндської Індії втік з Яви до Австралії
ТОКІО, 10 березня. — В Японії певні, що після зайняття Батавії буде повний розвал оборони Яви.
ТОКІО, 10 березня. — Японські морські літаки поцілили шістьома бомбами коло острова Балі ворожу авіяматку. Поцілений корабель похилився на бік.
ТОКІО, 10 березня. — Згідно з вислідом перепису населення з березня 1941 р. Індія має 388,8 міліонів жителів. За 10 років збільшилося це населення в 15%.
ТОКІО, 10 березня. — Японці заняли південне побережжя Яви. Ліквідують залишки ворожих сил. — Ява не має вже ніякої сполуки зі світом.
ТОКІО, 10 березня. Голяндсько-індійський уряд Мука втік з Бандоенгу на Яві до південної Австралії. 