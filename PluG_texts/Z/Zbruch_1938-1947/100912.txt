◦ ◦ ◦ ◦

По Львову і області   Готуються до Жовтневих свят. Гуртки художньої самодіяльності львівського Палацу культури залізничників за останній час значно пожвавили свою роботу. Крім культурного обслуговування залізничників в Палаці культури, гуртківці часто виступають з цікавими номерами безпосередньо на виробництві, в цехах і бригадах залізничного вузла і відділення. Зараз самодіяльні гуртки розгорнули діяльну підготовку до Жовтневих свят. Вони готують нові п'єси, пісні тощо. Особливо активну участь в підготовці до свят бере російський драматичний колектив під керівництвом тов. Балабанова, а в гуртківців тт. Степанова, Нечипоріна, Айрапетов та інші.   Огляд військово-фізкультурної підготовки. В Краківці відбувся огляд військово-фізкультурної роботи в школах району. В цьому огляді взяли участь понад 500 учнів старших класів неповних середніх і середніх шкіл. Вони наочно продемонстрували свої успіхи і досягнення в галузі військового навчання і фізичної підготовки. Найкращі наслідки показала учні Нагачівської неповної середньої школи. За досягнуті успіхи цій школі було вручено перехідний Червоний прапор райкому КП(б)У і райради депутатів трудящих.   100 тисяч карбованців допомоги багатодітним. В третьому кварталі цього року багатодітним і одиноким матерям Залізничного району м. Львова виплачено біля 100 тисяч карбованців державної допомоги. Тільки в вересні допомогу одержали 135 матерів району в сумі 28 тисяч карбованців.   Концерти для дітей. Недільні концерти для школярів і дітей дошкільного віку запровадила Львівська філармонія. Кожної неділі артисти філармонії виступають в дитбудинках, школах і в залі консерваторії. Програми цих концертів різноманітні і цікаві: тут і художнє читання оповідань і віршів Маршака, Міхалкова, Чуковського та інших письменників і поетів, співи та балет, виступи музичних ансамблів і показ циркових номерів тощо. Під час антрактів масовики і витівники провадять з юними глядачами масові гри.   Нові артілі і майстерні побутового обслуговування. До кінця цього року в області буде створено ряд нових артілей і майстерень побутового обслуговування населення. Так, найближчими днями розпочнуть свою роботу нові артілі облпромради, які виготовлятимуть трикотажні, керамічні, чавунно-ливарні та інші вироби. В Краковецькому районі розпочинає працювати ткацька артіль. Крім цього, у Львові відкривається 10 нових майстерень для побутового обслуговування населення і 4 спеціальних майстерні, які обслуговуватимуть виключно інвалідів Вітчизняної війни. В зв'язку з організацією нових артілей і майстерень облпромрада значно збільшить випуск товарів широкого вжитку, яких до кінця року буде випущено на суму до 7 міліонів карбованців.   Санаторії для туберкульозних дітей. У Львові відкрилися два санаторії для дітей хворих туберкульозом. В них лікуватимуться діти шкільного та дошкільного віку. Санаторії розраховані на 50 чоловік кожний. Вони гарно обладнані, укомплектовані, висококваліфікованими лікарями та медичним персоналом.   Майстерня художньої вишивки. За останній час Львівська художньо-промислова артіль ім. Лесі Українки домоглась значних успіхів в своїй виробничій діяльності. Артіль виробляє чоловічі і дитячі сорочки, жіночі сукні, блузки тощо. В цьому році члени артілі вже випустили продукції на 260.000 карбованців в незмінних цінах. 9-місячна програма виконана на 166 процентів. Готуючись до 28 річниці Великої Жовтневої соціалістичної революції, члени артілі зобов’язались виробити продукції ще на 42.000 карбованців і до Жовтневих свят виконати річний план.   Гастролі артистів філармонії в західних областях УРСР. Після місячної гастрольної поїздки по західних областях України, до Львова повернулась бригада артистів філармонії. Вона побувала в Станіславі, Дрогобичі, Чернівцях та інших містах, в яких виступала з великою концертною програмою. Днями в міста західних областей України виїхала друга бригада артистів філармонії на чолі з лауреатом всеукраїнського конкурсу вокалістів солістом Львівського театру опери і балету П. Карнелюком. Протягом місяця бригада гастролюватиме в Станиславі, Коломиї та Чернівцях. В її програмі: українські народні пісні, оперні арії, пісні радянських композиторів, танці, художнє читання.   Півміліона квітів. Півміліона квітів виростили для озеленення Львова працівники оранжереї №3 тресту зеленого будівництва. Весною ці квіти були висаджені в парках, скверах і на вулицях міста. В оранжереї тепер розгорнулись роботи по підготовці до зими. В горшки висаджуються з клумб квіти, ремонтуються теплиці, для отеплення яких удосконалюється газова мережа. Крім того, вже завезено біля 100 тонн палива. Протягом зими в теплицях і оранжереях тресту буде вирощено теж понад півміліона різних квітів: хризантем, примул, рож та інші; які наступної весни прикрасять міські сквери і парки.   Вільна Україна 