◦ ◦ ◦ ◦ ◦

Шевченкові роковини. Знагоди близьких Шевченківських роковин вітрини львівських книгарень виповнені творами Кобзаря.
Шевченківський концерт по радіо. 7-го березня ц. р., в 20-ій год. европейського часу радіовисильня у Празі передаватиме Шевченківський концерт, що його влаштовує празька українська кольонія під протекторатом Українського Вільного Університету.
Вистава для молоді. Післязавтра, в суботу, 21-го лютого, в 3-ій год. пополудні Український Театр у Львові ставить п'єсу на 3 дії (7 картин) К. Гупала п. н."Тріюмф прокурора Дальського" для української шкільної молоді.
"Пер Гінт". Післязавтра, в суботу, 21-го лютого у Львівському Оперному Театрі — прем'єра балету "Пер Гінт" за Генрихом Ібзеном. Музика Гріга. Балетмайстер: Вігілев. Диригент: Я. Барнич.
Косметичні курси. У будинку при вул. Замойського ч. 3 ведуться вписи до ще одної жіночої школи у Львові, а саме: на косметичні курси, що незабаром розпічнуть науку. На курси приймають жінок по 18-тому році життя та по закінченні 4-ох кляс гімназії (мала матура) або 8 кляс десятирічки. До вписів треба залучити життєпис.
Музична школа. Згідно з розпорядком Відділу Науки та Навчання відбуваються вписи до державної музичної школи з українською мовою навчання у Львові. Вписи почалися 10-го лютого 1942 р. при Одеонгассе 5 (вул Шашкевича). Зголошення щоденно між 10—13 год. Студія обіймає нижчий, середній і вищий ступінь та має так відділи: а) Фортепіян; б) Смичкові інструменти; в) Дуті інструменти; г) Сольоспів і оперний відділ; д) Теорія і композиція; е) Відділ диригентів. Прийняті можуть бути кандидати в віці від 8-го до 24-го року життя. Кандидати мають предложити: а) метрику народження, б) останнє свідоцтво загально-освітньої народної заг. середньої школи. Вписове виносить 10 зол. Шкільна оплата — 200 зол. річно. 