Листи до редакції

Психіатрична лікарня потребує допомоги
Львівська психіатрична лікарня в Кульпаркові лікує хворих з усіх західних областей України. Тут працює коло 800 чоловік медичного та обслуговуючого персоналу.
Цьому великому медичному закладові повинні приділяти особливу увагу, як міські так і обласні організації. Але виходить навпаки.
Ще під час польсько-німецької війни тут зруйнована телефонна сітка. Багато разів по цьому питанню керівництво лікарні зверталось до АТО про встановлення телефонної сітки, а 22 лютого навіть переказано гроші на проведення цієї роботи, але керівники АТС мають іншу роботу. Їх не цікавить те, що лікарня міститься за 5 кілометрів від міста і не має телефонного зв'язку.
Підчас війни трамвайний трест незаконно захопив лікарську машину і вважає її зараз своєю власністю. Адміністрація лікарні звернулась до міськпрокуратури, яка визнала, що машину треба повернути лікарні, але рішення прокуратури осталось покищо рішенням, а машини лікарня, як не мала, так не має.
Не краще і з організацією громадського харчування для працівників лікарні.
Міська Рада і облздороввідділ повинні зацікавитися станом ЛьвівСЬкої психіатричної лікарні і допомогти їй.
Лікарі Березняк, Шулей. Що криється за пересічними цифрами
Минулий місяць і перша половина березня в артілях області промкооперації характерні деяким недовиконанням виробничих планів. Особливо це помітно на взуттєвій і швейній товарових групах. Хоча у лютому взуттєві артілі виконали план на 101% і нібито все в порядку, але вдумливий аналіз їх роботи дозволяє знайти те хибне, що ховається за пересічними позитивними цифрами.
Справа в тому, що взуттєві артілі випуск жіночого взуття на ринок цілком зірвали. На фабриці взуття "17 вересня", де головою артілі тов. Ванд, — погана якість продукції. Під час ремонту взуття робітники псують шкіру великими цвяхами, підбори ставлять часто ширші від черевикіз. Шкіра підошвяна без обліку розкидана по всіх кімнатах, багато її йде у відходи. Тут іноді практикують антидержавну справу — видають додому шевцям матеріали для пошиття чобіт і черевиків. Заїдає примітивна кустарщина.
Швейна група за даними обласного правління лютневий план виконала на 66,5%. Але й тут ряд артілей зірвали виробничі завдання. Навіть по тих артілях, де справа підрівнюється під середні спокійні цифри далеко не все в порядку. Зокрема і тут низька видатність праці і абсолютно незадовільна якість продукції.
В артілі "Червона зірка" (голова тов. Завіцька) обідні перерви "за інерцією" розтягуються на 2—3 години. Люди блукають без діла з цеху в цех. Швейна артіль ім. Ботвіна випускає багато бракованого одягу. Наприклад, дитячі пальто шиються дуже широкі в плечах, а рукави пришиваються до них сміхотворно вузькі. Тут багато псують сукна і бавовняної матерії.
Якщо до всіх обурливих безладь в ряді артілей додати факти кабінетного керівництва з боку керівників обласного правління промкооперації, відсутність технічного контролю — стане ясно: за середніми, нібито позитивними, цифрами виконання планів, ховається відсутність елементарної боротьби за якість продукції.
Д. Горелік. 