◦ ◦ ◦ ◦ ◦

Атаки літаків на водах Англії
На багатьох місцях східного фронту німецькі, італійські, румунські і словацькі війська, відбиваючи місцеві ворожі атаки, а також підчас власних атак і наскоків ударних загонів, завдали знов противникові тяжких утрат. При тому знищено 19 ворожих танків і зруйновано багато ворожих бойових пунктів. На північний схід від Курська один протинаступ німецьких піхотних і бронетанкових військ під командуванням генерал-майора Брайта закінчився, після кількаденних боїв, повним успіхом. З великими втратами для ворога розбито і відкинено на схід одну групу ворожих сил, складену з декількох дивізій і бронетанкових з'єднань, яка була увірвалася в німецькі лінії.
На водах довкола Англії літаки підчас озброєної розвідки атакували одну військову споруду на східному побережжі Англії і обстріляли бортовою зброєю залізничі об'єкти в Північній Африці.
У Північній Африці розвідувальні дії. У північній Кіренайці з'єднання німецьких штурмових, лікуючих і винищувальних літаків розсіяли скупчення британських авт.
Атаки німецької авіяції на повітряні і морські бази острова Мальти продовжувано успішно вдень і вночі. Державні кораблебудівельні верстати в Ля Валєтта обкинено розривними і запалювальними бомбами.
Дефіляда у Барсельоні
БЕРЛІН, 1 лютого. 400 тисяч барсельонців маширувало в середу 12-тками перед генералом Франком, щоб таким чином зазначити свою вірність. Генерал Франко відвідав того дня деякі військові об'єкти Барсельони. В історичній ратуші міська рада влаштувала велике прийняття. На всіх вулицях міста маси людей вітали провідника.
На католицизм масовий перехід у Сербії
ЗАГРЕБ, 1 лютого. З Хорватії повідомляють, що населення сербських сіл переходить на римо-католицьку віру. Востанньому часі село Поповіч Брдо в цілості перейшло на римо-католицький обряд. Уряд і католицька Церква поробили всі приготування, щоб цей масовий перехід від одної віри до другої відбувся без заколотів.
Відкинено большевиків на всіх фронтах
БЕРЛІН, 1 лютого. — 27 січня головний натиск большевицьких наступів спочивав на багатьох місцевостях північно-східного фронту, що були в німецьких руках. Ворог, щоправда, кидав сюди великі сили, але навіть не просунувся до цих місцевостей і мусів відступати з великими для нього втратами. Те, що колись характеризувало зимову війну між Фінляндією і СССР, відбувається тепер на німецькому фронті в бою з большевиками. Це є акція лещетарських загонів. Не зважаючи на масове кидання большевицьких сил на фронти, німецькі піхотинці вдержали свої позиції, за які вже від тижнів йде запекла боротьба. Серед сніговій і холоду відкинено всюди ворога. На півн.-схід від Курська німецькі вояки серед атмосферичної негоди вийшли з своїх позицій і відперли большевицьку кінноту, яка намагалася зайняти один важливий шлях. В німецькі руки попало багато саней і коней. Крім цього взято в полон понад сто людей. Німецька хоробра піхота доказала, що вона має перевагу також на оточувальному фронті Ленінграду. Там, де фронт доходить до побережжя Фінської затоки, відкинули піхотинці при 30-тиступневому морозі спробу ворожого випаду з передпілля міста. В іншому місці східного фронту пішли в наступ большевики силою двох баталіонів, при чому цю атаку підготовив артилерійський вогонь. Але ж атака заломилася таки перед німецькими лініями і большевики потерпіли тяжкі втрати. Більше ніж триста вбитих і поранених большевиків лежало на передпіллі.
Японці на побережжі Індійського океану
ТОКІО, 1 лютого. — В Сінгапурі проголошено стан облоги. Японські війська проламали останні лінії британських військ і здобули місцевість Куноїн, віддалену 18 кілометрів від проток Сінгапуру. Інша колона японських військ оточила решту австралійських частин і вони опинилися в критичному положенні. На терені Бірми тривають далі нальоти японської авіяції. Підчас нальоту на Рангун збито знову 5 ворожих літаків. Японські війська, зайнявши Мульмейн, дійшли до побережжя Індійського океану. Біля східного побережжя Маляйського півострова дійшло до морського бою між двома японськими крейсерами та англійськими крейсерами. У висліді цього бою один англійський крейсер затонув. Його екіпаж японці врятували. На другому англійському крейсері наступив вибух. Ціллю японських крейсерів були також англійські транспортні судна, які були в цьому районі. Загони японської авіяції бомбардували знову острови: Борнео, Целебес та інші сусідні острови, де в повітряних боях знищено 45 ворожих літаків. В районі Целебесу і Молюкків японці здобули в повітрі абсолютну перевагу. На Целебесі, в районі Кендарі, відбувається акція очищування теренів з розбитих голяндських військ. В районі Мульмейну, на терені Бірми, японські війська дійшли до ріки Сальвій, де тепер тривають завзяті бої. — Японські війська у свойому просуванні на Сінгапур фронтом 50-ти кілометрів зблизилися до міста. Поєдинчі загони вспіли в останніх 24-х годинах ще дальше підійти. Загроза цієї фортеці більшає з кожною годиною. В Лондоні вже числяться з тим, що незабаром розгорнеться велика офензива японської авіяції на Сінгапур. Від вечора в середу пройшли вже три сильні атаки авіяції. Англійські війська відступають поспішно, бо від 36-и годин бомбардують їх японські летуни. Оборона англійців незвичайно запекла. Але ж японські частини, які йдуть вздовж західного побережжя і вже здобули Бенут, вспіли знову відкинути ворога, який обороняється при допомозі артилерії і бронемашин. Для англійських з'єднань являється небезпека, що вони при дальшому відступі залишать у багнах свою тяжку зброю. Одна частина тих з'єднань попалася вже в районі багон біля Бату-Пагат в японське сильце і японці безперестанно її бомбардують. В середу після полудня японці дійшли до стації Ляянг-Ляянг. На східному побережжі осягнено Мерсінг, одна інша японська колона є недалеко Лянанку, 50 кілометрів від морської протоки біля Джогур. Японські війська у вирішальних боях є незвичайно витривалі і готові до жертв. В затоці Манілі обороняється ще фортеця Коррегідор, яка замикає в'їзд до Манільської затоки. З бірманського фронту відомо, що населення вітає японців. Над Рангуном діє дуже пожвавлено японська авіяція. — На засіданні палати громад Черчіль виголосив промову, в якій зупинився зокрема на далекосхідних подіях, які довели до перемоги японських збройних сил на Маляйському півострові, в Голяндській Індії та на інших теренах. У своїй промові признав Черчіль перевагу Японії над британськими збройними силами, яку японці осягнули завдяки кращій бойовій тактиці і розпорошенню англійських сил. — На засіданні національного зібрання Таї затверджено з великим під’йомом приступлення Таї до війни по боці Японії проти ЗДА та Англії. — Як повідомляють з Багдаду, англійські військові власті дали розпорядок про тритижневе повне затемнення цього міста. Але цей розпорядок треба було вже по 4-х днях відкликати, бо в місті почалися заворушення. В цьому часі на вулицях Багдаду заколено ножами щонайменше 40 англійських офіцерів і вояків. 