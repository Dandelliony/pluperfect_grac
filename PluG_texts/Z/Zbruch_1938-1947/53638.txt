◦ ◦ ◦ ◦

Панахида за жертви большевицького терору на Західній Україні відбудеться в неділю, 6. червня ц. р., в год. 12.30 вполудне в греко-катол. церкві (Вісьльна ч, 11) та в православній церкві (Повіслє 5).
Комунікат з Українського Консуму в Кракові. Від 7. до 13. липня 1941 р. будемо продавати такі приділові продукти: хліб і мясо — в дотеперішній кількості й ціні. Яйця — на нормальні карти, відтинок 33, по 2 шт. на особу. Цукор — на нормальні карти, відтинки 16, 17,18,19 і 51 по 500 ґрамів на особу. Управа.
З огляду на теперішню ситуацію відкриття заповідженого табору в Оріхівцях відкладається на пізніше. Новий речинець буде своєчасно подаваний у пресі. Проектований відпочинковий табор у Рогізні біля Люблина не відбудеться. — Відділ Опіки над Молоддю та Родиною.
Журнал "Українська школа" не появиться з технічних причин. Уряд Ґенерального Ґубернаторства (Головний Відділ Науки й Навчання) письмом з дня 26. 6. 1941 р. ч. 4032 подав до відома Українського Центрального Комітету в Кракові, що "з причин технічних труднощів треба якийсь час здержатися з видаванням журналу "Українська Школа". Зібраний матеріял використаємо частинно в інший спосіб, м. ін. в українській пресі, якщо на це дозволять більш актуальні сьогодні справи. — Іван Герасимович, редактор журналу "Українська Школа".
Членів жіночої секції запрошуємо взяти участь у відкритті господарсько-адміністративного курсу. В програмі реферат о. д-ра Сопуляка: "Наші завдання в суспільній опіці" та продовження дискусії над рефератом м-р Рожанківської: "Жінка Східньої України". 