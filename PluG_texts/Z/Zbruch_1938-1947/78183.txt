◦ ◦ ◦ ◦

Від неділі, 28. березня, до суботи, 3. квітня, затемнюємо вікна. Початок: 20.30; кінець: 6.00. Летунський алярм: 3-хвилинний переривний звук сирен і гучномовців. Відкликання: 2-хвилинннй довготривалий звук сирен і гучномовців.
Знову матимемо літній час. Згідно з розпорядженням Ради міністрів для Справ Оборони Держави обовязуватиме знову літній час. Саме 29-го березня в год. 2 вночі всі прилюдні годинники будуть пересунені на одну годину, це значить з 2-гої на 3-тю годину.
Святочне відкриття Шевченківської вистави відбулося в неділю, 21-го березня, в залях Національного Музею, при вул. Мохнацького ч. 42.
В Ґенеральній Ґубернії в місяці лютому влаштовано 21 концертів, з чого 2 у Львові, а 19 на провінції.
"Народна Лічниця" ім. Митрополита Андрея Шептицького у Львові відсвяткувала сороклітній ювілей; саме 21-го березня 1903 року відбулися перші загальні збори товариства "Народна Лічниця", а будова лічннці тривала від 1914 року до 1937 року.
Міські Комісаріяти в Області Галичина. Із обовязуючою силою від дня 1-го липня ц. р., згідно з декретом державного секретаря Правління Ген. Губернії, затверджено створення таких міських і повітових комісаріятів в Області Галичина: Міські комісаріяти: Борислав для округи Дрогобич. Комісаріяти: Станиславів, Коломия, Чортків, Тернопіль, Бережани і Рава Руська для округ цієї самої назви. Повітові комісаріяти для округи Львів — повіт: Жовква, Городок, Судова Вишня, Бібрка. Для округи Самбір і Турка; для округи Стрий — Ходорів і Сколє; для округи Калуш — Долина: для округи Станиславів — Товмач і Надвірна; для округи Коломия — Городенка, Снятин і Косів; для округи Чортків — Бучач, Борщів, Заліщики і Копичинці; для округи Тернопіль — Теребовля, Скалат, Зборів і Збараж; для округи Золочів — Перемишляни і Броди; для округи Бережани — Рогатин і Підгайці; для округи Камінка Струмилова — Радехів і Сокаль; для округи Рава Руська — Любачів.
† Володимир Костик, старшина УГА, помер в Бориславі в 43 році життя, дня 21-го березня ц. р. Похорон відбулися у вівторок 23 березня в Бориславі. Покійний від першого дня Світової війни перебував на фронті, перебув першу облогу Перемишля, відтак боровся над Стоходом, а при кінці на італійському фронті. При кінці жовтня 1918 року приїхав до краю, до родини, на кількаденну відпустку й тут по розвалі австрійської держави в листопаді, як дисциплінований член своєї нації голоситься до Української Армії, перебуваючи цілу кампанію в Галичині і на Наддніпрянській Україні. Вкінці попадає в польський табор в Тухолі, де разом з товаришами зброї ділить судьбу таборового життя. По звільненні займається кооперацією, організує на місцях, де перебував, хорові гуртки та бере живу участь у громадянському життю. Як зразковий громадянин, терпить дуже, особливо в часі окупації большевиками Галичини. По зайняттю Галичини німецькими військами працює в нафтовій фірмі в Бориславі. Та здоровя цього зразкового й працьовитого українського старшини никне чимраз більше. Полишив сумом оповиту дружину, сестер і брата. В. Й. П.! 