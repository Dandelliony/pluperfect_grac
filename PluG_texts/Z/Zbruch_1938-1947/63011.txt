Зміна на становищи ц. к. намісника Галичини.

Найперша звістка від нашого віденського кореспондента.
Наш віденський кореспондент п. Ярослав Весоловський, надав вчера, 1. с. м., в 5. год. по пол. в Відни до нашої редакції отсю пильну телєґраму:
"Уступлениє Діллєра певне. Його наступником буде тільки ґр. Гуйн".
Телєґрама прийшла до Львова в 6.40 год. вечером, одначе доручено нам її аж нинї рано. Наслїдком такого "пильного" доручуваня пильних телєґрам позбавлено читачів нашого дневника сеї відомости в числї з 2. с. м.
Урядовий комунїкат.
ВІДЕНЬ, 1. марта. (Ткб.) Як довідуємо ся, Цїcap дозволив у ласцї намісникови Галичини, ґенералови майорови поза службою, тайному радникови Еріхови ґр. Діллєрови, в повнім признаню його знаменитих заслуг на сїм становищи, сповнених серед важких відносин з повним відданєм, — на упрошений ним перехід в постійний стан супочинку.
На місце бар. Діллєра іменував Цїсар намісником Галичини ґенерала кавалєрії тайного радника ґр. Карла Гуйна.
Новий намісник Галичини
Ґр. Карло Гуйн уродив ся в 1857 р., вчив ся в Тересіянській війсковій Академії в Вінер Найштадт і в 1879 р. став поручником. По скінченю воєнної школи був придїлений спершу до ґенерального штабу. Більшу часть служби перебув ґр. Гуйн в Галичинї.
Бар Діллєр все старав ся оперти адмінїстрацію Галичини на співпрацї з польським громадянством.
КРАКІВ, (Ткб.) "Czas" доносить: Вечером удав ся князь епископ Сапіга з членами епископського комітету до бюра намісника, щоби подякувати намісникови бар. Діллєрови за старанну опіку над населенєм винищеного війною краю як на становищи ґенерал-ґубернатора в Люблинї, так і на становищи намісника Галичини. Князь епископ зазначив у горячих словах великі заслуги намісника для нашого краю і дбалість за добро діткненого війною населеня і закінчив запевненєм, що край збереже в тривкій памяти плїдну дїяльність намісника.
Намісник бар Дїллєр в своїй відповіди зазначив, що його постійним старанєм було оперти адмінїстрацію й акцію правительства на співпрацї з польським громадянством. Сю цїль осягнено. Як ґенерал-ґубернатор і далї як намісник мав бар. Діллєр нагоду переконати ся про широку й успішну дїяльність епископського комітету і старав ся все його акцію підпирати. (Між ин. бар. Діллєр видав до староств урядовий обіжник, щоби староства взивали населенє до збираня складок для епископського комітету. Отже староства східної Галичини мали взивати українське населенє до складок для польського епископського комітету. — Ред.) Намісник висловив бажанє дальшого розвитку комітету й успішної працї над загоєнєм ран, які війна нанесла нашому краєви.
Польські круги плянують надавати бар. Діллєрови почесне горожанство галицьких міст.
Краківський "Ilustrowany Kurjer Codzienny" доносить:
В останних часах повстала думка, щоби в признаню справдї великих заслуг, які положив намісник бар. Діллєр для нашої суспільности, чи на становищи ґенерал ґубернатора австрійської окупації, чи на чолї правлїня в Галичинї, жертвувати йому почесне горожанство цїлого ряду міст. Ся думка повинна зустріти ся з безпроволочним і загальним здїйсненєм, щоби зазначити нашу вдячність не тільки для першого урядника краю, але також для великого горожанина, яким справдї показав ся бар. Діллєр. Нехай цїлий край сповнить свій обовязок і зложить таким способом чолобитню для його дїяльности та висловить йому свою вдячність, подібно, як се власне зробив епископський комітет під проводом князя епископа Сапіги. 