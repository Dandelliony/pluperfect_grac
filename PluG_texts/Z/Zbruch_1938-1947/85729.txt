◦ ◦ ◦ ◦

Перший японський шарже д'афер у Хорватії Кузуічі Міюра прибув сьогодні до Загребу. Завтра представник Японії відвідає хорватського міністра закордонних справ.   Каїрське радіо повідомляє, що Єгипетській королівській парі народилася третя дочка.   Данія мала 1 липня ц. р. 3 міл. 919 тис. населення, це є 46 тис. більше, як попереднього року.   В Палестині вилетів у повітря англійський склад амуніції.   З Риму перенесено до Північної Італії Обрахункову Палату. З поміж її 120 урядовців зголосилося до виїзду 40, решта разом з президентом воліла втечи.   В Мехіку закінчили будову останнього відтинка великої трансамериканської автостради, що веде з Канади до Панами.   Рузвельт вернувся до дому з подорожі в райони Середземного моря.   У Совєтах відложили "вибори" до Найвищої Ради на грудень 1914 р.   В Ірані створив новий уряд дотеперішній премієр Алі Сугейлі.   В Неаполі почала появлятися комуністична газета в італійській мові п. н. "Аванті" (Вперед).   Рузвельт намагався зорганізувати в рямцях американської армії "австрійський леґіон". Одначе його розв'язано з причини недостачі зголошень вояків. Отто Габзбурґ і його два брати були мабуть одинокими членами того військового відділу.   800 тисяч вояків звільнено цеї війни з американської армії з причини хвороби та високого віку.   "День резервістів" святкували врочисто в Аргентині. В Буенос Айрес брало участь у поході перед президентом генералом Рамірезом 300 тисяч резервістів армії і фльоти.   У Норвегії встановили почесну відзнаку для учасників боїв на Сході.   Сталін вислав на італійський фронт військову місію під проводом генерала Васілєва. Большевики висловлювалися дуже неприхильно про воєнні подвиги своїх союзників.   У Франції зростає злочинна діяльність комуністів та приклоників ген. де Ґоля. Одної неділі впало 14 осіб жертвами політичних убивств.   Черчіль занедужав на запалення легенів. Згідно з останніми відомостями стан його здоров’я поправляється.   До Загребу прибув перший японський дипломат, що буде заступати інтереси своєї батьківщини у вільній Хорватії.   Абесинськнй Неґус домагається від Англії дозволу коронуватися по війні в Римі на Капітолю. В цей спосіб він хоче пімститися за зневагу, що її зазнав від італійців.   Міжнародний Комітет Червоного Хреста повідомив, що йому вдалося поставити новопобудований шведський моторовий корабель "Бангалоре" на 7.420 тон, в службу постачання для воєнних полонених.   Ню-йорський кореспондент часопису "Нюз Кронікл" повідомив, що несподівано поширилася в Америці перед різдвяними святами вістка про новий велетенський податковий закон. Цю невеселу вістку офіціяльно оголосять мабуть щойно з початком січня.   Альбанський уряд, постановою ради міністрів з дня 15-го грудня, заснував спеціяльний суд, який розглядатиме справи злочинів проти безпеки держави.   Лондонський часопис "Дейлі Мейл" повідомив, що незабаром видаватиме в Ню Йорку окреме тижневе видання "як причинок для кращого розуміння між британським й американським народом".   Рідна земля 