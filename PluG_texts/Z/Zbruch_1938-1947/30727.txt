Концерт симфонічного оркестру. — В художників і скульпторів

Концерт симфонічного оркестру
20 грудня новоорганізований симфонічний оркестр Львівського радіокомітету у великій залі консерваторії дає свій перший концерт.
В програмі концерту — перша симфонія Чайковського, твори депутата Українських Народних Зборів композитора В. Барвінського, українського радянського композитора-орденоносця Косенка.
Диригує концертом головний диригент і художній керівник оркестру І. Паїн.
Такі концерти відбуватимуться систематично. До роботи в оркестрі запрошено львівського українського композитора і диригента Миколу Колессу.
В художників і скульпторів
До Львова з Києва приїхали член спілки художників т. Аниськович і секретар секції скульпторів Фрідман. Вони зв'язалися з художниками, які зараз проводять організаційну роботу у Львові. Спілка художників у Львові об'єднує 224 митці. Тут організовано секції художників, графіків, скульпторів, образотворчого мистецтва та педагогів.
В спілці відбулась нарада, яка заслухала доповідь представників спілки художників про великі досягнення радянського мистецтва. Нарада обговорила також питання про створення у Львові фабрики мистецьких скульптурних споруд. На фабриці будуть працювати місцеві митці-скульптори. Вже йде організаційна робота по устаткуванню фабрики.
Зараз починає працювати літографія, де будуть друкуватись художні плакати, портрети і картини.
Заплановано організувати у Львові ляльковий театр і мистецьке виробництво дерев'яних і паперових іграшок для дітей. 