◦ ◦ ◦ ◦ ◦ ◦ ◦

Наліт англійських літаків на Берлін
ЛОНДОН, 27. (ТАРС). Агентство Рейтер повідомляє, що, за відомостями берлінських кореспондентів шведських газет, після нальоту англійських літаків на Берлін в ніч на 26 серпня в німецькій столиці була знайдена велика кількість осколків бомб і листівок. Повітряна тривога в Берліні тривала протягом пів години.
Бомбардування Бірмінгама
БЕРЛІН, 26. (ТАРС). Як повідомляє німецьке інформаційне бюро, минулої ночі німецька авіація бомбардувала воєнні об'єкти в Бірмінгемі. В нальоті взяли участь від 60 до 70 бомбардувальників типу "Ю—88". Кожний з літаків скинув вантаж бомб коло 1.000 кілограмів. Всі літаки повернулись на свою базу.
Повітряні бої над графством Кент
БЕРЛІН, 26. (ТАРС). Як повідомляє німецьке інформаційне бюро, "над графством Кент (Англія) відбуваються запеклі бої між німецькими і англійськими винищувачами, в той час, як німецькі бомбардувальники бомбардують аеродроми. Англійська зенітна артилерія не діє. За відомостями, що надійшли досі, над містами Діл, Фолкстон, Кентербері, Кембрідж, а також над протокою Ла-Манш збито багато англійських літаків.
Втрати англійців, за попередніми даними, становлять у середньому 10 літаків на кожні 2 німецьких літаки. Досі ці втрати становили 8 англійських літаків на кожні 2 німецьких літаки".
Дії англійської авіації
ЛОНДОН, 27. (ТАРС). В опублікованому сьогодні рано вранці комюніке міністерства авіації говориться, що, за останніми відомостями, під час вчорашніх нальотів на Англію було збито 46 німецьких літаків.
В ніч на 27 серпня англійська авіація провела успішні нальоти на важливі воєнні об'єкти в Німеччині і Італії. З'єднанням англійських бомбардувальників, які брали участь в нальоті на Італію, довелось двічі перелетіти територію Франції і пересікти Альпи. Англійські бомбардувальники скинули 6 тонн бомб на заводи Фіат в Туріні і воєнні підприємства в Мілані. Наліт на північну Італію тривав 40 хвилин.
Підготовка німецького вторгнення в Англію
НьЮ-ЙОРК, 27. (ТАРС). Як повідомляє кореспондент агентства Юнайтед Пресс з Віші, на думку французських військових спеціалістів, Німеччина встановила на побережжі північної Франції далекобійні гармати, що можуть обстріляти Лондон. Проте ці спеціалісти твердять, що авіаційні бомби значно ефективніші, ніж снаряди.
Газета "Тан" заявляє, що, очевидно, Німеччина використає величезну кількість торпедних катерів проти Англії. За словами газети, Німеччина збудувала велику кількість катерів з дерев'яними корпусами, на яких встановлені дизелі потужністю в 2.400 кінських сил або авіаційні мотори Даймлер-Бенц.
Наступальні операції китайських військ
ШАНХАЙ, 27. (ТАРС). Японські повідомлення говорять про посилення активності китайських "летючих загонів", що оперують в районі Бейніна. 25 серпня на залізничній лінії Бейпіном і Тянь-Цзіном було зруйновано кілька кілометрів шляху. Залізнице сполучення між Бейніном і Ханькоу також перерване. Одночасно порушений рух поїздів з Бейніна на південь. Посилення активності китайських "летючих загонів" збіглось з широким наступом 8-ої народно-революційної армії Китая на прикордонній лінії провінцій Хебей і Шаньсі.
За повідомленням газети "Шень чжоужібао", частина 4-ї народно-революційної армії Китая пересікла ріку Янцзи в провінції Цзянсу. Ці війська прибули в Тайсін і Хуанцзя, де вони приєднаються до китайських військ, що знаходяться в північній частині провінції Цзянсу.
За повідомленням газети "Дованьбао" 300 тисяч китайських військ повели широкий наступ на японські позиції в центральній частині провінції Хубей. Японським частинам, що знаходяться в Шаші, Ічані і Цзінмині, загрожує повне оточення. Китайська авіація протягом останніх днів піддає частим бомбардуванням скупчення японських військ.
Угорське спростування
БУДАПЕШТ, 27. (ТАРС). За повідомленням агентства Інтернаціонале Нахріхтен бюро, в Угорщині офіціально сдростовують чутки, що появилися в Румунії, про сутички на угорсько-румунському кордоні.
Переліт субстратосферного літака
НЬЮ-ЙОРК, 27. (ТАРС). Як повідомляє кореспондент агентства Ассошіейтед Пресс з Міамі (Флоріда), новий 33-місцевий пасажирський субстратосферний літак, що належить компанії повітряних сполучень "Пан-амерікен ейюуейс", зробив переліт з Міамі в Крістобаль (зона Панамського каналу) на відстані в 1.547 миль. Політ тривав 6 годин 12 хвилин. Під час цього польоту була досягнута рекордна швидкість на відрізку Міамі—Панамський канал.
Відставка єгіпетського уряду
ЛОНДОН, 27. (ТАРС). За повідомленням каірського кореспондента агентства Рейтер, егіпетський король Фарук прийняв відставку уряду Хассана Сабрі. Король доручив Хассану Сабрі сформувати новий кабінет.
Німецька нота Англії
БЕРЛІН, 26. (ТАРС). За повідомленням агентства Трансоцеан, 23 серпня німецький уряд передав Англії через швейцарський уряд ноту, в якій заявляє, що англійські льотчики порушують міжнародні правила, обстрілюючи німецькі рятувальні літаки.
Німецький уряд заявляє, що він залишає за собою право вживати необхідних заходів. В ноті наводиться ряд випадків, коли німецькі рятувальні літаки зазнавали обстрілу англійських винищувачів. 