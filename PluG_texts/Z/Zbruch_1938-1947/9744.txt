Невідома доля большевицьких маршалів.

Місце побуту марш[ала] Бліхера невідоме.
Перед місяцем його завізвали до Москви, на переговори з китайським представником Сунфо. Говорили, що він виїхав до Хабаровська, але до тепер там його нема. Появилася поголоска, що він переводить інспекцію військ Зовнішньої Монголії.
Маршала Будьонного не вибрали до найвищої ради РСФСР; мабуть він попав у неласку. ПРИЧИНА ВТЕЧІ БОЛЬШЕВИЦЬКОГО ДОСТОЙНИКА.
Б[увший] шеф ГПУ Далекого Сходу, Самойлович, який втік до Манджурії, ось як поясняв японським дипльоматам причину своєї втечі:
Він рішив утікати у хвилині, коли його завізвали до Москви, разом з партійним провідником Далекого Сходу Сташевичем. Він вагався, чи втікати, щоб не наражувати своєї родини — вкінці рішився, щоб відкрити перед світом злочини большевицької диктатури. РЕВЕЛЯЦІЇ КОЛИШНЬОГО ШЕФА ҐПУ
Самойлович розчарувався до совітського режіму. Колись він сам брав участь у злочинах ҐПУ, бо сам був визначним співробітником большевицької диктатури. Він вів слідство проти членів лівої опозиції в рр. 1935-6, тому знає, що їхні зізнання вимушено тортурами.
СССР намагається ввійти у війну з Японією, тому він зосередив на Далекому Сході 400.000 війська, понад 200 літаків та 90 підводних човнів.
Большевики приготовляються до тої інтервенції не з огляду на симпатію до Китаю. В останньому часі в СССР арештовано 11.000 китайців, 8.000 з них заслано. 