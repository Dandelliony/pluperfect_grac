◦ ◦ ◦ ◦

Ще один концерт О. Руснака. Великий успіх, який мали оба концерти нашого визначного співака, тенора Мюнхенської Опери, Ореста Руснака, приневолили Концертне Бюро улаштувати у Львові ще один концерт цього співака. Відбудеться він у найближчу суботу, 11-го липня ц. р. в залі Інституту Народної Творчости, вул. Францішканська ч. 7. Програма концерту трохи змінена і доповнена аріями з опер: "Тоска", "Марта", "Ріголегто", "Аіда" і "Кармен".
Ляльковий Театр. Ляльковий Театр при Інституті Народної Творчости у Львові, вул. Францішканська ч. 7 готує виставу: "Дівчина та вивірки" в інсценізації М. Левицької.
Потрібно інженерів. Інженери-гідротехніки, землеміри і лісовики найдуть працю на дуже догідних умовинах. Зголошуватись: УЦК — Львів, вул. Паркова ч. 10, ІІ-ий пов., Господарський Відділ.
Ремісничі справи. Український Комітет на Львів-місто подає до відома всіх ремісників, що справи, зв'язані з ремеслом, полагоджує Об'єднання Праці Українських Ремісників "Зоря". Урядові години від 7.30 — 15.30 кожного дня. Адреса Об'єднання: Львів, Вірменська ч. 25. І-ий пов. 