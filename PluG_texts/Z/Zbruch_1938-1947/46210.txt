◦ ◦ ◦ ◦ ◦ ◦ ◦

Послання Рузвельта конгресові
6 січня президент США Рузвельт звернувся до конгресу (парламенту), що відбувався, з посланням.
Події, які відбуваються тепер за межами американського континенту, заявив президент, у величезній мірі зачепляють майбутнє і безпеку США.
Рузвельт сказав на небезпеку захоплення населення і ресурсів Європи, Африки, Азії і Австралії агресивними країнами. Було б хлоп'ячою хвальбою твердити, продовжував Рузвельт, що непідготовлена Америка без сторонньої допомоги і однією рукою зможе відбиватися тоді від усього світу.
Наша політика, заявив далі Рузвельт, полягає ось у чому: ми повинні присвятити себе справі все бічного зміцнення нашої національної оборони. Ми зобов'язані подавати цілковиту підтримку тим народам, які ведуть зараз боротьбу і тим самим захищають нашу півкулю від війни. Міркування нашої власної безпеки і принципи моралі ніколи не дозволять нам погодитися на мир, схвалений миротворителями і продиктований агресорами. Необхідно негайно і різко посилити темпи виробництва озброєнь.
Рузвельт повідомив, що він має намір просити конгрес надати значно збільшені, нові асигнування і розширені повноваження для продовження тієї роботи, яка вже почата. "Я також прошу конгрес надати мені право і кошти достатні для виробництва додаткового озброєння і багатьох видів воєнних матеріалів і для передачі їх країнам, що ведуть війну проти агресивних держав. Найкорисніше, що ми зараз можемо робити — це виконувати функції арсеналу для цих країн, а також для самих себе".
Рузвельт закликав нести жертви, яких вимагатимуть надзвичайні обставини, такі ж серйозні, як і сама війна. (ТАРС)
Виступ турецького прем'єр міністра
Анатолійське телеграфне агентство повідомляє, що турецький прем'єр-міністр Сайдам виступив у меджлісі (парламент) з політичною доповіддю. Говорючи про зовнішню політику Туреччини, Сайдам заявив, шо турецький уряд стежить з максимальною пильністю за політичними і воєнними подіями в усьому світі і намагається не пускати з уваги можливості розвитку цих подій". Принцип безпеки, продовжував Сайдам, який є єдиною метою Туреччини, привів до позитивних результатів. Це є наслідком свідомої стабільності політики Туреччини, яка повністю відбивав вірність щодо її союзників і зв'язок з ними. "Я знову запевняю, — заявив Сайдам, — що наша лояльна політика, яка дістала ваше схвалення, не дає жодного приводу до неприхильності або занепокоєння якоїнебудь країни, вона піде тим же шляхом. Я сподіваюсь, що в майбутньому, як і в минулому, в результаті цієї політики будуть досягнуті позитивні результати, які послужать на благо нашій нації". (ТАРС) 