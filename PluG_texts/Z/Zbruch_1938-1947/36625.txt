◦ ◦ ◦ ◦ ◦ ◦ ◦

Про мінування південно-африканського побережжя німцями
БЕРЛІН, 19. (ТАРС). Інформаційне бюро передає, що після припинення мореплавання по Середземному морю і Суецькому каналові шлях навколо південної Африки став головною лінією для англійського судноплавства між Європою і Сходом. Повідомлення про мінування німцями південно-африканського побережжя викликало сенсацію. Цей захід німецького морського флоту виходить з рамок місцевого успіху, бо вплив його і дасть себе відчути на Атлантичному океані і в Індійському океані і примусить союзників зжити більш серйозних, ніж у першу світову війну, заходів у віддалених і досі не зачеплених війною областях.
Повідомлення агентства Юнайтед Пресс
НЬЮ-ЙОРК. 19. (ТАРС). За повідомленням агентства Юнайтед Пресс з Барду (Норвегія), англійські морські гармати знищили німецькі берегові батареї в Нарвіку.
Переїзд бельгійського уряду в Дюнкерк
НЬЮ-ЙОРК, 19. (ТАРС). Юнайтед Пресс передає, що бельгійський уряд покинув Остенде і переїхав у Дюнкерк (Франція).
Евакуація в Англії
БЕРЛІН, 19. (ТАРС). Інформаційне бюро передає лондонське повідомлення шведської газети "Афтонбладет" про те, що населення графств Кент, Ессекс і Саффолк частково евакуйоване, бо ці графства розташовані дуже близько від побережжя.
Німецькі війська ввійшли в Антверпен
БЕРЛІН, 18. (ТАРС). Німецьке інформаційне бюро передає зведення верховного командування німецької армії, в якому вказується, що німецькі війська прорвали лінію укріплень Антверпена і ввійшли в місто.
Приготування французського уряду до переїзду в Бордо
БЕРЛІН, 19. (ТАРС). Інформаційне бюро передає з Іруна (Іспанія), що згідно з заявами приїжджих, в Парижі ведеться підготовка до переїзду французського уряду в Бордо, куди уряд Франції вже переїжджав у 1914 році під час наступу німецьких армій на Париж. Громадські будинки в Бордо, школи і казарми підготовляються для розміщення міністерств. Учора в море вийшов з невизначеною метою англійський пароплав з 600 французських і іноземних біженців. Як повідомляють, крім біженців цей пароплав має на борту багато золота з французських банків, що відправляється в Нью-Йорк.
ЛОНДОН, 19, (ТАРС). Агентство Рейтер передає з Парижа, що за заявою представника французського військового командування, "на фронті між рікою Самбра і Ретелем вчора весь день тривав бій у районі Авена, який є центром воєнних операцій, а також у районі Вервена. Можливо, що в результаті німецькі війська трохи просунулися вперед в обох районах".
Верховне командування англійської армії повідомляє, що "не зважаючи на сильний натиск німецьких частин, англійські війська, які оперують на західному фронті, 18 травня твердо вдержували позиції, які вони займають".
За повідомленням англійського міністерства авіації, під час нальоту англійських літаків на західну Німеччину вони бомбардували бензиносховище в Гамбургу і Бремені.
Кілька сховищ було знищено, інші сильно пошкоджені. В ніч на 18 травня англійська авіація бомбардувала в районі на північний захід від Намюра німецькі аеродроми і піддала кулеметному обстрілові німецький транспорт, на якому знаходилось багато пального.
Рейтер передає, що в результаті німецької переваги в повітрі, англійська авіація зазнала великих втрат протягом першого тижня операцій, які почалися після вступу німецьких військ у Бельгію і Голландію. Не зважаючи на це, вона в повній мірі зберегла свою боєздатність. В повітряних боях 18 травня на південь від ріки Самюра знищено коло 25 німецьких літаків.
ЛОНДОН, 19. (ТАРС). Преса не приховує виняткової серйозності становища, що створилося.
За повідомленням "Дейлі Мейл", французи були захоплені зненацька несподіванкою напряму і могутністю німецького удару, а також кількістю і міццю нових німецьких танків, дії яких в значній мірі сприяли проривові французських оборонних позицій на південь від Шарлеруа.
Як передає Рейтер, в комюніке бельгійського верховного командування повідомляється, що бельгійські війська відбили атаки противника в ряді пунктів фронту, зокрема в провінції Антверпен.
Агентство Рейтер повідомляє, що бельгійські кріпості Льєж і Намюр ще тримаються.
Становище в Норвегії
ЛОНДОН, 18. (ТАРС). Як передає агентство Рейтер по радіо, в комюніке англійського військового міністерства говориться, що англо-французські війська поблизу Нарвіка продовжували своє успішне просування в районі Б'єрквіка і зайняли північне побережжя Ромбак-Фіорда. Загони противника відступають на схід в напрямі до шведського кордону. Англійські війська збили 20 літаків противника.
Не зважаючи на те, що Норвегія втратила своє значення в результаті запеклої боротьби на західному фронті, англо-французські війська продовжують робити натиск на Нарвік. Німецькі літаки бомбардують, розташування англо-французських військ. При теперішній обстановці на західному фронті не уявляється можливим залишати в Норвегії великі сили. Проте, як гадають, кількість англо-французських військ в районі Нарвіка цілком достатня, щоб захопити і вдержати в своїх руках це місто.
ЛОНДОН, 19. (ТАРС). Агентство Рейтер повідомляє, що спроби німців допомогти німецькому гарнізонові в Нарвіку посилкою підкріплень з Тронгейма морем не увінчались успіхом. Німецькі транспорти були потоплені або ж захоплені воєнними кораблями союзників. З кожним днем натиск на Нарвік з боку англо-французських військ збільшується. Воєнні кораблі систематично бомбардують німецькі позиції.
БЕРЛІН, 19. (ТАРС). Зупиняючись на повідомленні лондонського радіо, що англійські літаки бомбардували в ніч на 17 травня Берген, німецьке інформаційне бюро заявляє, що англійські бомбардувальники намагалися атакувати Берген, але були відігнані німецькою зенітною артилерією і скинули бомби над морем. Вранці відбувся другий наліт трьох англійських літаків. Назустріч їм вилетіли німецькі винищувачі, але перш ніж вони наблизились на відстань пострілу, англійські бомбардувальники повернули назад.
Арешти італьянців на острові Мальта
РИМ, 17. (ТАРС). Всі італьянські газети крупним шрифтом друкують телеграму з Сіракузи (острів Сіцілія), де повідомляється, що англійські власті арештували на острові Мальта всіх найвидатніших представників італьянського населення.
Американські республіки приєднались до пропозиції Уругвая
НЬЮ-ЙОРК, 18. (ТАРС). За повідомленням агентства Юнайтед Пресс з Монтевідео, уругвайський уряд оголосив, що 21 американська республіка згодилась з пропозицією Уругвая заявити об'єднаний протест американських країн проти "німецького вторгнення в Бельгію, Голландію і Люксембург".
Розпорядження румунського міністра внутрішніх справ
БЕРЛІН, 18, (ТАРС). Німецьке інформаційне бюро передає повідомлення румунського телеграфного агентства, в якому говориться, що румунський міністр внутрішніх справ видав розпорядження, за яким всі іноземці, що прибули в Румунію після 1 вересня 1939 року, повинні до 30 травня 1940 року покинути Румунію. Іноземці, що не виконають цього розпорядження, будуть інтерновані.
Посольство США в Туреччині запропонувало американським громадянам повернутися на батьківщину
ЛОНДОН, 18. (ТАРС). Агентство Рейтер повідомляв з Стамбула про те, що посольство і консульство США в Туреччині запропонували американським громадянам, які знаходяться в Туреччині, повернутися в США.
Реорганізація французського уряду
ПАРИЖ, 18. (ТАРС). Агентство Гавас повідомляє про реорганізацію кабінету Рейно. Голова ради міністрів Рейно прийняв також пост військового міністра, маршал Петен призначений заступником голови ради міністрів, Даладьє — міністром закордонних справ, Мандель — міністром внутрішніх справ, Роллен — міністром колоній і Бареті — міністром торгівлі. 