"Шляхом кобзарської пісні". — Ревізії й арештування в Яворівщині. — Масові арештування у Зборові.

"Шляхом кобзарської пісні" — так називається українська гутірка м-ра Мирослава Семчишина, яку передаватиме у вівторок 8. ц. м. в год 14. львівське радіо. Гутірку ілюструватимуть грою на бандурах та піснею відомі наші бандуристи Юрко Сінгалевич і Дмитро Гонта (сольоспівами й дуетом).
Ревізії й арештування в Яворівщині. Яворівське "Українське Слово" (ч. 10—11) повідомляє: В арешті у Краківці перебував від травня ц. р. Радейко Микола. Вийшли на волю: В. Квас з Яворова, Іван Вовк, Михайло Лоза, Петро Наконечний з Коханівки, Григорій Ґовда з Черниляви, Олекса Хрома та Андрій Павук з Морянець, Григорій Зуб, Іван Матвіїв, Михайло Озимко і Тимко Бучко з Бунова. До перемиської вязниці перевезено: Линду Остапа, Козака Володимира, Леонтович Ірину і Хархаліс Розалію. Всі арештовані під замітом злочину зі ст. 97 і 154 кк.
Масові арештування у Зборові і в повіті перевела поліція. І так арештувала: Осипа Маланчука, директора Українбанку, Миколу Рицара, техніка дент., Стефана Біґуса, урядовця Українбанку дир. Михайла Снітинського, інж. О. Бодревича, Луку Конопу урядовця філії "Просвіти"; місцевих купців: Петра Мельника, Василя Кілина, Ілевича, Боднара, Грицая і дир. Українбанку Івана Лесіва. 