◦ ◦ ◦ ◦ ◦ ◦ ◦

Білянс анґлійських втрат у Норвегії
Берлін. 24. квітня оголошено першу листу втрат, чи пак ушкоджень анґлійських кораблів, що їх завдало бритійській флоті німецьке летунство і німецька воєнна маринарка від 9. квітня в норвежській кампанії. Разом із втратами, що їх оголошено 24. квітня листа виказує такий білянс анґлійської воєннної флоти: Від 9. до 22. квітня ц. р. затоплено або підпалено: 4 кружляки, 7 контрторпедовців, 14 підводних човнів і 3 транспортові кораблі; поцілено чи пак важко ушкоджено: 7 панцирників, 8 кружляків, 4 контрторпедовці, 1 авіоматку, 8 транспортових кораблів.
Від 23. квітня до 2. травня ц. р. затоплено або підпалено: 4 кружляки, 2 контрторпедовці, 8 підводних човнів, 20 транспортових кораблів і 1 мінарку; поцілено чи пак важко ушкоджено: 6 кружляків, 5 контрторпедовців, 2 авіоматки і 30 транспортових кораблів. Отже загалом 135 одиниць анґлійської морської флоти залишилося від 9. квітня до 2 травня нездібними до бою.
Стратеґічне положення Італії
Рим, 5. 5. — Рухи анґлійсько-француської фльоти у східній частині Середземного Моря не викликали в італійській прилюдній опінії ніяких трівожних настроїв. Це може бути тільки доказом холоднокровности і почуття сили у відповідальних італійських кругах. В Італії щораз то ясніше освідомлюють собі, що західні великодержави шукають виходу в Єгипті, іТуреччині і на Балкані.
У звязку з цим італійський щоденник помістив цікаву мапу, на якій представлено схематично охоронну смугу, що її творить довкола італійських кордонів італійська фльота, летунство і армія. Італія незгодна — заявляє щоденник — і мотивує це такими даними:
1) Адрійське Море, вихід з якого є в руках Італії, вповні замкнене.
2) 121 італійських підводних човнів береже побережжя Ліґурії аж до вїзду в Адрійське Море. Тиренське Море як Середземне Море, окружене довкола італійськими базами і буде його контролювати летунська фльота.
3) На Йонському і Тиренському Морю, що ручаться проливом біля Мессини, перебуває крім підводних човнів: 6 великих панцирників, 3 кружляки, 118 контрторпедовців, 62 торпедовців.
4) Ворожа морська фльота є розділена замкненням плавби на Середземному Морі біля Пантелярія на дві частини.
5) Повна надбережна оборона береже ціле італійське побережжя і вкінці — кінчить щоденник — 8 міліонів італійських баґнетів стоїть на італійській землі.
Загострене положення на Середземному морі
Амстердам. 3 Лондону повідомляють: "Райтер" приніс вістку з Каїро, що до Олександрії припливає флота західних великодержав. У звязку з цим "Райтер" запевняє, що єгипетські круги є з цього дуже вдоволені, що бритійські союзники звертають пильно увагу на оборону Єгипту. Щоби надати цим вісткам більше довіря, говориться, що бритійський амбасадор в Єгипті відбув нараду з єгипетським премієром і військовими командантами над "необхідними" оборонними постановами, що їх уже перевели в життя.
Чемберлен заявив 3. травня зовсім отверто в палаті громад, що англійська флота, яку стягнули з північного норвежського фронту є вільна і можна буде вжити її на Середземному Морі. Повідомив також, що англійсько-француська боєва ескадра є вже в дорозі до Александрії і що переведуть нові акції забезпеки на Середземному Морі.
Німецька преса оцінює нові зусилля англійського воєнного командування як намагання відвернути увагу світової опінії від катастрофальної поразки, якої союзники зазнали на норвежському фронті. Тому, що окруження з півночі не вдалося, вони намагатимуться на іншому місці створити фронт проти Німеччини. Англійська воєнна пропоганда спрямовує свою увагу в останньому часі передусім на Єгипет і Румунію. Внаслідок цієї пропагандивної кампанії в Єгипті панує від кількох днів правдивий воєнний переполох.
Подібну акцію веде англійська пропаганда супроти Румунії. Англійське радіо звернулось до Румунії з безпосереднім покликом, щоб Румунія не зволікала і зажадала помочі від західніх великодержав. Англійське радіо поширює вістки, що Румунія є безпосередньо загрожена німецьким нападом і що тому англійські гарантії мусять зачати ділати. Одночасно з тим англійська адміраліція стягнула зі сусідства Італії свою морську флоту і спрямувала її до Гайфи й Александрії. На Мальті введено в мин. четвер нічне затемнення перед летунськими налетами. 