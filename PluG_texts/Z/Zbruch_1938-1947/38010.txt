◦ ◦ ◦ ◦ ◦ ◦ ◦

Нове приміщення для пошти і телеграфу має Немирівський райвідділ зв'язку. Будинок має два поверхи. В просторих кімнатах розмістились телефон, телеграф, є кімната прийому і видачі посилок, операційний зал.
Ремонт шляхів, мостів закінчили селяни села Чолгин, Яворівського району. Над шляхами вони викопали водосточні канали. Тепер тут ремонтують під'їздні шляхи, що ведуть до посівів.
Піонерська кімната відкрита в 5-тій середній школі м. Броди. В кімнаті є ігри. Тут під час літніх канікул діти будуть проводити своє дозвілля.
Злодії в ролі носильщиків. З головного вокзалу виїжджала гр-ка Ірина Краус. До неї підійшов носильщик і запропонував свої послуги — знести її багаж до вагону. По дорозі він несподівано передав чемодани другому носильщику. Останній раптово зник в натовпі. Громадянка Краус не змогла наздогнати його, тому що в неї на руках було немовля. Залізнична міліція негайно вжила заходів до розшуку злочинців. Шахраї були затримані з речами на станції Підзамче. Як встановило слідство "носильщики" діяли втрьох. Це були Ситник, Щербина і Бондар, які стали носильщиками для того, щоб зручніше було грабувати пасажирів. Злочинці заарештовані.
Повідомлення ТАРС. Останнім часом, в зв'язку з вступом радянських військ в межі прибалтійських країн, посилено поширюються чутки про те, що на литовсько-німецькому кордоні сконцентровано чи то 100, чи то 150 радянських дивізій, що це зосередження радянських військ викликане невдоволенням Радянського Союзу успіхами Німеччини на заході, що воно відображає погіршення радянсько-німецьких відносин і має на меті зробити натиск на Німеччину. Різні варіації цих чуток повторюються останнім часом ледве не щодня в американській, японській, англійській, французькій, турецькій, шведській пресі.
ТАРС уповноважений заявити, що всі ці чутки, безглуздість яких і так очевидна, зовсім не відповідають дійсності. В прибалтійських країнах фактично знаходиться не 100 і не 150 радянських дивізій, а всього не більше 18—20 дивізій, при чому ці дивізії зосереджені не на литовсько-німецькому кордоні, а в різних районах трьох прибалтійських республік і мають своєю метою не "натиск" на Німеччину, а створення гарантій для проведення в життя пакту взаємодопомоги СРСР з цими країнами.
У відповідальних радянських колах вважають, що поширювачі цих безглуздих чуток мають спеціальну мету — накинути тінь на радянсько-німецькі відносини. Але ці пани видають свої затаєні бажання за дійсність. Вони, очевидно, не здатні зрозуміти того очевидного факту, що добросусідські відносини, які склалися між СРСР і Німеччиною в результаті укладення пакту про ненапад, не можна захитати будьякими чутками і дрібнотравчатою пропагандою, бо ці відносини основані не на минущих мотивах коньюнктурного характеру, а на корінних державних інтересах СРСР і Німеччини. 