◦ ◦ ◦ ◦ ◦ ◦ ◦

Совітсько-фінляндське порозуміння
МОСКВА, 18. 9. У Москві підписано совітсько-фінляндське порозуміння, щодо залізничої сполуки між обидвома державами. В отій умові зясовано справу залізничої сполуки особових і товарових поїздів. — Крім того узгляднено справу транзиту між Совітами і Швецією через Фінляндію.
Індійці не допоможуть Анґлії.
НЮ-ЙОРК, 18. 9. Американська аґенція подає, що виконний комітет всеіндійської конґресової партії рішив відкликати приречення дане анґлійському урядові у справі піддержання Анґлії в теперішній війні. Комітет напятнував Анґлію за те, що вона втягнула Індію до війни без згоди індійців.
Величезний дефіцит в Анґлії
Як повідомляє "Райтер", податкові впливи в Анґлії в тижні до 7. вересня виносили 18,4 міл. фунтів штерл., отже недобір в однім тижні дійшов до суми 54 міл. фунтів штерл.
Чи Льондон віддадуть?
НЮ-ЙОРК, 18. 9. У Злучених Державах викликала велике вражіння вступна стаття в "Ню-Йорк Таймс" про можливість віддання Льондону. Незвичайна інтенсивність німецьких летунських атак може примусити анґлійський уряд віддати Льондон. Одначе це не буде однозначне з признанням своєї поразки, бо Льондон з хвилиною вибуху війни перестав бути життєвим центром Анґлії.
Совітсько-фінляндське порозуміння
МОСКВА, 18. 9. У Москві підписано совітсько-фінляндське порозуміння, щодо залізничої сполуки між обидвома державами. В отій умові зясовано справу залізничої сполуки особових і товарових поїздів. — Крім того узгляднено справу транзиту між Совітами і Швецією через Фінляндію.
Коноє про майбутнє Японії
Розвязка японсько-китайського конфлікту поступає вперед.
Як уже відомо, в Японії йде праця над перебудовою держави. Князь Коноє виголосив на засіданні уряду промову, в якій торкнувся праці над тією перебудовою. Ціла та праця над перебудовою Японії є у руках князя Коноє. Тому теж князь Коноє підкреслив, що він бачить світле майбутнє Японії. Для добра того майбутнього мусять працювати всі японці. Розвязка китайського конфлікту поступає швидко вперед.
Вся японська преса з притиском підкреслює цю промову премієра, князя Коноє.
Слід ще відмітити, що в Японії зєдналися всі реліґійні секти в одну орґанізацію. 