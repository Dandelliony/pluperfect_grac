◦ ◦ ◦ ◦

Допомога вчених відбудовникам міста. Професори Львівського політехнічного інституту з перших днів визволення Львова допомагають відбудувати зруйноване німцями міське господарство та промисловість. Професор, доктор технічних наук Братро виконує ряд доручень для Львівської залізниці, будівельних і інших організацій. Професор Вількевич, крім повсякденної консультації будівельним трестам, допомагає їм у виготовленні теодолітів, нітелірів і інших геодезійних приладь. Велику допомогу у відбудові енергетичного господарства підприємств місцевої промисловості подає професор електротехніки Фрізе. Йому вдалося без перемотування перетворити асинхронні мотори в динамомашини. Вода Західної Україна має велику кількість солей. Це значно збільшує накип в трубах паровозних казанів і відповідно збільшує витрати палива. Керівництво Львівської залізниці звернулось до політехнічного інституту з проханням допомогти зменшити накип в казанах. Група професорів інституту, під керівництвом декана хіміко-технологічного факультету професора Каменського, відгукнулась на прохання залізничників і зараз розробляє способи зменшення жорсткості води.   Польська преса про допомогу Радянському Союзу населенню Праги. ЛЮБЛІН (ТАРС). Польська преса в Любліні широко опублікувала повідомлення про допомогу Радянського уряду населенню Праги, який безплатно передав для потреб жителів міста 10 тис. тонн борошна. 1 000 тонн борошна вже доставлено в Прагу — передмістя Варшави. Газета "Річ Посполита" повідомляє, що уряд Радянського Союзу прийняв також рішення про надання населенню Праги необхідної кількості медикаментів. Перший транспорт медикаментів уже прибув у Прагу. "Медична допомога, яку подає Радянський уряд, — пише газета, — є ще одним доказом доброзичливого, дружнього ставлення Радянського Союзу до польського народу. Все населення Праги вдячне нашому союзникові за допомогу, яка подається нам у важкий момент боротьби з кривавим окупантом за визволення Варшави". "Газета любєльська" з цього приводу пише: "За останній час Радянський Союз неодноразово демонстрував свою некорисливість у відносинах з Польщею. Вчорашнє повідомлення про пожертвування Маршалом Сталіним 10 млн. кілограмів борошна для голодуючого, змученого населення Праги не мало з політикою нічого спільного. Це було проявом щирої дружби — людської дружби одного народу з іншим братнім народом. Це був приклад справжньої некорисливої допомоги, яку тільки можна собі уявити в міжнародних відносинах. Допомога, подана жителям визволеної частини Варшави, ще міцніше зцементує союз двох слов'янських народів, об’єднаних спільно пролитою кров'ю".   Вільна Україна 