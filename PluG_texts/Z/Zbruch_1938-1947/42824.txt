Бібліотерапія

До медичної системи лікування хворіб у недавньому часі прибуло нове поняття — "бібліотерапія".
Взагалі серед поступу знання та наук теж і медицина починає вириватися з кліщів матеріялістичних понять, бо старі теорії показалися таки надто убогі, щоб вияснити якслід питання життя і терпіння.
Медицина мусіла вкінці прийняти, що психічні переживання хворого мають особливший вплив на фізичний стан його здоровля.
Це ствердження відкрило перед медициною нові обрії — примінити закон впливу людської душі на тіло до лікувальної системи хворіб.
Одною із складових частин психотерапії є т. зв. бібліотерапія — помагати собі при лікуванню хворого відповідно дібраною книжкою.
Ясно, що навіть людина зовсім здорова послуговується свого роду бібліотерапією. Адже ж вона добирає собі книжку з таким змістом, що відповідав би її вікові, інтелектові, настроям, мистецькому рівневі тощо.
Людина руководиться дуже часто в доборі книжки вичуванням, яка саме книжка помогла б їй найти лінію найлекшого примінення себе до вимог життя.
Розуміється, що книжка тим більше стає другом хворого. Книжка розважає його в довготривалій хворобі, відвертає хід думок від терпіння, та — що для медицини важливе — відриває хворого від постійного розважування над станом хвороби.
Книжка переносить хворого у новий світ життя, краси, руху й сили. Через те хворий набирає охоти до життя і в нього будиться воля побороти в собі хворобу — а це, розуміється, становить найвищу ціль психотерапії.
Коли книжка виховує здорову людину, то непомірно більше виховує вона й хворого. Загально відомо, що швейцарське шпитальництво не лише дбає про належний добір книжок для хворих, але дбає теж про виховання своїх пацієнтів (пр. дуже часто в шпитальній салі відбуваються іспити зрілости).
У Франції істнували до війни товариства т. зв. "санаторійної лєктури" під опікою міністрів народнього виховання й публичного здоровля, університетів, бібліотек і письменників, що дбали про особливий добір книжок для хворих.
З досвіду відомо, що відповідний добір шпитальної книжки розбуджує у неодного хворого любов до книжки, розвиває його характер, освідомлює його життєво, суспільно, національно, виповнює недостачі знання, тощо.
Всі ми, старші, пригадуємо собі часи першої світової війни, коли то українські комітети у Відні й деінде перевиховували відповідно дібраною книжкою хворих і ранених вояків б. австрійської армії в національному дусі.
Ясно, що в цьому питанні лікування хворого теж і книжкою, чималу ролю повинен відограти моральний чинник. Саме у часі хвороби пацієнт переживає всякі душевні крізи. Тому крім реліґійної потіхи, що її несе священик, треба йому дати ще й книжку глибокого морального і реліґійного змісту.
Кожний, хто мав будьколи звязок із хворими, знає, як вони нетерпляче вижидають книжки. Бо ж книжка краще промовляє до хворого, як найдовіреніший лікар. Лікар часто розбуджує у хворого опірність, нехіть, недовіру, підозру, тощо. Розмову Ж із книжкою хворий може кожної хвилини перервати і кожної хвилини почати. Книжка, це приятель, що не контролює соромливих зворушень при порушуванню дразливого питання. Тому добре дібрана книжка стає для лікаря помічним засобом дійти до найтайніших порухів душі хворого, не одне йому освідомити, розворушити та скріпити всі ті почування, що потрібні до лікування.
З уваги на це бібліотерапія повинна найти у нас повне зрозуміння з двох мотивів:
1. христіянського обовязку прийти хворому братові з поміччю у його лікуванню, і
2. національних вимог — не лишити хворого українця у чужому шпиталі і серед чужого окруження без рідного духового корму — української книжки.
На нашу скромну думку варто всім Допомоговим Комітетам увійти у контакт із тими чинниками, що мають вплив на шпитальництво на українських землях Ґен. Ґубернаторства, та подбати, щоб ті всі лікерні приступили негайно до орґанізації українських бібліотек для українських хворих.
Скрізь на наших землях, де є лікарні, повинні потворитися секції чи при Допомогових Комітетах чи інших установах, що перебрали б на себе почесний, але відповідальний обовязок допильнувати, щоб: український хворий мав українську книжку й газету.
о. Володимир Кучабський 