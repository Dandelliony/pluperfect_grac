Сконфіскували книжку. — Арештування у Станиславові. — Хліб у Львові подешевів. — Спіртова афера у Львові.

Сконфіскували книжку про кн. Константина Острозького. В Луцьку перед двома роками повстало видавниче т-во ім. князя Константина Острозького, що поставило собі метою періодично видавати книжечки для широких мас популярного змісту. Як перший випуск видано книжку С. К. "Князь Константин Константинович Острозький на службі українському народові та православній церкві". Видруковано її в Рівному, де рівенське староство сконфіскувало її. Головою згаданого т-ва є інж. С. Тимошенко, одним з основоположників — знаний Й. Волошиновський.
Арештування у Станиславові. На днях арештували у Станиславові інж. Гриця Залізняка. Причина арештування невідома.
Хліб у Львові подешевів. Від довшого часу помітна була обнижка попиту на т. зв. люксусовий хліб, який коштував 42 сот. При тому мука виявляла теж знижкову тенденцію. Багато покупців купувало житний хліб, т. зв. урядовий у ціні 30 сот. за бохонець. Тому деякі пекарі почали спершу на власну руку обнижувати ціну хліба і вкінці пекарський цех рішив, що від 16. ц.м. пшенично-житній зліб т. зв. люксусовий коштуватиму в деталічній продажі 40 сот. замість 42 сот.
Спіртова афера у Львові довела до припинення фабрики. Спіртова афера, то ми про неї писали перед кількома днями з нагоди арештування двох працівників під замітом викрадання спірту з цистерн рафінерії спірту на Богданівці, після арештування двох службовиків, довела до арештування 2 ін. службовиків рафінерії, посередників у перепродажі спірту, купців і ресторанників. Найбільшою сензацією арештування технічного управителя фабрики інж. Рудольфа Ружички, який працює в рафінерії вже більше, як 30 літ. Як поліція ствердила, інж. Ружичка брав спірт із ректифікаційного апарату до спеціяльного 5-літрового начиння, яке він носив під камізолькою. Спірт заносив Ружичка до свого мешкання, відки далі транспортувала його теща Бавснерова в літрових пляшках. Поліція арештувала теж відповідального управителя підприємства Жигмонта Окса, якому закидують, що він від 1934. р. крав спірт з експедиційної галі. Арештовано теж дверника Петра Турка, який мав переводити особистий трус у тих, що виходили з фабрики. На своїй "невтральности" він добре заробляв. Досі арештувала поліція вже к. 20 осіб під замітом участи у крадежі, або допомоги. Внаслідок тих арештувань фабрика майже припинила свою працю. 