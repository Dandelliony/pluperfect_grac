◦ ◦ ◦ ◦ ◦ ◦ ◦

Англійські повідомлення
ЛОНДОН, 4. (ТАРС). Як повідомляє міністерство авіації, англійські бомбардувальники провели в ніч на 3 жовтня широкі операції проти воєнних об'єктів в Німеччині і окупованих нею країн. Над більшою частиною цих районів була низька хмарність, яка надзвичайно утруднювала дії англійської авіації. Літаки не раз зазнавали обледеніння.
Основна операція англійської авіації була направлена проти Гамбурга, де протягом двох годин інтенсивного бомбардування зазнали нафтозавод і нафтосховища.
На всіх об'єктах відмічені вибухи і сильні пожежі.
Інші загони англійських бомбардувальників зробили нальоти на доки і гавані Німеччини та окупованої німцями території. Бомбардуванню були піддані Вільгельмсхафен, Штеттін, Амстердам, Роттердам, Антверпен, Флісінген, Остенде і Емден.
Під час цих операцій були скинуті бомби на 13 аеродромів Німеччини і окупованих нею територій. В Ессені бомбардуванню були піддані воєнні заводи Круппа.
Німецькі літаки скинули бомби в ряді районів Лондона, де пошкоджено кілька будинків. Жертви незначні.
В інших районах Англії бомбардуванню були піддані окремі пункти в долині ріки Темзи, а також в графствах Ессекс, Кент і Корнуолл. За наявними відомостями, руйнування не мають серйозного характеру. В одному з міст Центральної Англії є вбиті і поранені. В іншому місті зруйновано багато будинків.
В ніч на 4 жовтня операції німецької авіації охопили 31 район Англії.
ЛОНДОН, 4. (ТАРС). Як передає агентство Рейтер, німецька авіація провела вчора свої нальоти на Англію в умовах перших туманів англійської осені. Одиночні літаки більшу частину дня кружляли над графствами південно-східної Англії, провадячи безладне бомбардування. Літаки, які трималися вище хмар, заподіяли неістотних пошкоджень деяким районам Лондона.
Німецька преса про дії авіації
БЕРЛІН, 4 жовтня. (ТАРС). Газета "Фелькішер беобахтер" пише, що 2 жовтня Лондон знову піддався сильному бомбардуванню. Не дивлячись на запеклий вогонь зенітної артилерії, німецьким бомбардувальникам вдалося прорватись через зону загороджень. На передмістя західної частини міста були скинуті бомби. Крім того через деякий час німецькі бомбардувальники скинули бомби в центрі міста. З початку війни Лондон пережив 157 повітряних тривог. 1-го жовтня німецька авіація піддала бомбардуванню багаточисленні аеродроми у всіх частинах Англії. В Уеймуті підпалені бензиносховища і нафтові резервуари. Нальоти на окремі об'єкти провадились ескадрильями в складі від 50 до 150 літаків.
Бюлетень "Дінст аус Дейчланд" пише, що за даними, які опубліковані англійським агентством Рейтер 29 вересня, в серпні німецька авіація втратила 1115 літаків і у вересні 1046 літаків. У дійсності ж, як повідомляють в авторитетних німецьких колах, втрати німецької авіації в серпні винесли 360 літаків і в вересні 346 літаків. Згідно з англійськими повідомленнями англійська авіація втратила в вересні 319 літаків, а за серпень точних даних немає. По німецьким же даним втрати англійської авіації за серпень і вересень винесли 2.474 літаки, в той час, як німецька авіація за цей же період втратила всього лише 706 літаків. За три дні — 7, 15 і 27 вересня, які відмічаються Англією як дні перемоги, німецька авіація, за англійськими відомостями втратила 421 літак в той час, як втрати англійської авіації за ці 3 дні винесли 91 літак. З німецького ж боку повідомляють, що за ці три дні втрати англійської авіації винесли 274 літаки, а втрати німецької авіації 107 літаків. Найбільш успішним тижнем, на думку німецької сторони, був період з 12 по 18 серпня, коли було збито 643 англійських літаки. Найбільш успішним тижнем у вересні є тиждень від 2 до 8 вересня, коли був збитий 441 англійський літак.
Що до втрат англійського торговельного флоту, бюлетень пише, що Англія до війни мала 2400 океанських пароплавів загальним тоннажем у 14,8 міліона регістрових брутто-тонн.
Загальна ж цифра потопленого англійського тоннажу виносить понад 7 міліонів регістрових брутто-тонн. У потопленні англійського торгового флоту велику роль відіграє німецька авіація. Особливо велику роль відіграють німецькі підводні човни, які потопили понад 3 міліони регістрових брутто-тонн. Далі "Дінст аус Дейчланд" пише, що "в даний час уважають, що потоплено біля одної третини всього англійського флоту. Однак ця цифра приблизна, поскільки в англійській торговий флот входять багаточисленні кораблі різних держав".
В угорському парламенті
БУДАПЕШТ, 4. (ТАРС). Після майже місячної перерви відновились засідання угорського парламенту. 2 жовтня парламент затвердив без дебатів законопроект про приєднання до Угорщини Північної Трансільванії.
Один з пунктів рішення, прийнятий на пропозицію прем'єра, торкається призначення 63 депутатів в палату депутатів і 12 членів у верхню палату від приєднаних районів. Прийнятий другий закон про додаткове призначення у верхню палату більше 40 духовних осіб.
Воєнні дії в Африці
РИМ, 4. (ТАРС). Італьянське командування повідомляє: "З'єднання нашої авіації бомбардували в Англо-Єгипетському Судані лагери і оборонні споруди англійців в зоні Розеір, а також лагер і невеликий порт в зоні Галлібата.
Ворожа авіація зробила нальоти на Берберу, Афмаду, Ель Уак (Італьянське Сомалі) і залізничну станцію Агордат (Ерітрея). Убито 3 і поранено 5 чоловік. Матеріальна шкода незначна".
ЛОНДОН, 4. (ТАРС). Як повідомляє агентство Рейтер, 2 італьянських бомбардувальники, які брали участь в останньому нальоті на Хайфу, діставши пошкодження, зробили посадку на території Сірії. Екіпаж літаків складався з одного німецького льотчика і чотирьох італьянців.
Засідання спільного управління по обороні Канади і США
НЬЮ-ЙОРК, 4. (ТАРС). За повідомленням "Нью-Йорк таймс" з Бостона, там 2 жовтня відбулося засідання спільного управління по обороні Канади і США. Обговорювалось питання про оборону східного і західного побережжя Канади. Канадський представник полковник Бігар заявив представникам преси, що останні події на Далекому Сході вимагають посилення оборони канадського західного побережжя. Канада, заявив далі Бігар, співробітничає наскільки це можливо, з США проти можливого прямого нападу, хоча і концентрує всю свою увагу на підготовці військ, суден і воєнного спорядження для відправки за кордон.
Газета зазначає, що на засіданні обговорювалось головним чином питання про створення оборонної лінії Галіфакс (провінція Нова Шотландія) — Бостон. Пред ставиик США в цьому управлінні Ла Гардія заявив, що "лінія оборони Бостон—Галіфакс показує значення канадського співробітництва. Вона дає можливість відбити вторгнення ворога в морі на віддалі 800 або навіть більше кілометрів від берега. Таким чином оборона міст, розташованих на побережжі, здійснюватиметься далеко в морі, а не в цих містах. Той же самий метод буде застосований і для оборони західного побережжя".
Зустріч Гітлера з Муссоліні
БЕРЛІН, 4. (ТАРС). Німецьке інформаційне бюро передає офіціальне повідомлення про те, що сьогодні о 11 годині ранку в Бренкері Гітлер зустрівся з Муссоліні і мав з ним тривалу розмову. Спеціальний поїзд Гітлера прибув о 11 годині на прикордонний італьянський вокзал Бреннера. Вокзал був прикрашений італьянськими та німецькими флагами. Далі німецьке інформаційне бюро повідомляє, що переговори відбувалися в салон-вагоні Муссоліні в присутності міністрів закордонах справ обох країн.
Гітлера супроводжують керівник верховного командування озброєний силами Німеччини генерал-фельдмаршал Кейтель, керівник відділу преси німецького уряду Дітріх та інші. Німецький посол в Римі Макензен супроводжував Муссоліні у його поїздці в Бреннер. 