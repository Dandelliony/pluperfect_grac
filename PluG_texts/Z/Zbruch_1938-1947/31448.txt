◦ ◦ ◦ ◦ ◦ ◦ ◦

На західному фронті
ПАРИЖ, 10 січня. (ТАРС). Повідомляється, що вчора на фронті відмічалась значна активність французьких патрулів. Ніч пройшла спокійно. Спостерігалась місцева активність передових частин у районі східніше Вогезів.
БЕРЛІН, 10 січня. (ТАРС). Верховне командування німецької армії повідомляє: "На деяких ділянках західного фронту відмічається більш оживлена місцева артилерійська діяльність".
Німецьке інформаційне бюро передає, що в наслідок великих холодів у смузі воєнний дій на заході французське командування перевело велику частину цвітних військ на південь. Чисельність зосереджених у південній Франції цвітних військ опреділиться в 250 — 300 тисяч чоловік.
Дії німецької авіації
БЕРЛІН, 10 січня (ТАРС). Німецьке інформаційне бюро повідомляє, що 4 німецьких літаки найновішої конструкції зустрілись сьогодні у повітряному бою над Німецьким гирлом з ескадріллю англійських бомбардувальників "Бристоль Вленххейм" у складі 9 літаків. Як тільки побачили наближення німецьких літаків, англійські бомбардувальники зараз же повернулись на захід. В наслідок переслідування німецькі літаки збили 3 англійських бомбардувальники. Всі німецькі літаки повернулись без втрат на. свою базу.
Німецьке повідомлення про воєнні дії
БЕРЛІН, 10 січня. (ТАРС), Німецьке інформаційне бюро повідомляє, що більш пожвавлена артилерійська перестрілка на західному фронті пояснюється посиленням розвідувальної діяльності.
"Наша розвідка в різних секторах фронту виявила, що деякі райони в передній полосі оборони, яка до останнього часу була зайнята французами, у теперішній час ними залишена. Дальнішими діями німецької розвідки було точно встановлено місце розміщення передових постів противника. Бойові операції не відбувались. Під час нальоту німецьких бойових літаків на англійське і шотландське узбережжя були знищені судна противника загальною водомісткістю 15 тисяч тонн. При наближенні німецьких літаків ці судна відкрили по них вогонь із зенітних гармат. Англійські винищувачі, які піднялися у повітря на зустріч німецьким розвідувальним літакам, запізнились в наслідок великої швидкості, розвитої німецькими літаками. Німецькі літаки повернулись на свої бази без втрат".
Призов у англійську армію
ЛОНДОН, 10 січня (ТАРС). Агентство Рейтер передає по радіо, що сьогодні почався призов у англійську армію першого контингенту військовозобов'язаних віком від 22 до 23 років, які пройшли реєстрацію на початку грудня минулого року. Ця група воєннозобов'язаних нараховує 240 тисяч чоловік. 