◦ ◦ ◦ ◦ ◦ ◦ ◦ ◦ ◦ ◦

Маневри дипльоматів.
ЛЬОНДОН, 9. 6. Ройтер повідомляє, що перед виїздом Віліяма Стренґа до Москви не слід сподіватися ніякого розвитку ситуації у справі анґлійсько-французько-совітських переговорів.
В добре поінформованих колах здогадуються, що нинішня візита амбасадора Майського в льорда Галіфакса мала на цілі вияснити деякі точки вчорашньої деклярації Чемберлєна в палаті громад. Вона теж торкала розмов, які Стренґ переведе в Москві.
Бритійський амбасадор в Парижі Фінс прибув сьогодні до Льондону, щоб відбути конференцію зі Стренґом, який виїздить до Москви. Як відомо, Стренґ прибув щойно до Льондону з Варшави.
Анґлійський амбасадор в Парижі Фінс і Стренґ взяли участь у засіданні підкомітету закордонних справ бритійського уряду, яке відбулося під проводом Чемберлєна. На тому засіданні устійнено інструкції для Стренґа, якого відїзд переложено вже на понеділок, мотивуючи припізнення бритійського делєґата до Москви тим, що бритійський амбасадор у Москві лежить хорий на ґрипу і не зможе встати з ліжка. Тому теж приїзд Стренґа до Москви не вказаний швидше, як у вівторок.
В Парижі мін. Бонне прийняв на авдієнциї польського амбасадора Лукасєвича. 