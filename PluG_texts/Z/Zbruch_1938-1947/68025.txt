◦ ◦ ◦ ◦

Українські радіопередачі. Сьогодні, а четвер, 2-го липня, в часі від год. 10.30 до 11-ої ранку Львівська радіовисильня передає концерт української народної танкової музики у виконанні хору Е. Козака, Романа Савицького (фортепіян), Романа Криштальського (скрипка) та Петра Пшенички (віольончеля). Завтра, у п’ятницю, 3-го липня, в цьому ж часі передача пісень і фортепіянних творів українських композиторів у виконанні Ольга Яремович (сопран), Марії Роговської (фортепіян) і Олександра Грицика (баритон).
Як старатися про грошеві чинитьби в суспільній обезпечальні. Щоб одержати хворобову допомогу в Суспільній Обезпечальні, обезпечений має предложити їй у випадку недуги а) обезпеченеву виказку, б) допомогову асигнату, виставлену лікарем Обезпечальні і потверджену районовим лікарем, в) посвідку працедавця, виставлену на спеціяльному друку, як залучник до виєднання грошевої чинитьби Обезпечальні. У випадку, коли обезпеченого визнається за нездібного до праці в часі понад 3 дні, обезпечений повинен взяти від лікаря Обезпечальні друк на посвідку працедавця і подбати, щоб працедавець виповнив його в усіх рубриках. Обезпечений, ідучи вдруге до лікаря, мусить мати при собі посвідку працедавця, щоб домашній лікар Обезпечальні, спіраючись на тій посвідці, міг видати асигнату на допомогу, або щоб районовий лікар без якихнебудь труднощів міг затвердити внесення домашнього лікаря. Зі згаданими документами слід зголоситися в рефераті виплат хворобових допомог у Суспільній Обезпечальні при вул. Коперника ч. 4 кімната 21, де негайно виплатять допомогу.
Львівським стипендистам під увагу. Комісія Допомоги Українським Студентам при УЦК подає до відома, що виплата стипендії за місяць липень для львівських стипендистів відбудеться в днях: 7-ого липня — для студентів фармації і ветеринарії, 8 липня — для студентів політехніки і 9 липня — для студентів медицини. В інших днях стипендії не будуть виплачувані. Голоситись по виплату в Українському Центральному Комітеті, вул. Паркова 10, кімната ч. 9, в годинах між 10—13. Треба принести зі собою індекс або студентську лєгітимацію. Пригадуємо, що всі стипендисти обов'язані виповнити: 1) заяву та 2) анкетовий листок, що їх можна набути в КоДУС-і. Хто не виповнить їх, не одержить стипендії на липень. Стипендисти, що ще не вибрали стипендійної рати за місяць червень, мають негайно це зробити в п'ятницю (3. VII. 1942) і суботу (4. VII. 1942) в год. від 10—12. КоДУС. 