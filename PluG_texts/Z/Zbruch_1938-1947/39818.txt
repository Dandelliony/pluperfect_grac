◦ ◦ ◦ ◦ ◦ ◦ ◦

Велика спека в Америці. В північно-східніх стейтах Злучених Держав Північної Америки спека доходить до 40 Цельзія. Тільки в самому Ню-Йорку було 13 смертельних випадків, а в цілому краю було досі 550 випадків смерти внаслідок спеки.
Новий анґлійський винахід. Один анґлійський винахідник випустив на ринок актуальні тепер "безпечники на вуха". Вони мають забезпечувати нерви й вуха підчас летунських налетів від вибухів бомб і гуку протилетунської артилєрії.
Виселення жидів з Кракова. Обіжником до жидівської віроісповідної громади у Кракові повідомлено жидівське населення Кракова, що з днем 16. серпня ц. р. пічнеться примусове виселювання жидів з Кракова. Це зарядження влади у звязку з давнішим покликом до жидівського населення, щоб воно добровільно старалося покинути Краків. Одначе цей поклик не приніс бажаних успіхів. Не зважаючи на те, що до Кракова прибуло багато жидів з сусідніх держав та з інших дільниць б. Польщі, жидівське населення не мало наміру рушатися з Кракова, що значно обтяжило місто під харчевим і мешканевим оглядом. Тому влада хотіла спонукати жидів добровільно виїхати з Кракова до інших місцевостей Ґенерал-Ґубернаторства. А що ця добровільна акція не привела успіхів, влада приступила до акції примусового виселювання.
Найвища совітська рада іменувала Д. Каплуна заступником комісаря будови кораблів.
У Чілє лютувала велика повінь, спричинюючи поверх 50 смертельних жертв у людях.
Б. прем. Чемберлєн захворів і його перевезено до санаторії, де піддався операції. У санаторії побуде Чемберлєн поверх 14 днів.
Анґлійська влада загострила воєнний стан супроти населення на берегах східньої Анґлії, бо німецькі наступи міцніють з кожним днем.
В Альжирі арештовано б. франкського міністра внутрішніх справ жида Мандля, який утік з Франції до Касаблянки, а звідтіля до Альжиру. Його передано француському судові.
В анґлійській палаті громад заявив міністр внутрішних справ, що досі арештовано поверх 500 мослеївців, себто приклонників партії Мослєя.
Корабель "Еля Рой", очевидно анґлійський, пішов на дно, бо його затопило невідоме підводне судно.
Ґен. Франко подякував телєґрафічно канц. Гітлєрові за признання йому золотого хреста ордеру німецького орла з нагоди еспанського національного свята.
Совіти розбудовують воєнну фльоту
Москва, 31. 7. Народний комісар воєнної совітської фльоти адм. Кузнецов виголосив з нагоди свята моря промову, в якій торкнувся розбудови совітської фльоти. У 1939 р. совітська воєнна фльота збільшилася на 112 торпедовців, в 1940 збільшилася на 186. Підводні човна побільшено в 1939 р. на 300 відсотків тонажу. Адм. Кузнєцов ПІДкреслив, що російська фльота по 20 літах знову панує на балтійському морі. Совіти це морська потуга й мусить мати сильну морську фльоту, летунство, бо вона не думає обмежитися лише до балтійського моря.
Масові арешти анґлійців в Японії
Токіо, 31. 7. Японська поліція викрила широко розгалужену шпигунську аферу анґлійських аґентів в Японії. Аґенція "Домеї"  повідомляє, що японське міністерство війни остерігає населення перед анґлійськими провокаторами, що під покришкою усяких товариств ведуть шпигунську акцію в Японії, маючи на меті саботажеву акцію, тощо. Ці ворожі аґентури виступають у Японії як господарські та реліґійні товариства. Протишпигунська акція уряду внеможливила ворожим державам вести шпигунство нелєґально, тому вони намагаються робити це лєґальним шляхом. Централя тієї шпигунської акції є в Гон-Конґу, а нею кермує якийсь Сутт.
У звязку з викриттям тієї шпигунської акції поліція перевела масові арештування серед анґлійців.
Гирло Дунаю заміноване
Софія, 31. 7. Болгарські часописи помістили відозву румунського міністерства війни, яке оголосило, що в неділю 29. липня ц. р. заміновано гирло Дунаю під 55 ст. ґеоґр. ширини і 29 ст. довготи. Мінову запору заложено з огляду на небезпеку анґлійської атаки. 