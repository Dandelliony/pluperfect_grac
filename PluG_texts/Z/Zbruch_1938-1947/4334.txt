Студенські реколекції у Львові. — До Берези Картуської вислала адміністраційна влада 12 осіб. — За „наязд" на Вишонки Косьцельне. — Урядовець поліції провідником ватаги обманців. — Припинення діяльності „дослідників св. Письма".

— Повідомляємо загал читачів, що читальня часописів і журналів з вул. Сикстуської 19. перенесена на пл. Марійську 4. (Готель Европейський). Читальня чинна від год. 9-ої зранку, 658 1-2
— "Шевченків культ жінки у світлі психоаналізи" це тема реферату, що його виголосить проф. Павло Зайцев на прохання Головного Виділу "Союзу Українок" у понеділок 28, ц. м. в год. 19 вечором у малиновій салі РСУК при вул. Техніцькій ч. 1. Виклад буде ілюстрований мистецькими рецитаціями п. Ірини Гургули, п. Лесі Кривіцької та учеників її школи. Головний Виділ і львівська філія "С.У." запрошує членів "Союзу Українок" та впровадження ними гостей на цей реферат.
— Студентські реколекції у Львові відбулись в днях 13-20 ц. м. в церкві св. Духа. Прегарні духовні проповіди виголошував щоденно о. др. Гавриїл Костельник при виповненій церкві. В неділю 20 ц. м. підчас архірейської Служби Божої, яку відправив Преосв. Никита Будка в асисті о. д-ра Г.Костельника та о. ректора о. Малиновського, велике число студенства приступило до св. Причастія. Єпископ Будка виголосив батьківську проповідь до численно зібраної академічної молоді.
— До Берези Картуської вислала адміністраційна влада 12 осіб, а саме: Гальцерка Хаїма, Фродзінста Абрама, Крішблюма Мойсея, Байцмана Мошка, Екштайна Ісака, Бренда Ізраїля, Гліксона Абрама, Майорка Германа, Бенбавма Генриха, Длуґоконцького Станіслава, Стефана Деґорського і Ноішевського Владислава. Їх вислали до Берези за ширення переполоху, що дійде до обмежень на кредитному ринку і тому не слід містити капітали в цінних паперах. Ця акція — каже офіційний комунікат — була лише спекуляційним маневром, щоб довести до обнижки цінних паперів і наразити на втрати дрібних щадників, які відпродувалиб по некориснім курсі всі свої вартісні папери.
— За „наязд" на Вишонки Косьцельне у високомазовецькім повіті почалася розправа перед окружним судом у Ломжі проти 24-ох народовців (ендеків). Головний підсудний землевласник Ст. Скшешевський, який зорганізував напад на жидів у Вншонках К. 16. жовтня м. р., утік і за ним розіслали стежні листи. Поліція заздалегідь довідалася, що ендеки підготовляють погром жидів у Вншонках на 16-го жовтня і тому зібрала більші свої сили. Підчас нападу дійшло між поліцією та напасниками до бійки і тоді згинув А.Чайковський. По нападі поліція зорганізувала облаву й арештувала багатьох ендеків. 24-ох зпоміж арештованих відповідає тепер перед судом за заворушення зі ст. 163 к. к.
— Урядовець поліції провідником ватаги обманців. Перед окружним судом у Соснівці зачалася сензаційна розправа проти ватаги обманців, які обманювали ріжні фірми на Шлеську й у Кракові, від яких купували цінні предмети на сплати з тим, що платили лише першу рату. Провідником обманців був урядовець поліції в Соснівці Владислав Калюжа, який всі гроші видавав на гулянки. По здемаскуванні афери Калюжа вдавав божевільного, але це йому нічого не помогло, бо лікарі признали його відповідальним за свої вчинки. Тоді Калюжа признався до свого подвійного життя — урядовця поліції та провідника ватаги обманців.
— Литовський щоденник „Надія" появиться на днях у Вильні. Городське староство згодилося на прохання литовців, замешканих у Вільні, на видавання литовського щоденника.
— Припинення діяльності „дослідників св. Письма". В Лодзі при вул. Роговській ч. 24 був центр секти дослідників св. Письма. Крім дому молитви дослідники мали там світлицю, бібліотеку і друкарню, в якій друкували ріжні брошури. Городський староста доручив опечатати домівку секти дослідників св. Письма та припинити цій організації свою діяльність і за її протицерковну акцію. Таким чином дослідники св. Письма мусять припинити свою діяльність у цілій Польщі, якщо не хочуть відповідати перед судом і стягати на себе кари.
— Понад 7 міліярдів папіросок викурили минулого року в цілій Польщі. Зі статистичних даних виходить, що в 1936. р. викурили 6.219 міл. папіросок, у 1937. р. вже 7.302 міл.папіросок. З того на центральні воєвідства припадає 3.187 міл. папіросок, і на східні 487 міліонів, на західні 1.940 міл. і на східні 1.688 міліонів. Ось так з димом пропали сотки міліонів золотих тоді як десятки тисяч безробітних примирають із голоду і не можуть ніяк найти праці.