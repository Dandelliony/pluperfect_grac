◦ ◦ ◦ ◦

Новий турецький бюджет на 1943/44 визначено на суму приблизно 450 міліонів турецьких фунтів, то є з підвишкою на яких 55 міліонів у порівнанні до минулого року.
Часопис "Мессаджеро" приніс вістку з Танжеру, що відпущені північними американцями з концентраційних таборів в Марокко і Альжиру еспанські комуністи були змушені вступати в ряди чужинецького легіону або приділювано їх до робітничих загонів. Французьких комуністів і міліціонерів з часів громадянської війни в Еспанії охоплено у військових частинах ген. Жіро.
Передання японцями контролі над ворожою власністю національному урядові в Нанкіні, робить гарні поступи. Ворожа власність охоплює яких 1.003 великих об’єктів, з того 233 в середньому й південному Китаю, а 770 в північному Китаю і Монголії. Сюди входять текстильні й хемічні фабрики, корабельні майстерні, варстати, товарові доми, радіостації, гостинниці, лікарні і т. д.
Ройтер повідомляє, що до Великої Британії прибула після безуспішних відвідин в Злучених Державах, чункінська військова місія.
На засіданні японського парляменту в четвер, міністер комунікації Терзіма повідомив, що для збільшення спроможности будови дерев’яних кораблів, всі малі корабельні підприємства будуть злучені разом. Крім того уряд планує будову нових 20-ти великих корабельних доків.
Еспанський військовий вісник опублікував в п'ятницю цілу низку важних декретів. Згідно з ними, приготовано нові кредити у висоті 213 міліонів пезетів для створення нових касарень, військових летовищ та воєнного матеріялу. Один наказ міністра летунства відноситься до мобілізації в ділянці воєнного промислу летунства, як також до чоловічих та жіночих робочих сил.
Міністерство фльоти у Вашінгтоні повідомило, що два колишні пасажирські пароплави ЗДА, які сповняли службу, як транспортні кораблі, затоплено в північній частині Атлянтійського океану з важкими втратами в людях. Більш як 800 осіб або вбиті або пропали без вістки.
Злучені Держави призналися до втрати найбільшого підводного човна, що звався "Аргонавт". Приблизно місяць тому його Знищили водні бомби одного японського есмінця біля острова Нове Поморя.
Воєнне міністерство у Вашінгтоні подало до відома за Ройтером, що пропало 12 вояків приналежних до північно-американських повітряних сил і 13 британських летунів, які розбилися із військовим транспортним літаком над південним Атлянтійським океаном.
Іранський уряд досі був змушений прийняти 15 американських дорадників.
Новий італійський амбасадор в Ватикані, граф Чіяно, відвідав у перше державного кардинального секретаря, Маліоне.
В одному оголошенні британської адміраліції сказано, що корвета "Гемфаєр" пропала.
Хуан Хезе Амтага, якого іменовано президентом республіки Уругвай і який І. III. перебере свій уряд — згідно з повідомленням агенції Ройтер — предложив колишньому президентові Серрато становище міністра закордонних справ. Серрато приняв це становище.
У Букарешті розпочала службу перша група з 50 дівчат, як листоноші і післанці.
У зв'язку з катастрофою американського літака "Кліпере" над рікою Tайо довідуємося що між раненими, яких приміщено в одній лікарні є також американський амбасадор в Туреччині Філіпс.
Декретом Рузвельта заведено примусово 43-годинний тиждень праці у всіх областях Злучених Держав і для всіх підприємств, все одно, чи вони працюють для уряду чи ні. 