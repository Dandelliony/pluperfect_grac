◦ ◦ ◦ ◦ ◦ ◦ ◦

Курс опікунок у Кракові для підготови опікунок для лічниць та ділянок на полі суспільної здоровоохорони почнеться 4-го листопада ц. р. й триватиме 2 місяці. Виклади відбуватимуться тільки вечором, від 7. до 9. год. Приймається жінки в віці 16—50 років з освітою бодай 7 кляс вселюдної школи, інші можуть бути прийняті як вільнослухачки. Утримання на свої кошти, а за курси платиться по 10 зол. місячно (бідні безплатно). Курс затверджений владою та дає право на отримання відповідних свідоцтв після успішно складеного іспиту. Обовязком кожної свідомої українки прослухати цей курс, якщо тільки на це є змога. Зголошуватись особисто або листовно на адресу: Краків, Зелена 26, УЦК. Відділ Здоровля (III. пob.).
Звільнення полонених б. вояків польської армії. Згідно з рішенням начальної команди німецької армії всі полонені українці, вояки б. польської армії, яких родини живуть на терені Ґенерального Ґубернаторства, мали бути продовж вересня звільнені з таборів полонених та відіслані до місця осідку їх родин. Якщо хтось із них ще досі не звільнений, то це могло статися тому, що не доказав своєї української національної приналежности. В тому випадку слід звернутися за виказкою до УНО. Берлін В. 50, Ансбахерстрассе 15, або до Україніше Фертрауенштеллє, Берлін В. 30, Байрішерпляц 3. На випадок незвільнення когось, після виказання його української приналежности, слід зголосити не сейчас до УЦК. — реферат праці і сусп. опіки, при чому слід подати точну адресу полоненого та дату останньої вістки від нього. — Український Центральний Комітет, Реферат Праці і Сусп. Опіки — Зелена 26/5, Краків.
Позір шахісти! При т-ві "Просвіта" у Кракові орґанізується "Український Шаховий Кружок". Проситься всіх зацікавлених зголошуватися. В майбутньому задумується змагання, яких ціллю буде устійнити склад української шахової дружини що після відповідної підготови, могла станути до змагань з іншими дружинами, зокрема німецькою. Вписи та інформації до 15. листопада у вівтірки, четверги й суботи, від 18—20 год. Адольф-Гітлєр-Пляц ч. 12/ІІ. (К.) 