◦ ◦ ◦ ◦

На Сході йдуть дальше важкі бої   30 листопада Верховне Командування Німецьких Збройних Сил повідомляє: Ворожі випади проти наших становищ на перешийку Перекопу залишились безуспішні.   У мостовому причілку Нікополь і у великому коліні Дніпра, ворожі наступальні дії були вчора в цілому дещо слабші. Сильніші наступи вели большевики на північний схід і на північ від Кривого Рога, як теж на відтинку влому на південь від Кременчука. Підчас успішного протинаступу знищено або здобуто 30 гармат.   У районі довкола Черкас збільшилася навальність завзятих і змінливих боїв.   Власна наступальна операція на захід від Києва принесла дальші місцеві успіхи.   У наступальних і в оборонних боях у районі Києва і Житомира, армійські війська та відділи зброї СС під командуванням генерала-полковника Гота спинили рухомим веденням боротьби ворожі армії, що були призначені до проломного наступу і протинаступом відкинули їх на схід. Большевики втратили там у часі від 9-го до 28-го листопада понад 20.000 вбитими, 4.400 полоненими, 603 бронемашини, 1.505 гармат, 1.240 скорострілів, 275 гранатометів і 554 протипанцерні рушниці.   У бойовому районі Гомеля тривають дальше важкі змагання. На південний захід і на захід від міста, наші війська у завзятих боях спинили сильні ворожі бойові групи, що наступають. Заломилися численні наступи на північ від Гомеля. При тому ворог мав внаслідок успішного оборонного вогню і завзятих протинаступів дошкульні втрати.   На південний захід від Невеля наші війська проломили наступом запеклий ворожий спротив і здобули назад терен та місцевості.   На мурманському фронті залога одної німецької бази відкинула у рукопашному бою ворожу атаку.   У повітряних боях вчорашнього дня при 2-ох власних втратах знищено 49 большевицьких літаків. Майор Раль, командир групи в одній ескадрилі винищувачів осягнув 28 листопада на східному фронті свою 250 повітряну перемогу.   У Південній Італії приступив ворог учора після навальної артилерійської підготови, піддержаний дуже великими летунськими силами, до сподіваного наступу проти нашого східного крила у долині Сенгро. Важкі бої ще в повному ході. На решті фронтових відтинків відкинено місцеві наступи слабших ворожих сил.   За остаточним устійненням — підчас наступу німецьких торпедних літаків на ворожий конвой з військом 26 листопада перед Альжирським побережжям потоплено ще 4-тий великий корабель, так, що загальні втрати ворога підчас цього наступу збільшились до 4-ох транспортовців на 50.000 брт.   Північно-американські летунські з'єднання вдерлися минулого дня під охороною хмар до Німецького заливу і заатакували місто Бремен. Повстали пошкодження будинків і малі втрати в людях. У запеклих повітряних боях, як теж зенітною артилерією зістрілено 33 ворожі літаки, з того велике число важких 4-моторових бомбардувальників. Ще 6 літаків утратив ворог над зайнятими західними областями.   Фльота Червоного Хреста   Фльота міжнародного комітету Червоного Хреста на Атлантійському океані має під теперішню пору шість кораблів. У вересні вона збільшилася ще на шведське моторове судно "Фіни" величиною в 1.590 тон. У вересні середземноморська фльотиля міжнародного комітету Червоного Хреста відбула 8 подорожей між Лісбоною і одною пристанню Середземного моря. Загальний вантаж відтранспортованих таким чином допоміжних посилок, сягав 6.319 тон. Таким чином кількість перетранспортованих кораблями Червоного Хреста товарів від кінця 1940 року зросла на 140.540 тон.   Князь Віндзору шукає іншого заняття   До Лондону наспіли з Ню Йорку вісті, що князь Відзору задумує уступити зі становища генерального губернатора островів Багама, як що бритійський уряд не запропонує йому яке небудь краще становище, як наприклад становище генерального губернатора Австралії. Ця вістка, як подає лондонський кореспондент часопису "Стокгольм Тіндінген" — походить з кругів близьких до князя Відзору.   Далі довідуємося з того самого джерела, що князь Віндзору має намір закупити більшу плянтацію в Меріленд (З’єдинені Держави Америки.) Тепер після довгої відпустки, яку він провів в ЗДА, князь вернувся минулої суботи на острови Багама.   Обниження світової продукції золота   Тимчасові обчислення щодо цьогорічної світової продукції золота вказують, що вона не дійде до 900.000 кгр. Досі найбільшу продукцію осягнено в 1940 році — понад 1,2 міл. кгр.   Зокрема в ЗДА продукція золота в цьому році сильно зменшилася внаслідок унерухомлення більшої частини копалень золота.   Зі східного фронту   На всіх летищах недалеко південної течії Дніпра, була цими днями незвичайно оживлена діяльність. Поруч із боєвими з'єднаннями літаків осідають на майдані й відлітають німецькі транспортні літаки типу "Ю" великими роями. Вони привозять війська або ранених та негайно після цього навантажують амуніцію, перекидаючи її на вирішні місця боїв недалеко від фронтової лінії. Прилітають і відлітають також літаки, буксери, які тягнуть за собою вантажні ширяки різного типу, якими також перевозять великі кількости матеріялу на фронт. Чотири моторові транспортні велетні, подібні до летючих вантажних кораблів, транспортують війська й амуніцію.   Збито 23 британські літаки   Кількість збитих ворожих бомбардувальників підчас британської терористичної атаки на Берлін 23 листопада збільшилася — як подає ДНБ — за дотеперішніми твердженнями до 23-х літаків.   Дня 23-го листопада відбулося знову болгарське Собраніє. На денному порядку стоїть справа відповіди на тронову промову.   Преса принесла вістку, що всіх жидів в Софії завізвано до кінця місяця звільнити їхні дотеперішні мешкання. Впродовж 30-тьох днів вони обов'язані продати обстанову своїх мешкань.   Лондонський часопис "Дейлі Телеграф" приніс вістку, що чеський екс-президент Бенеш прибув до Москви, де підпише договір про союз із Совєтським Союзом.   В Еспанії впав сніг. Зокрема в цілій північній Еспанії запанував в останніх днях великий холод.   Керівник відділу для східних справ при міністерстві закордонних справ ЗДА, Аллен, прибув цими днями до турецької столиці на кількаденний побут.   Пропав один з синів Рузвельта, який брав участь у налеті на територію Німеччини.   Рідна земля 