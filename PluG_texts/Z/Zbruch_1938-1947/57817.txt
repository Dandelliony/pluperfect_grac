Про заготівлю бджільного меду

З доручення Відділу Прохарчування і Сільського Хазяйства, Сектор Годівлі Дробу та Яйчарської Продукції при Правлінню Генерального Губернаторства, Дистрикт Галичина.
Централя "Маслосоюзу" у Львові та її усі Відділи в Дистрикті Галичина є уповажнені до закупу (заготівлі) бджільного меду.
Збірними (закупочними) пунктами меду являються отже усі Відділи "Маслосоюзу", як також і ці місця (установи), які згадані Відділи собі підберуть.
Відділи "Маслосоюзу" находяться в ось таких місцевостях Галичини:
1. Стрий, вул. Шевченка ч. 5, тел. ч. 40.
2. Станиславів, вул. Кілінського 46, тел. 18-20.
3. Перемишль, вул. Потоцького 14, тел. 10-03.
4. Самбір, Ринок ч. 36, тел. ч. 116.
5. Коломия, вул. Собєського ч. 48, тел. ч. 31.
6. Дрогобич, вул. Пілсудського 16, тел. 72-85.
7. Тернопіль, вул. Фарна ч. 1, тел. ч. 183.
8. Чортків, Ринок ч. 6, тел. ч. 6.
Мід буде закуповуватися безпосередно у продуцента на основі ось таких засад:
а) після якости:
Мід І-ої сорти — до якої зачислюється мід з акації, ялиці і всіляких цвітів.
Мід II-ої сорти — це мід з акації чи прочих цвітів, мішаний з гречаним медом.
Мід ІІІ-ої сорти — це гречаний мід.
Замітка: Оцінку якости меду по наведеним сортам проводять Відділи згл. їхні збірні пункти на основі якостевих зразків (прібок) призначених за такі через Головний Відділ Прохарчування і Сільського Хазяйства при Правлінню Генерального Губернаторства.
Якщо це окажеться потрібне (т. зн. у спірних справах), то про приналежність бджільного меду до поодиноких якостевих кляс рішає окремий Провірочний Виділ, що його до цего назначить Головний Відділ,
б) по цінам:
За 1.— кгр. меду одержує продуцент Франко магазин дотичного Відділу "Маслосоюзу" згл. франко місце збірні, підібране цим Відділом:
при І-й сорті — 3.78 зл.
при ІІ-й сорті — 3.15 зл.
при ІІІ-й сорті — 2.70 зл.
Продуцент обов'язаний доставити мід на місце призначення (збірні) у власній посуді;
в) спосіб заплати:
За кожний перший доставлений кілограм меду з одного вулия одержує продуцент у Відділі "Маслосоюзу" згл. у його збірному пункті 2 кгр. цукру і решту належитости в грошах (злотих), а за прочий дальше відпроваджений кілограм меду (з того ж вулия) по 1 кгр. цукру, а решту належитости в готівці.
Замітка: Вже при першій віддачі меду мають продуценти обов'язково предложити у Відділі "Маслосоюзу" згл. в його збірному пункті посвідку від начальника громади про те, скільки вони мають вулиїв. Ця посвідка залишається в документах збірень меду.
З доставою меду на основі з горі наведених засад можна вже розпочинати.
Краєвий молочарський союз кооператива з відповідальністю уділами "Маслосоюз" у Львові
Львів, дня 21 жовтня 1941 р. 