◦ ◦ ◦ ◦ ◦ ◦ ◦

Новий японський десант у Китаю
ШАНГАЙ, 5. V. — Пресова кватиря японської армії в південному Китаю повідомляє, що в четвер ранком японські військові одиниці вийшли на сушу біля Кія-Тше в південно-східній частині провінції Квантун. Після того, як японці зломили слабий спротив китайців, вони пішли двома батавами у глибину краю. Згадані дії відбулися в межах японської бльокади.
Поголоски про поїздку Матсуоки
ТОКІО, 5. V. — У звязку з поголосками про те, що незабаром японський міністер закорд. справ Матсуока виїде до Злучених Держав, представник інформаційного відділу японського уряду зазначив, що цікаве є те, що такі поголоски прийшли якраз із Злучених Держав. Це вже зовсім певне — сказав японський представник — що Матсуока не буде з того приводу давати ніяких пояснень. Він додав, що Токіо не дістало ще урядових звітів про те, що охорону Сінґапуру перейняла фльота Злучений Держав і що тамошні воєнні кораблі від'їхали на Середземне море.
Німецьке міністерство кольоній
БЕРЛІН, 5. V. — Повідомляють, що почалася підготова до створення німецького міністерства кольоній. Націонал-соціялістична Німеччина має доволі знавців кольоніяльних справ ще зперед світової війни. Уладжено курси для вишколу кольоніяльних урядовців.
Анґлійці відїздять з Еспанії
МАДРИД, 5. V. — Анґлійський консулят у Більбао візвав усіх анґлійських громадян, бути готовими до відїзду з Еспанії. В анґлійських колах числяться з недалекою можливістю політичних змін, що примусять анґлійських громадян покинути Еспанію.
Заява посла Іраку в Анкарі
БЕЙРУТ, 5. V. — В звязку з висаджуваням анґлійських військ у Басрі, посол Іраку в Анкарі заявив представникові турецького щоденника "Улюс", що перемарш анґлійських військ крізь територію Іраку наступив на основі порозуміння між Анґлією й Іраком, ґарантуючи самостійність і суверенність держави Іраку.
Туреччина та іракські події
АНКАРА. — Політичні кола Анкари слідкують з найбільшою увагою за подіями в Іраку. Загально думають, що з огляду на бритійську поведінку годі оминути зудару. На випадок такого конфлікту Туреччина рішена зберегти таке становище, як супроти війни в Европі, це значить — не воювати.
Сирія під вражінням подій в Іраку
БЕЙРУТ. — В сирійських містах стежать з найбільшим напруженням за подіями в Іраку. В політичних колах Дамаску вказують на те, що хід подій в Іраку має дуже велике значіння для Сирії, бо годі відділити долю Сирії від долі Іраку. З Палестини повідомляють, що багато арабських борців за волю чекає, щоби виїхати до Іраку, коли б події так розвивалися, що було б треба підтримати Ірак і коли би він звернувся з зазивом до арабського світу.
Анґлія та Ірак
АНКАРА, 3. V. — Як подають з Бейрута після зломання пакту Анґлія-Ірак з приводу вивантаження нових анґлійських військових транспортів у Басра, уряд Іраку вирішив боронити свої права.
Мабуть Анґлія не думає дотримувати підписаного пакту, бо анґлійський амбасадор у Баґдаді дістав доручення подати це до відома урядові Іраку. Анґлійські війська вже висіли на суші в Басрі, а всіх анґлійських жінок та дітей перевозять з цілого краю в безпечне місце.
Нова столиця Хорватії
ЗАГРЕБ. Хорватський уряд мав намір пępęнести свій осідок з Загребу до Банялюки з історичних, ґеоґрафічних і національно-політичних причин. Банялюка, що з своїм 24.000 населенням лежить у центрі Хорватії, була осідком середньорічної хорватської держави. Загреб буде далі культурним і господарським центром.
Затоплено понад міліон тон ворожих кораблів тільки в одному місяці квітні
БЕРЛІН, 4. V. — Головне командування німецьких збройних сил подає:
Боротьба проти ворожих торговельних кораблів була в місяці квітні особливо успішна. Цього місяця затопили німецькі летунські, надморські й підморські сили всі разом 1,000.211 тон анґлійських або в анґлійській службі кораблів, з того кругло 400.000 тон на грецьких водах. Крім цього ушкоджено дальших 250 кораблів. Треба числитися з утратою частини цих кораблів. До цього не вчислено ворожих кораблів, затоплених або ушкоджений мінами.
Летунство бомбардувало минулої ночі при добрій погоді область Мерсі. В портових уладженнях Ліверпулю повстали великі пожежі й сильні вибухи. Дальші летунські налети переведено також на важні воєнні цілі на південному й південно-східньому побережжі Анґлії. Перед Кромером затоплено один торговельний корабель містоти 3.000 тон.
В Північній Африці вдерлися частини німецького африканського корпусу до укріплень Тобруку, що їх завзято боронили анґлійці. Здобуто багато фортів, забрано кілька сот полонених.
Ворог скинув минулої ночі в різних місцях західньо-німецького побережжя розривні й запальні бомби. На передмістях Гамбурґа, в околиці Бремену та в інших місцях були матеріяльні втрати. Серед цивільного населення було кілька вбитих і ранених. Нічні ловецькі літаки й протилетунська артилєрія зістрілили 3 анґлійські літаки. Ловецька ескадра Ґалянд осягнула 1. V. свою 500-ту повітряну перемогу.
Вночі на 1. V. німецькі війська проломили укріплення Тобруку на 3 км. Австралійські війська ставили завзятий опір і вперто боронили кожний форт. Анґлійці перевели багато протинаступів при сильній допомозі своєї артилєрії, але їх відбито з важкими втратами для ворога. Забрано багато полонених, здобуто багато анґлійських панцирних возів. Сильним гарматним вогнем намагалися анґлійці здержати прихід дальших німецьких і італійських військ. Одначе італійська піхота й німецькі панцирні частини відбили ці анґлійські спроби, завдали ворогові важкі втрати та перекинули власні становища далі вперед.
Бомбардування Тобруку
РИМ, 3. V. — Головне Командування Італійської Армії подає:
Італійські літаки збомбардували портові обєкти в Ля Валєтті. В повітряних боях над островом Мальтою німецькі летуни зістрілили 3 літаки типу Гюрикен.
В Північній Африці на відтинку Солюму діяльність італійських і німецьких летунів, що у спадних летах атакували ворожі самоходи, скупчення військ і гарматні становища. Італійські та німецькі літаки продовжали нагальні бомбові атаки на укріплення в Тобруці, де наш натиск стає щораз сильніший. Німецькі ловецькі літаки зістрілили 4 ворожі літаки. Ворог налітав на Дерну й Бенґазі.
У Східній Африці не було нічого замітного. 