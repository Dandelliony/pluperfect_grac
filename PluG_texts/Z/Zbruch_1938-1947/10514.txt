Большевицько-японський конфлікт загострюється.

Відносини між СССР та Японією далі загострюються. Большевицький уряд не дав ніякої відповіди на останній протест японського уряду, а японські парляментарі, які виїхали ще минулого понеділка до Новокиївська з нотою до команданта большевицьких військ, дотепер не вернулися. Минулої середи японський міністр війни ґен. Ітаґакі по нараді з міністром закордонних справ ґен. Уґакі був на авдієнції в цісаря, якому зреферував хід конфлікту. Вернувшись від цісаря міністр війни скликав на нараду вищих старшин міністерства війни і ґенерального штабу. На авдієнції в цісаря був теж шеф ґенерального штабу кн. Канти.
Одночасно большевики далі концентрують свої війська і фортифікують місцевість Чан-куфен. Сильні артилєрійські і змоторизовані відділи виїхали з Новокиївська Славянки над кордон.
З Москви надїзджають щораз то нові відділи війська до Никольська і Владивостоку. Совітські літаки перелетіли манджурський кордон. Представник японського міністерства закордонних справ заявив, що привернення статус кво на території Чанкуфен є одним із мирних способів поладнання конфлікту.
Японський амбасадор у Москві Шіґемітсу, по повороті зі Стокгольму, відбув минулої середи довшу, майже двогодинну розмову з ком. Літвіновом у справі прикордонного конфлікту у Гун-Шун. На основі доказового матеріялу японський амбасадор заявив, що обсаджена совітськими військами територія належить до Манджуко і тому Совіти мусять її негайно опустити.
Ком. Літвінов відповів, що совітські війська нічим не провинились, бо обсаджена місцевість належить до СССР.
ПРОТЕСТ МОСКВИ.
На відміну совітська амбасада в Токіо зложила в японському міністерстві закордонних справ протест з приводу бурхливих демонстрацій японських націоналістів перед совітською амбасадою в Токіо, підчас якої демонстранти розкидали летючки протисовітського змісту. 