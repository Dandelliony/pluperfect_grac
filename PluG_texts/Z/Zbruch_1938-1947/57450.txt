◦ ◦ ◦ ◦ ◦

Бої перед самою Москвою.
16 жовтня. Верховне Командування Збройних Сил повідомляє:
На Сході у багатьох місцях уже йдуть бої за зовнішню лінію оборони совєтської столиці, що лежить приблизно 100 кілометрів від Москви. Важливі міста Калуга і Калінін, 160 кілометрів на південний захід, зглядно на північний захід від Москви, від ряду днів є в наших руках.
Як уже подано в спеціяльному повідомленні, подвійний бій під Брянськом і В'язьмою доходить до кінця. Впродовж учорашнього дня серед дуже тяжких кривавих втрат для противника розбито також сили, замкнені на північ від Брянська. Прочищування лісового терену на південь від Брянська від оточених там останків розбитих ворожих армій ще продовжується.
Основна маса німецьких сил, що брали участь у цьому велетенському проривному і оточувальному бою, вже звільнена для продовжування операцій.
Досі захоплено 560 тисяч полонених, а також повідомлено про здобуття або знищення 888 бронемашин і 4.133 гармат.
В боротьбі проти Великобританії штурмові літаки в ніч на 16 жовтня бомбардували військововажні споруди в районі гирла Ембера та на південно-східному побережжі Англії.
Підчас налетів британських літаків на Німецький залив і на окуповані терени над Каналом без власних втрат збито вчора 20 ворожих літаків.
Бомби на Одесу
Берлін, 17 жовтня. У вчорашньому дні румунська артилерія обстрілювала дальше військові об'єкти в Одесі. Румунські штурмові літаки бомбардували в Одесі портові споруди і доки.
Англія не відтяжить СССР
Ню-Йорк, 17 жовтня. Як заявила американська радіовисильня, англійський уряд не має вже жодної надії на створення нового фронту, який міг би відтяжити катастрофальне положення большевицької армії.
Шах Ірану без влади
Анкара, 17 жовтня. Новому шахові в Ірані відібрали верховне командування над іранською армією і над корпусом іранської жандармерії. Причин цього наглого кроку не подано. Є тільки пояснення, що в збірнику законів з 1924 року скреслено параграф, який відноситься до цього питання. Як повідомляє англійське посольство в Тегерані, після стягнення англійської залоги з іранської столиці залишено в Тегерані англійську військову місію, щоб забезпечити постійний зв'язок з іранськими військовими станицями.
Японські інтереси
Токіо, 17 жовтня. Щоденник "Йоміурі Шінбюн" пише, що Японія мусить уважно слідкувати за діяльністю Рузвельта. Американська допомога для СССР порушує японські інтереси.
Німецько-турецька приязнь
Анкара, 17 жовтня. Турецький амбасадор в Берліні, Гереде, дав інтерв'ю щоденникові "Кумгуриєт" в Стамбулі, в якім він підкреслив, що німецько-турецька заява і новий торговельний договір — це потвердження німецько-турецької приязні, яка від року 1750 ніколи не була переривана.
Американсько-чунгкінгська умова
Токіо, 17 жовтня. Як з достовірного джерела повідомляє газета "Токіо Нічі-Нічі", спеціяльний делегат Рузвельта, Генрі Грейді, під час свого побуту у Гонгконгу заключив з чунгкінгським урядом економічну умову, на підставі якої Сполучені Держави Америки одержують на 99 років монополію на всі контрольовані Чунгкінгом копальні і родовища металів, а саме у провінціях: Гонань, Юнань, Сечуань, Кіангсі, Квантунг і Квейчау. За те чунгкінгський уряд одержує від Сполучених Держав Америки позику в сумі 200 міліонів доларів. Захоплюючи в свої руки весь видобуток китайського заліза, алюмінію і фосфору, Сполучені Держави Америки намагаються таким чином удержати свою позицію в характері "арсеналу демократичних держав". 