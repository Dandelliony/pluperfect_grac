Львів святкує

Невпізнати старовинного Львова. Центральні магістралі міста, великі площі, маленькі завулки і вулиці розквітли яскравим кумачем. Будинки прикрасились червоними полотнищами, прапорами, портретами, плакатами, лозунгами.
Щасливі громадяни радянського Львова готуючись вперше обирати до парламенту соціалістичної батьківщини любовно оздоблюють будинки і вулиці. На багатьох балконах вивішено мальовничі килими, з портретами керівників партії й уряду.
Особливо святково і урочисто прибрано центр міста. Вздовж фронтону Великого театру лозунги: "Хай живе вождь, учитель і друг українського народу великий Сталін!", "Обирайте депутатами соціалістичного парламенту вірних синів і дочок трудового народу!". Від площі театру до пам'ятника Міцкевичу виросла алея з статтями Сталінської Конституції. На червоному кумачі золотими літерами написані статті з великого сталінського закону. В кінці алеї, на постаменті встановлено скульптури юнака і дівчини, які радісно високо піднесли над головою виборчі бюлетені з імена ми кандидатів сталінського блоку комуністів і безпартійних.
Святково прибрано трамваї, стіни будинків. Плакати і малюнки розповідають про права і обов'язки радянських виборців, про щастя жити в країні Сталінської Конституції.
Будинок Львівської Міськради. — На шпилі високої башні — великий макет гербу Союзу Радянських Соціалістичних Республік, а на фасаді портрети товариша Сталіна і його найближчих соратників товаришів Молотова, Ворошилова, Хрущова.
Надвечір коли спускаються вечірні сутінки, місто освітлюється десятками тисяч яскравих вогнів. Радіо розносить в повітря бадьорі звуки пісні. Буфети для виборців по дільницях
Міськторгвідділ зобов'язав усі торговельні організації 24 березня торгувати безперебійно у всіх крамницях.
По всіх дільницях міста будуть організовані буфети для обслуговування виборців. Робота трамваю в день виборів
24 березня, в день всенародного свята виборів до Верховних Рад СРСР і УРСР, з метою краще обслужити виборців, вагони міського трамваю всіх колій, розпочнуть свою роботу о 5-ій годині ранку і безперебійно працюватимуть до 1-ої години ночі 25 березня. Спектаклі, концерти на честь виборів
В день історичних виборів до Верховних Рад СРСР і УРСР кращі майстри мистецтва виступлять перед виборцями в спектаклях і в концертах.
Державний український драматичний театр ім. Лесі Українки покаже п'єсу радянського драматурга Олександра Корнійчука "Платон Кречет". В державному драматичному польському театрі йтиме п'єса О. Корнійчука "Загибель ескадри".
В концертах на честь виборів виступлять державний симфонічний оркестр, хорова капела і солісти Львівської філармонії. В кінотеатрах демонструватимуть кращі радянські кінофільми. Радіо 24 березня
В 5 годин 45 хвилин ранку 24 березня почне свою роботу Львівська радіостанція. Станція передаватиме вірші і лозунги, присвячені історичному дню.
Рівно о 6 годині ранку мікрофон буде встановлено на виборчій дільниці 33 (Залізничний район). Радіо понесе в ефір слова голови виборчої комісії, який запрошуватиме виборців виконати свій історичний громадянський обов'язок.
Потім мікрофон буде встановлено в одному з сіл області. Селяни-виборці, які голосуватимуть за кандидатів сталінського блоку комуністів і безпартійних розкажуть про своє почуття радості.
В цей день по радіо буде передано ряд концертів з творів радянських авторів. Перед мікрофоном виступатимуть кращі артисти, письменники.
О 22 годині радіо передаватиме в столицю радянської України повідомлення про те, як трудящі Львова голосують за кандидатів у депутати Верховних Рад СРСР і УРСР. 