◦ ◦ ◦ ◦

Членів жіночої секції запрошуємо взяти участь у відкритті господарсько-адміністративного курсу. В програмі реферат о. д-ра Сопуляка: "Наші завдання в суспільній опіці" та продовження дискусії над рефератом м-р Рожанківської: "Жінка Східньої України".
У Мінхенському університеті відбулась 27. червня ц. р. промоція на доктора історії п. Григорія Прокопчука на основі наукової праці п. з. "Ді естеррайхіше Кірхенполітік ін дер Вест-украіне". Новопромований доктор перебуває вже від 1936 р. у Мінхені, займався, крім студій, ще й громадянською працею, м. ін., є основником перших українських товариств, як УПО і Українське Студ. Т-во "Батурин". Він є перший доктор-українець у мінхенському університеті.
Тижневик для полонених українців. БЕРЛІН. Заходом компетентних чинників появиться на днях перше число українського тижневика для полонених українців, вояків і командантів з червоної армії. Часопис виходитиме в Берліні під українською редакцією і матиме виключне право інформування полонених українців про події та новий світ, в якому вони опинилися, щасливо залишивши за собою пекло совітського ладу і комунізму. Крім тижневика, відповідні німецькі кола передбачують видавання для наших полонених всесторонніх інформаційних брошур у матірній мові. У звязку зі статтею "Краківських Вістей" (ч. 139), де вказувалося на потребу такої акції з боку громадянства, ми уповноважені повідомити, що покищо всяку цього роду просвітньо-інформаційму діяльність між українськими полоненими зі східнього фронту, компетентні чинники застерігають виключно для себе. КТВ 