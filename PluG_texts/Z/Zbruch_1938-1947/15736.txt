Хроніка Совітської України.

Харківський оперовий театр у новому приміщенні.
Державний харківський театр дістав новозбудоване приміщення в районі, де розташовано найбільші промислові підприємства. Театр має величезну сцену, устатковану десятками найновіших механізмів. В театрі 1.500 місць для глядачів.
Полтавський Державний Драматичний Театр імени Гоголя.
Через зміну колєктиву й художнього проводу відкрився сезон в запізненням пєсою Корнійчука "Правда". До репертуару театру принято історичну драму Корнійчука "Богдан Хмельницький", історичну пєсу О. Толстого, "Петро І", пєси Горкого, Погодіна, Афіногенова, "Одруження" Гоголя, "Безталанну" Карпенка Карого.
Б. Державний робітничо-колгоспний пересувний театр.
Він обслуговує робітничі клюби Києва і найближчі до Києва колгоспи. Останній час він виступає з пєсою "Сорочинський ярмарок" в перерібці Старицького. Рецензент ґазети "Вістей", побачивши двічі цю виставу в Київському клюбі трамвайників, прийшов в жах, така сила в ній найдешевшого шаржу, власних вигадок, невибачного на сцені циркового штукарства та "малоросійщини" часів Гаркуна Задунайського. "Можна собі уявити, що роблять актори з цієї вистави по колгоспах" — викликує рецензент "Вістей". Можна собі уявити, додамо і ми, як виглядає ця вистава, коли вона так ужахнула рецензента "Вістей"!!
В чернігівському музеї імені Коцюбинського.
У вересні ц. р. відвідало 3.700 осіб.
Випуск науково-популярних книг з історії України
Інститут історії Академії Наук намітив випустити книжки про Дмитра Гуню, Наливайка, Богуна, Палія, Ворошилова, Будьонного, Пархоменка та інших. 