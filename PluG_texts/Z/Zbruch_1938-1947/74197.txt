◦ ◦ ◦ ◦

Німецькі змоторизовані сили продовжували свої ненадійні випади в Калмицьких степах. Їм вдалося зайти далеко на тили однієї совєтської бойової групи. В той час, коли одна частина німецьких з'єднань завдала артилерійським вогнем високих втрат заскоченим большевикам, друга частина німецьких змоторизованих частин заатакувала тилові сполучення большевиків та знищила при цьому великі приписи харчів і муніції, а також багато підвод та автомашин. Крім цього одну большевицьку розпорошену групу заставлено до бою і знищено її.
Дипломатичний кореспондент часопису "Таймс" пише, що "Британський уряд нічого не знав про повновласти і титули, що їх надали американці Дарланові, перед відчитанням проклямації у мароканському радіо".
Цісарська головна кватира подає до відома, що в ніч на 30-го листопада японські торпедні човни заатакували північно-американські морські одиниці в сусідстві пристані Люнга на Гвадальканарі. Північні американські втрати: Затоплено: 1 лінійний корабель, 1 кружляк типу "Августа", 2 нищівники. Запалено: 2 есмінці, 1 японський есмінець потонув. Урядова назва звучить "Нічна битва біля Люнги".
У Вашингтоні урядово оголошено що підчас операцій перед Північною Африкою втрачено 5 вантажних північно-американських кораблів. Крім цього один есмінець, 3 вантажні кораблі і один корабель-цистерна були пошкоджені.
З Вашингтону повідомляють, що Рузвельт на підставі своїх диктаторських уповноважень створив т. зв. нафтовий воєнний уряд, який стоїть під керівництвом міністра внутрішніх справ Ікес. Цей новий уряд повинен котролювати нафтовий промисл і таким чином централізувати політику Рузвельта у цій ділянці.
Заарештовано національну героїню Чункінгу дівчину Янг Вімін, яка спроневірила суму 10 міліонів долярів, призначених для переселення китайців з Гонгконгу до нутра краю. Її головною жертвою була китайська фільмова артистка Бетерфляй-Ву.
В аліянтському таборі щораз частіше підносяться голоси перестороги, щоб не легковажити собі великої небезпеки, яка загрожує з боку німецьких підводних човнів. Один невтральний кореспондент висловив свої спостереження такими словами: "Цікаво слідкувати, як небезпека підводних човнів снується червоною ниткою крізь заяви, присвячені прилюдним та іншим темам. Ці часті перестороги не випадкова справа тільки випливають із зрозуміння, що по трьох роках війни німецький підводний човен і далі залишається найбільшою і нерозв'язаною воєнною проблемою.
В роковини відзискання морської бази Ганге на південному заході Фінляндії, бази, яку після московського миру винайняли були большевики, переселено туди вже поверх 3000 осіб. Торгівля і промисл іде всіма парусами. Міська електрівня вже 2 місяці виконує свою роботу, так само, як водопроводи; при цьому треба згадати, що в цьому місяці збудовано нову водопровідну вежу на місце знищеної воєнними діями. Для забезпечення городиною, мешканцям цього міста відведено малі городчики за містом і таким чином життя в Ганге знову проходить нормально.
З нагоди 25-літнього ювілею Совєтського Союзу побажання Сталінові вислало багато шведських капіталістів і промисловців, як ось шведський директор банку Маркус Фаленберг, директор акційної спілки Азеа Й. С. Етстрем, шведський промисловець сталевої бранжі К. Ф. Герансон і, мабуть, ще деякі шведські промисловці-потентати. 