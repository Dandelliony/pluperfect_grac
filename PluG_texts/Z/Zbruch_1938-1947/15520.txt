Українське жіноцтво Львова фундує престіл Матері Божої у храмі св. Юра.

Загальні збори Комітету Пат. при Архикатедральній церкві св. Юра.
Дня 26. жовтня ц. р. відбулися в салі канцелярії Митрополичої Консисторії збори Комітету Пань при Архикатедральній Церкві св. Юра у Львові. У зборах взяло участь до 30 пань з головою п. Іванною Левицькою у проводі. Як гості були приняті парох о. пралат Леонтій Куницький з парохіяльним духовенством.
Парох привитав зібрані пані, складаючи подяку та признання за їх дотеперішню працю коло прикрашення архикатедрального храму. Ціль, яку визначили собі пані, а саме — придбати образ пречистої Діви Марії кисти мистця Ол. Новаківського — дійсно велична. На жаль, смерть бл. п. мистця не дала здійснити тих плянів. Залишився нарисований вуглем шкіц образу Мадонни. Під цю пору йде обнова цілого архикатедрального храму, тому Комітет Пань повинен продовжати далі свою цінну й хосенну працю і хоч образу Ол. Новаківського вже не можна покласти, то іншим способом причинитися до великого діда, яким є обнова архикатедри.
З черги голова п. Іванна Левицька відкрила наради і попросила приявних вислухати касове звідомлення зі збірки на образ за час від 1.І.1935, яке склала касієрка п. Володимира Вічковвська. Загальний оборот — 5.351.15 зол. На приходи склалися головно декларовані місячні складки-жертви пань, що дали 2.670.25 зол., жертви центральних установ та ін. Проф. Ол. Новаківському передано на видатки, звязані з малюванням образу, квоту 2.096.20 зол. Комітет має тепер готівки 2.315.77 зол.
По короткій дискусії на внесок п. Ракової вирішено віддати шкіц образу Мадонни до Національного Музею, а 4 копії того образу, які має Комітет, віддати до шпиталю ім. Митрополита Андрея Шептицького.
В дальшій дискусії над тим, що Комітет має зробити з зібраною готівкою, чи має розвязатися, чи продовжувати свою працю, забирали слово пп. Ракова, Вічковська, Ціпановська, Назарева, Ганущакова й інш. Загальні Збори вирішили не припиняти праці і дотепер зібрані гроші й дальші жертви призначити на уфундування престола Матери Божої в архикатедрі як жертву українського жіноцтва. Ця думка захопила приявних, які почали відразу складати деклярації і жертви.
Предсідниця подякувала за участь у зборах, просила дальшої підтримки у праці Комітету і на цьому Збори закінчилися. 