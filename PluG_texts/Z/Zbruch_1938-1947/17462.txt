В яких умовинах живе совітський робітник.

На основі інформацій осіб, що в жовті 1938 р. вернулися з Совітів, варшавський "Глос Народови" (з 30. грудня) устійнив деякі дані про умовини життя робітництва в Совітах.
Коли приняти при обрахунку, що вартість совітського рубля рівняється одному золотому, то зарібки совітських робітників є такі: некваліфікований робітник дістає 130 рублів місячно, кваліфікований під 170 до 230 руб., або пересічно кваліфікований робітник заробляє 200 совітських рублів у місяць.
Ціни артикулів поживи (на Кавказі): волове мясо першого ґатунку — 9 сов. рублів, третього ґатунку — 7 рубл.; 1 кг. звичайпої ковбаси — 10 руб., 1 кг. сарделевої ковбаси — 16 руб. 1 кґ. сухої ковбаси — 26 руб.; 1 кґ. картоплі — 0.40 руб.: 1 кґ. т. зв. француської булки — 1.20 руб.; 1 кґ. масла ІІІ ґатунку — 11—13 руб., 1 кґ сметанкового масла — 35 руб.; 1 кґ меду — 7,40 р.; 1 кґ. сметани — 16 руб.; 1 кґ. оселедців — 4.50 руб.
Продають тепер всі товари, також артикули поживи, без карток у державних магазинах, крамницях та кіосках. Приватних крамниць немає, покутну продажу трактують як «спекуляцію» і злочин проти держави. Навіть перекупки на торгах удержавлені, бо всі місця постою розділені між "колгоспи", які присилають вози з продуктами. Перед усіми крамницями, навіть перед часописними кіосками, стоять довгі «хвости». Таких "хвостів" нема тільки перед книгарнями та перед будками з сірниками. Одначе у крамницях аж за часто нема потрібних товарів, або є вони дуже лихої якости.
Ціни в совітських ресторанах дуже високі, доступні тільки для большевицьких достойників та гостей зза кордону. Скромний обід з трьох черг коштує від 20—25 рублів, таріль борщу 4 рублі 60 копійок. Убрання совітських громадян дуже нужденне. Звичайний маринарковий одяг коштує від 500—600 рублів; за кращий гарнітур платять 2.000 рублів. Ще гірше з обувою. Найдешевші шкіряні черевики коштують 170 рублів, але у шкіряній обуві ходять тільки большевицькі службовці. Загал населення носить брезентову обуву.
За двацять років населення Совітів зжилося з нуждою так, що нічому не дивується, хоча все таки не тратить надії, що большевицький режім мусить провалитись у своїх власних соціяльних та політичних суперечностях. 