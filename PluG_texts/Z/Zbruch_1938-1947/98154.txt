◦ ◦ ◦ ◦

    Земельна громада відремонтувала млин. Земельна громада села Бураківка, Товстенського району, відремонтувала млин, який був знищений німецькими окупантами. Млин пущено в експлуатацію.   Підготовка шоферів без відриву від виробництва. Днями відбувся випуск курсантів трьохмісячних шоферських курсів, що працювали в місті Чортків без відриву від виробництва. 180 годин теорії і 170 годин практичної їзди на автомобілях пройшли курсанти за час свого навчання. Курси випустили 30 шоферів третього класу.   Раціоналізатори виробництва. Слюсар Грабовецької машинно-тракторної станції тов. Г. Козак разом з старшим механіком тов. М. Яковлевим зконструював шліфувальний верстат з деталей картоплекопалки. На цьому верстаті тов. Козак шліфує гільзи і ціліндри до моторів, виконуючи денні норми на 110—120 процентів.   Курси поштових агентів. В Заліщицькій конторі зв'язку розпочали роботу міжрайонні курси по підготовці поштових агентів. На курсах навчається 16 чоловік.   Допомога сім'ям військовослужбовців. В Коропецькому районі зібрано для допомоги сім'ям червоноармійців 88 центнерів зерна, кілька центнерів інших продуктів та 2.343 карбованців грошей. Гричишина С. одержала 30 кг. жита, 1 центнер картоплі, 20 кг. квасолі, Кривчук Т. — 30 кг. кукурудзи, 20 кг. квасолі. Одержали допомогу і ряд інших сімей військовослужбовців.   Районна олімпіада. В Теребовлі відбулася районна олімпіада художньої самодіяльності учнів середніх, неповних середніх і початкових шкіл. Олімпіада пройшла з великим успіхом. Найкраще виступили на олімпіаді представники середньої школи №2 і початкової школи села Сади.   Перемога футболістів Тернополя. 3-го червня на стадіоні міста Чортків відбувся футбольний матч команд "Динамо" Чортків і "Динамо" Тернопіль. Гра закінчилася результатом 5:2 на користь тернопільчан.   Заочники готуються до іспитів. Курсанти заочних курсів учителів у Товстенському райові готуються до здачі іспитів за перший курс педагогічної школи.   За зразковий стан автомобільного парку. З кожним днем зростає автотранспортне господарство нашої області. Це ставить підвищені вимоги до його працівників щодо організації ремонту і експлуатації автомобільного парку. В передових автотранспортних господарствах — шляхово-експлуатаційній дільниці 880 (механік тов. Галмуков), автогаражі обкому партії (завідувач тов. Чалая) автомашини в доброму стані. Тут немало машин зібрано з трофейних вузлів. Стан автомашин залежить від шоферів-водіїв. Автомашина обласного Держбанку пройшла 29 тисяч кілометрів без значного ремонту, при нормі 12 тисяч. У зразковому стані автомашина обласного управління НКВС, яку водить шофер тов. Новак. Інше становище в гаражах автотресту, контори Укрплодоовоч та інших. В автотресті 9 автомашин, а тільки 3 з них працюють. Там не витримуються технічні норми й режим, відсутній облік. Машини стоять у ремонті по півроку. І це в той час, коли гараж має кваліфікованих працівників, як старшого інженера тов. Волховського, технорука тов. Цвєткова й інших. Та вони мало приділяють уваги оздоровленню автотранспорту. Розпочався піврічний технічний огляд автопарку області. Керівники гаражів, що відстають, мусять виправити зазначені недоліки.   Вільне життя 