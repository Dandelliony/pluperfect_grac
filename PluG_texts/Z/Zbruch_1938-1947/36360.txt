Кандидати на сталінську стипендію. — В клубі письменників. — Шкільні олімпіади.

Кандидати на сталінську стипендію
Вчена рада Львівського державного університету ім. Івана Франка висунула 6 кандидатів на одержання сталінської стипендії. Серед них студентка першого курсу історичного факультету делегат Українських Народних Зборів Марія Кіх. Вона зразково вчиться, дисциплінована і є головою професійного комітету університету.
Студент II курсу юридичного факультету Іван Андрійчук багато горя зазнав здобуваючи собі освіту в шляхетській Польщі. Коли він поступив в університет, то через рік змушений був кинути навчання і протягом 6 років заробляти шматок хліба, як робітник на тартаку. Тепер Іван Андрійчук комсомолець, відмінник навчання, здібний організатор студентського життя.
Кандидатами на одержання стипендії також висунуті студенти-відмінники, активні працівники на громадській роботі: Ярослав Олексів, Олексій Артюх, Павло Маршалюк, Неоніля Безкоровайна. В клубі письменників
Львівський клуб письменників намітив провести ряд творчих вечорів. Польський критик Борейша Юрій підготував лекцію на тему "Світогляд письменника". Ця тема з'явилась в результаті дискусії, яка була на сторінках "Литературной газеты". Вона викликала тут жваве обговорення. Один з вечорів присвячується 30-річчю з дня смерті видатної польської письменниці — демократки Елізи Ожешкової. В програмі — доповідь і читання уривків з творів письменниці. Цікаву тему для лекції розробив письменник Тудор. Він виступить на літературному вечорі з доповіддю: "Українська література в західних областях України". Шкільні олімпіади
ГОРОДОК. (ОблРАТАУ). 4 травня в районі почалися шкільні олімпіади дитячої художньої самодіяльності.
Шкільні олімпіади вже проведені в 16-ти школах. Добре готуються до районної олімпіади школи в селі Мавковичі, середні школи міста Городка.
Балетний гурток російської школи підготував народні українські, білоруські і російські танці.
В єврейській школі хор розучив пісні про великого Сталіна на єврейській і українській мовах. Українська школа на Скітнику підготувала літературний монтаж на тему: "Сталінська Конституція". Районна олімпіада відбудеться 18 червня.
КАМ'ЯНКА-СТРУМИЛОВА. (О6л РАТАУ). В школах райцентру, в селах Батятичі, Лани-Польські і інших вже проведені олімпіади дитячої художньої самодіяльності. У школі №2 Кам'янки-Струмилової піонери Вася Лебідь і Ніна Козакевич добре станцювали українські народні танці "Гопак" і "Перепілочку", в школі №1 учениця Фоміна прекрасно продекламувала вірш Пушкіна "Братья-разбойники".
Незабаром відбудеться районна олімпіада дитячої самодіяльності, в якій візьмуть участь кращі учасники шкільних олімпіад. 