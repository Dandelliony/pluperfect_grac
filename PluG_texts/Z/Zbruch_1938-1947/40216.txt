Прислуги вівчарських псів у війні. — Найближчі міжнародні ярмарки.

Прислуги вівчарських псів у війні.
В теперішній війні чотироніжні приятелі й помішники німецьких вояків заслужили собі вже нераз на високе відзначення. Довголітній вишкіл воєнних псів не пішов на марне. Як би не ті пси, не одне звідомлення на час не попало б до відповідних рук, не один ранений вояк мусів би без помочі вижидати свого кінця десь на самоті серед лісів чи поля й неодин незавважений підступ ворога може б пощастив. Всі ці завдання лучника, санітари та сторожа виконують між іншим відповідно вишколені пси. До доручень ставляться вони часом з подивугідною повагою й запалом. І так німецький пес-вівчар по довголітньому вишколі став певним і в деяких випадках незаступним у переношуванні звітів і доручень. Він на кільометри віддалену свою ціль напевно знайде. Його життя є також дорогоцінне і тому він, як і кожний вояк, має свою спеціяльну ґазову маску. Зрештою ґазова маска такому псові зовсім не перешкаджає і він свою ціль все одно знайде. Найближчі міжнародні ярмарки.
В найближчому часі відбудеться ряд ярмарків, які мають якнайкращу опінію в торговельному світі. Ярмарки ці є докладним показником цін та показником осягнених дотепер успіхів. Тому не від речі буде, коли на цім місці звернемо увагу всім тим українцям, шо мають змогу відвідати такі ярмарки, на конечність зроблення того. Відвідання такого ярмарку є прекрасний засобом до фахового дошколу.
Від 11—14 серпня є ярмарок у Кеніґсберґу. Від 25—29 серпня в Ляйпціґу. Від 1—8 вересня у Відні. Від 1—8 вересня в Братиславі (Прешбурґ).
На всі ці ярмарки є влекшено дістати граничні перепустки, а крім цього залізниці дають високі знижки, так, що кошти поїздки є незвичайно низькі і тому багато може поїхати. Ближчі інформації можна одержати в Кракові в Промислово-Торговельній Палаті (Індустрі- унд Гандельскаммер) при вул. Довгій 1. 