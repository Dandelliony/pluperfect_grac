◦ ◦ ◦ ◦

Як повідомляє агенція Ройтера, Емері заявив в англійському парляменті, що в 1941-ому році Індія мала 389 міліонів душ. В 1931-ому році Індія мала тільки 338 міліонів душ населення.
Шеф еспанської держави, перебуваючи в Сарагоссі, видав розпорядок в тому напрямі, щоб зробити сплавною річку Ебро. Мова йде про найбільший проєкт каналізації, що його знає Еспанія.
Поверхня лісу незалежної хорватської держави є 4,077.702 га або 39,7 відс. цілої поверхні країни.
Після зустрічі Черчіля з Іноні, амбасадори Великої Британії і Совєтського Союзу в Анкарі мали довшу нараду.
Черчіль відвідав в Каїрі єгипетського короля Фарука.
Турецького амбасадора в Софії покликано для зложення звіту. В дипломатичних колах Анкари говорять, що покликання до Анкари зв’язане з конференцією в Адані.
Фінський уряд постановив виписати також на 1943 р. дальші 4 державні позики на загальну висоту 2.600 міліонів фінських марок. Досі в цьому році підписано разом 340 міліонів ф. м., в чому ощадностеві банки були причасні зі сумою 179 міліонів і обезпечувальні товариства з 35 міліонами ф. м.
З Барсельони повідомлено, що біля одної тамошної футбольної площі відкрито великий склад зброї, який походить мабуть з часів громадянської війни.
Англійці знову нарушили швайцарську невтральність. Вніч під 5-го лютого британські літаки знову перелетіли над Швайцарією. Протилетунський алярм проголошено в різних місцевостях західної і центральної Швейцарії.
З Альжиру повідомляють, що ґенерал Жіро випустив на волю 27 комуністичних послів французького парляменту, які від упадку Франції сиділи в арештах Північної Африки.
Згідно з повідомленнями англійського інформаційного бюра, на таємному засіданні в останній четвер британська палата лордів обговорювала теперішню ситуацію у війні з підводними човнами.
Як повідомляє Ройтер з Капштадту, проєкт Смутса, що передбачує притягання південно-африканських частин на засаді добровільного зголошення до військової служби поза Африкою, прийнято в парляменті 75-ма голосами проти 49.
Часописи принесли вістку, що в четвер упав і розбився один бомбардувальний літак шведського летунства з Торнедал. В ньому було 6 осіб залоги, які правдоподібно згинули.
Японський парлямент займався в п'ятницю справою поширення уповноважень премієра. Премієр Тойо сказав, між іншим, що новим законом надається йому тільки більше прав, що досі частинно лежали в обсязі різних міністерств. Зосереджуючи адміністрацію, досягнеться значне збільшення продукції. А це збільшення потрібно, щоб в сучасному великому змаганню забезпечити остаточну кінцеву перемогу.
В 1942 р. словацьку закордонну торгівлю оцінюють на 7,2 міліярди корон у відношенню до 6,6 міліярдів з попереднього року. З вивозу припадало на Німеччину 1,1 міліярд корон, на Протекторат 1 міліярд, на Італію 440 міліонів корон, на Мадярщину 270 та на Швайцарію 240 міліонів корон.
В наслідок надзвичайно теплої погоди в Швеції ранні весняні повені приняли небувалі розміри. З різних областей, з Шонену і з Смоланду напливають вісті про загрозливе становище. Поверхня води в ріках і озерах піднімається. В деяких областях вода залила поля, шляхи і т. д.
Біля еспанського побережжя сильна гураганна хуртовина викинула з рейок особовий поїзд між Ельбероном і Навою. При цьому одна жінка згинула, а кілька осіб було важко ранених.
Румунське міністерство господарства розпорядило збирання виноградних зернят. З висушених зерняток добуватимуть цінну споживну олію. Оцінюють, що можна буде видобути яких 300 вагонів олію. 