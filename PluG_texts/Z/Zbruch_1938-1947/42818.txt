8 міліонів електроламп на рік. — Міська нарада секретарів партійних і комсомольських організацій

8 міліонів електроламп на рік
У Львові існував невеликий завод електроламп, який належав акціонерному товариству "Полюкс". У ньому працювало лише 50 робітників. Завод спроможний був виготовити лише півміліона електроламп на рік. Основні матеріали для виробництва ламп (ковби, цеколь, вольфрам, молібден, електроди і навіть картонаж для упаковки) одержували з Німеччини і Чехословаччини.
З приходом Червоної Армії цей завод був переданий облмісцевпрому. Одразу була збільшена виробнича програма, в 1940 році на 28 тисяч електроламп.
Львівський завод електроламп є єдиний на Україні. Раднарком СРСР виніс постанову, про передачу його у відання Наркомамату електропромисловості СРСР. Для приймання заводу з Москви прибула спеціальна комісія, яка визнала потрібним розширити завод.
Зараз інженер тов. Драбкін працює над технічним проектом реконструкції заводу. В кінці року сюди прибудуть 60 удосконалених агрегатів. Виробнича програма заводу на 1941 рік збільшується в 10 разів. В наступному році завод повинен випустити 8 міліонів електроламп. Крім того, завод виготовлятиме також лампи для автомашин.
Завдяки збільшенню виробничої програми збільшується і кількість робітників. В 1941 році на заводі вже будуть працювати 225 чоловік. Міська нарада секретарів партійних і комсомольських організацій
Учора відбулася нарада секретарів первинних партійних і комсомольських організацій міста, яка обговорила завдання партійних та комсомольських організацій у підготовці і проведенню виборів до місцевих Рад депутатів трудящих.
Секретар міськкому КП(б)У тов. Колесніченко в своїй доповіді розповів присутнім про те величезне піднесення, яке зародилося на підприємствах і установах у зв'язку з Указом Президії Верховної Ради УРСР про день виборів у місцеві Ради.
Після доповідача виступали секретарі первинних партійних організацій і розповідали про те, як вони підготувалися до наступних виборів, як розгорнули агітмасову роботу серед населення на виборчих дільницях. Зав. відділом агітації та пропаганди Червоноармійського райкому КП(б)У тов. Стороженко в своєму виступі розповів присутніх про кращих агітаторів району тт. Жука і Пташика, які після виборів до Верховних Рад СРСР і УРСР не припиняли своєї роботи з виборцями. В районі вже розпочали агітаційну роботу серед населення 800 агітаторів. З одного лише Політехнічного інституту 170 студентів у перший же день після опублікування Указу розійшлися по 4 виборчих дільницях і ознайомили виборців з важливими питаннями про наступні вибори.
Секретар Шевченківського райкому КП(б)У тов. Кулініч у своєму виступі розповів про той ентузіазм серед робітників арматурного заводу, взуттєвої фабрики, м'ясокомбінату та фабрики "Більшовик", що викликав Указ Президії Верховної Ради УРСР. Ці підприємства початок виборчої кампанії зустріли виконанням річних виробничих планів.
Але не скрізь ще в партійних організаціях так поставлена агітаційно-масова робота на прикріплених до них виборчих дільницях. Партійна організація тресту кафе і ресторанів замість того, щоб виділити кращих комуністів агітаторами, вирішила цю відповідальну роботу передоручити товаришам, які ще ніколи не працювали агітаторами, не підготовлені до цієї відповідальної роботи. Не краще справа з агітмасовою роботою і в партійній організації обласного суду та прокуратури. Тут ще тільки думають виділяти агітаторів на виборчі дільниці.
Наприкінці наради виступів секретар обкому КП(б)У тов. Грищук, який змістовно розповів про великі і відповідальні завдання, які стоять перед партійними і комсомольськими організаціями міста в підготовці і проведенню виборів до місцевих Рад депутатів трудящих. 