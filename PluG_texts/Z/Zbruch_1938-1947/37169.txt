◦ ◦ ◦ ◦ ◦ ◦ ◦

Недостача продуктів в Румунії
БУХАРЕСТ, 27. (ТАРС) Газета "Семналул" вміщує статтю, в якій вказує на сильну недостачу в Румунії предметів першої потреби. Постачання ринку місцевими продуктами, пише "Семналул", провадиться з великими труднощами через недостачу транспорту. Запас привізних товарів майже виснажився і не поновлюється. Особлива недостача відчувається в таких предметах першої потреби, як олія, жири, квасоля, мило, сочевиця і т.д.
Повідомлення "Політікен" про самогубство Гамелена
КОПЕНГАГЕН, 27. (ТАРС). Вчора газета "Політікен" в кореспонденції, одержаній через скандінавське телеграфне бюро, повідомляла про чутки про самогубство Гамелена.
Візит Рейно в Лондон
ЛОНДОН, 27. (ТАРС). Агентство Рейтер повідомляє, що французський прем'єр-міністр Рейно відвідав вчора Лондон, де він радився з Черчіллем. Ввечері Рейно повернувся в Париж.
Англійська преса про становище на західному фронті
ЛОНДОН, 27. (ТАРС). Англійські газети приділяють виняткову увагу повідомленням французської преси про зміщення 15 французських генералів, а також про те, що бреш між союзними арміями в районі Бапома і Перонн, яка утворилась в результаті німецького прориву, зменшилась до 12 миль.
Парижський кореспондент газети "Сандей Таймс" повідомляє, що 251 травня головнокомандуючий французською армією генерал Вейган зробив разом з керівниками союзних армій інспекційний політ на літаку над територіями, зайнятими німецькими військами. Як пише кореспондент, Вейган повернувся в штаб французських військ морем на есмінці. Як літак, так і есмінець, на яких знаходився генерал Вейган, зазнали в дорозі нападу з боку німецької авіації.
Агентство Брітіш Юнайтед Пресс передає повідомлення свого кореспондента з Базеля (Швейцарія), в якому говориться, що тепер в районі Рейна, поблизу швейцарського кордону, відбувається посилена перестрілка між німецькою і союзною артилерією.
Прибуття бельгійських міністрів у Лондон
ЛОНДОН, 27. (ТАРС). За повідомленням агентства Рейтер 26 травня в Лондон прибули бельгійський прем'єр-міністр П'єрло, міністр закордонних справ Спаак, міністр, національної оборони генерал Дені і міністр внутрішніх справ Вандерпортен. У Лондоні вже кілька днів перебував також бельгійський міністр фінансів Гутт. П’єрло і Спаак були прийняті вчора вранці Галіфаксом.
Воєнні дії в Китаї
В північному Китаї. На півдні провінції Шаньсі вперті бої тривають в секторі Янчена. Деякі пункти цього району 14 раз переходили з рук у руки. Тепер всі важливі райони навколо Янчена зайняті китайцями. Атаки японців в секторі Маоцзінду (місто на ріці Хуанхе, в південно-західній частині провінції Шаньсі) відбиті.
В центральному Китаї. Діставши підкріплення, японські війська чисельністю в 50 тисяч чоловік почали просування до кордонів провінції Хенань, але були незабаром відкинуті назад у напрямі Цзяояна. Одночасно інші китайські частини, атакували японські підкріплення, що просувалися до ріки Хань, по шосе Цзіншань—Чжунсян.
У південній частині провінції Хенань, в секторі Сіньян, бої тривають на схід від міста, де китайці, зайнявши кілька пунктів, діють успішно.
23 травня китайські частини розпочали наступ на місто Боай (північна частина провінції Хенань). За два дні китайцям удалося зайняти кілька пунктів в околицях міста.
Відомостей про становище на фронтах в південному Китаї немає.
27 травня (ТАРС). 