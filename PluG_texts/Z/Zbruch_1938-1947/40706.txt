З українського життя

Перший районовий попис дитячих садків у Порохнику.
З початком липня ц. р. зорґанізували заходом Делєґатури Українського Допомогового Комітету в Порохнику дитячі садки в таких селах порохницького району: в Гавачковичах, Ріплині, Хорові, Тиневичах, Чудовичах, Крамарівці, Угорці та Розборі Округлім. Дня 4 серпня ц. р. відбулися у всіх згаданих селах місцеві пописи, а дня 11. серпня ц. р. відбувся в Порохнику районовий попис діточок з усіх дитячих садків та захоронки Сестер Служебниць в Порохнику. Попис попередило Богослуження відслужене в каплиці біля церкви. — Опісля відбулась дефіляда дітей та всіх приявних перед членами Делєґатури. З черги на площі коло церковного дому почався попис. Приявні з приємністю приглядалися виступам діточок поодиноких садків і збірним вправам та нагороджували малих виконавців рясними оплесками. Під кінець о. проф. Шуляка С. подякував провідницям дитячих садків за їх працю, що відбувалася нераз серед нагінки з боку місцевих поляків, яких коле в очі все зорґанізоване українське життя та не можуть погодитись з думкою, що "ойчизни" не стало. Свято закінчено відспіванням національного гимну і патріотичних пісень. Слід згадати, що в районі Порохника дитячі садки та їх попис відбулися вперше того року, бо давніше про їх улаштування навіть не можна було мріяти. Провід свята спочивав у руках учит. Тетяни Круба, яка вивязалася якнайкраще зі свого завдання.
В. Воловець береться до праці.
Воловець належить до найбільш запущених сіл горлицького повіту. Не було тут ніколи священиків ні учителів, які працювали б над культурним піднесенням села. Темнота населення створила податливий ґрунт для москвофільства, яке тут закорінилося ще перед світовою війною. В 1927 р. село перейшло в 90% на православє. У грудні минулого року Воловець дістав двох учителів в особах м-ра Хомяка Данила і Перейми Евгена. З початку треба було побороти всякі перешкоди від осіб, які хотіли "русско-православного учителя". Поборовши перешкоди учителі взялися з молодечим запалом до праці у школі. Праці було багато, бо школа була занедбана, опісля засновано кооперативу. Пан-отець о. Герасимів, місцевий православний парох виступав проти кооперативи. Йому здавалося, що в селі має бути "православна" кооператива, а не українська. Коли плян з "православною" кооперативою виявився безглуздим о. Герасимів задумував оснувати в селі філію кантини німецької прикордонної сторожі. Вкінці в селі таки заложили кооперативу завдяки кільком розважнішим господарям з п. А. Горбалем у проводі. До кооперативи належить понад 30 членів. У лютому м. р. учителі зорґанізували самоосвітній гурток молоді (12 осіб). Праця у гуртку обмежувалася головно до товариських гутірок і співання українських національних пісень. По виїзді більшої частини учасників на роботи до Німеччини — праця в гуртку завмерла. З початком квітня ц. р. заходом учителів уладжено Шевченківські роковини. Програма складалася з деклямацій, пісень і двох рефератів місцевих учителів. Приявних було 150 осіб. Від того часу праця в селі пішла живіше. Учителі зорґанізували аматорський гурток, заходом якого відбулася вистава комедії: "Пан майстер Копитко". З цією самою виставою гурток їздив до села Гладишова і Пантної. Там осягнув великий успіх. Не зважаючи на перешкоди гурток приготовляє другу виставу. Головною перешкодою культурно-освітньої праці в селі є темнота і перешкоди, що їх раз-у-раз створює пан-отець Герасимів (походить з Поділля, у Росії перейшов на православія). Українська православна служба божа в Берліні
Українська православна громада в Берліні вже від довшого часу намагається впорядкувати своє церковне життя та зорґанізувати українську православну парохію. Цих благородних поривів не вдавалося довго здійснити з незалежних причин, час минав і справа орґанізації парохії все відтягалася. Вкінці до Берліна прибув о. Федір Білецький, заходами якого при допомозі мирян вдалося приступати до орґанізації парохії. Творення парохії почалося торжественною Службою Божою в українській мові, в берлінському катедральному соборі в неділю 4 серпня ц. р. Цієї неділі рано в автобусах, трамваях, підземній залізниці чути було українську мову і радість мирян, які поспішали до собору на богослуження. Вже зближається 8-ма год. церква поволеньки наповняється людьми. Годі передати словами ті різнородні почування присутніх, які ждали на початок богослужби. Вкінці відчинилися царські ворота і перед престолом станув о. Федір в асисті о. Якова Кравчука, українського православного священика, котрий недавно прибув до Берліна. Отці тихо моляться. Зперед престолу несеться могутнє "Благословенне Царство Отця і Сина і Святого Духа..." Хор могутньо відповідає "Амінь". Стрепенулися серця, заблисли обличчя... душу наповняє якась неземна радість... Мабуть вперше стіни собору почули величні згуки, повні сили та краси української мови, співу, молитви. Прегарно співав хор під орудою талановитого дир. Римарчука. Служба Божа пройшла під знаком молитви та надії на краще майбутнє. Коротке слово о. Федора запало добрим зерном у змучені душі, окрилені тепер надією. Останнє благословення. У храмі тиша, чути лише тихі шелести на крилосі... священики стають навколішки і могутні звуки гимну-молитви "Боже Великий..." потрясають цілим єством. У стіп престолу зєдналися серця, зникла різниця політичних переконань. Поруч молилися брати знад Дніпра, Волині, Галичини, Карпатської України та інших частин рідного краю. Сила рідної молитви, краса обряду затерли обрядові різниці — православний поруч з братом греко-католиком молився: "Боже Великий, Єдиний..." Одначе, щоб вірно передати настрої та вражіння треба самому брати участь у цій молитві. Започатковано нову добу українського церковного життя в Берліні.
Щасти Боже доброму починові. Концерт хору українських козаків у Берліні
Милу несподіванку українській громаді в Берліні зробила філія У. Н. О. в суботу 17. серпня ц. р. влаштувавши "Вечір української пісні і танку". В цій дійсно культурній і гарно уладженій імпрезі перший раз виступив недавно зорґанізований у Берліні Хор Українських Козаків під управою д-ра Євгена Цимбалістого. У виконанні українських народніх пісень композиції М. Лисенка, Нижанківського, Людкевича та власних Є. Цимбалістого можна було помітити великий хист і вклад праці здібного дириґента. Хорові, що ставив свої перші кроки не маючи ніяких матеріяльних засобів, — можна віщувати дійсно гарну майбутність. З успіхом зарепрезентував також хор гурт своїх танцюристів у "Гопаку" (Д. Божейкова — Я. Сочинський; Л. Біласівна — Ю. Кох) і сольотанцях "Ґонті" (М. Осовський), "Козачку" (Т. Шумада). Співаки і танцюристи зробили приємне вражіння гарними національними строями. Присутні (понад 400 осіб), між якими було багато німецьких гостей, виповнили вщерть, на жаль невелику і за мало акустичну салю. Як довідуємось хор незабаром покидає Берлін вибіраючись у турне по більших містах Німеччини.
Хрущ. 