Цукор, чай і кава подешевіють. — Збіжжя дорожіє. —  Перспектива війни. — Роздають пісок. — Перші вибори турецьких жінок. 

Цукор, чай і кава подешевіють. 3 Варшави повідомляють, що у висліді нарад представників цукроварень, яка відбулася у Варшаві, має подешевіти цукор на 20 сот., тобто кільоґрам його коштував би 80 сот. Говорять теж, що мін. торговлі поробило нові комбінації, згідно з якими подешевіють теж чай і кава.
Збіжжя дорожіє. Мин. тижня занотували всі біржі світу помітну звижку цін збіжжя. Кажуть, що діється це у висліді велитенських закупів збіжевих резерв, які роблять німці і треба сподіватись, що і в нас збіжжя подорожіє. Добре булоб, якби селяни не позбувалися легкодушно свого збіжжя.
Перспектива війни. У Празі відбулися цікаві шахові змагання: всі його учасники, 30 осіб грали у газових масках, ніби показуючи, як виглядатимуть людські розваги на випадок війни.
Роздають пісок. В Парижі від яких двох тижнів роздають власникам камениць та поодиноким мешканцям пісок, щоб він був напоготові на випадок війни і зокрема на випадок ворожого налету та пожеж від бомб.
Перші вибори турецьких жінок. За кілька днів візьмуть турецькі жінки вперше участь у виборах до парляменту своєї країни. Як відомо, в останіх літах ці жінки добули право займати всі місця в державній машинерії до становища міністра включно, але до виборчих урн їх досі не допускали. 