Збори партійної організації Сталінського району.

Вільна Україна, 01.10.1944   Днями відбулись збори партійної організації Сталінського району м. Львова. Збори заслухали і обговорили доповідь першого секретаря райкому КП(б)У т. Мелешка про чергові завдання парторганізації району.   Доповідач розповів, що комуністи парторганізації з першого ж дня визволення Львова від німецьких загарбників взялись наполегливо працювати по відбудові фабрик, заводів, підприємств, установ та учбових закладів району.   Райком партії вже 27 та 28 липня надіслав комуністів на підприємства, а ці товариші при активній підтримці позапартійних робітників, службовців взялись за працю. Закипіла робота. Наслідки її добрі. Вже працює більшість підприємств в районі. Серед них добре працює дріжджевий завод, пущена швейна фабрика, починають працювати 3 інститути, технікуми, школи, дитячі заклади. З кожним днем поширюється торговельна мережа.   Значну роботу провів райком серед населення по роз'ясненню політики партії, міжнародного стану, рішень партії та уряду. 370 агітаторів щоденно проводять бесіди, читки газет. Вже проведено більш 300 бесід, 70 лекцій. Працює 10 гуртків по вивченню книги товариша Сталіна "Про велику Вітчизняну війну Радянського Союзу". Ці документи вивчають робітники, службовці, викладачі, доценти, професори.   В кінці зборів з промовою виступив секретар Львівського міськкому КП(б)У тов. Чупіс.   Збори прийняли конкретні рішення щодо дальшої роботи партійної організації району. (ОблРАТАУ).   Вільна Україна 