◦ ◦ ◦ ◦

Товариш М. С. Хрущов у місті Дрогобич. Цими днями голова Раднаркому УРСР і секретар ЦК КП(б)У тов. С. Хрущов відвідав місто Дрогобич. Тов. Хрущов побував на нафтоперегінних заводах, а також на Стебниківському соляному заводі, де розмовляв з керівниками цих підприємств, інженерно-технічними працівниками. Тов. Хрущов провів нараду керівних партійних і радянських працівників Дрогобичської області, на якій дав ряд конкретних вказівок щодо якнайшвидшої відбудови промисловості, транспорту, сільського господарства і культурних закладів Дрогобичської області. (РАТАУ).   Призов молоді до ремісничих, залізничних училищ і шкіл ФЗН. 1 жовтня почався призов (мобілізація) молоді до ремісничих, залізничних училищ і шкіл ФЗН. До цих навчальних закладів будуть надіслані 350.000 юнаків і дівчат для підготовки кваліфікованих кадрів металістів, будівників, гірників, залізничників, текстильників, механізаторів сільського господарства і робітників інших фахів. Вперше за роки війни призов провадиться на Україні, в Молдавії, Білорусії, Карело-Фінській Республіці і інших визволених районах. Молодь з величезним бажанням іде учитися до шкіл трудових резервів. В багатьох ремісничих училищах і школах Москви, Ленінграда, Горького, Свердловська і інших міст повністю закінчений набір учнів до початку призова. В Іванівській області подано 400, в Казані — 500г в Воронізькій області — 900 заяв від підлітків, які бажають вступити до ремісничих училищ і шкіл ФЗН порядком добровільного набору. В Управлінні трудових резервів Казахської РСР зареєстровано понад 2.500 заяв від добровольців, в Білорусії — 5.000. На призовних пунктах працюють агітбригади, які знайомлять молодь з учобою і працею вихованців шкіл трудових резервів. В багатьох містах відбуваються зустрічі з учнями і майстрами ремісничих училищ — "дні відкритих дверей", влаштовуються виставки робіт учнів. (ТАРС).   Вільна Україна   