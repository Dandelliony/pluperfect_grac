◦ ◦ ◦ ◦ ◦ ◦ ◦

Виступ Черчілля в Палаті громад
ЛОНДОН, 5. (ТАРС). Як передає агентство Рейтер, Черчілль перед початком свого виступу заявив, що після сьогоднішнього засідання Палата громад буде розпущена до 16 вересня. Наступні засідання відбудуться 18 і 19 вересня.
Говорячи про угоду з Сполученими Штатами, Черчілль заявив: "Переговори між Англією і США тепер завершені. Тільки дуже неуцькі люди можуть гадати, що передача американських есмінців Англії є хоча б в найменшій мірі порушенням міжнародного права або хоч скільки небудь зачіплює становище США як держави, що не бере участі у війні".
Генеральний бій у повітрі, заявив далі Черчілль, триває. В липні проявлялась значна активність, але в серпні почались справжні бої в повітрі. Ні одна з сторін не показала ще всієї своєї сили. Співвідношення втрат між німецькою і англійською авіацією становить 3:1 на користь Англії, а втрати льотчиків 6:1 також на користь Англії.
Німці твердять, що в липні і в серпні англійська авіація втратила 1.921 літак. Наші втрати за ці два місяці становили 558 літаків. Протягом серпня в Англії було вбито 1.075 осіб з числа цивільного населення. Трохи більше осіб дістали серйозні поранення.
Говорячи про загальне становище, Черчілль заявив: ніхто не повинен гадати, що небезпека вторгнення минула. Я не згодний з тими, хто твердить, що після 15 вересня ми позбавимось небезпеки запеклої атаки зза моря. Зима з її штормами, туманами і темрявою може утруднити здійснення вторгнення, проте ми ні на один момент не можемо ослаблювати своїх зусиль. Наша підготовка до оборони Англії проводиться в гігантських масштабах. Кілька днів тому ми визнали можливим подвоїти сили нашого військово-морського флоту в східній частині Середземного моря шляхом посилки туди деяких з наших найбільш потужних і сучасних кораблів. Ми можемо чекати в недалекому майбутньому рішучого бою на Близькому Сході, і ми маємо намір посилити наші позиції там і збільшити нашу морську міць і контроль, який забезпечує наша морська міць у всьому Середземному морі. І не тільки в його східному басейні, але й в західному.
Англо-італьянська війна. 
Італьянські повідомлення. РИМ, 6. (ТАРС). Італьянське командування передає таке зведення: "Вчора було вчинено два повітряних наради на Мальту, під час яких частково зруйнований форт Делімара і підпалений склад пального.
Протиповітряні засоби оборони противника не діяли.
В східній частині Середземного моря наша авіація знову настигла караван суден противника, який сильно потерпів при вчорашній атаці. Встановлено, що одно вантажне судно серйозно пошкоджено, друге виведено з ладу.
В Північній Африці бомбардування зазнали склади пального в Суеці і автотранспортні засоби, застигнуті на дорозі поблизу Соллума (Єгіпет). Всі літаки, які брали участь у вчорашніх нальотах, повернулись на свої бази.
В Червоному морі наша авіація атакувала караван суден противника, серйозно пошкодивши два пароплави. Пошкоджені також судна, що стояли на якорі в порту Аден. Інше з'єднання італьянських літаків успішно бомбардувало два воєнних табори противника поблизу Ашік в районі Токар (англо-єгіпетський Судан).
Противник знов бомбардував Ассаб (Ерітрея). Убито 4, поранено 8 чоловік. Незначно пошкоджені ангари.
Вночі противник зробив наліт на Турін, при чому літаки знов проникли через Швейцарію. Значні пошкодження були заподіяні приватним будинкам".
Німецькі повідомлення. За наявними Тут повідомленнями агентства Стефані, італьянські пікіруючі бомбардувальники, помітивши під час вчорашнього нальоту на Мальту посилений зенітний огонь з одного із фортів, скинули на нього бомби важкого калібру. Весь форт злетів у повітря. Знищено зенітні батареї цього форта і склади боєприпасів.
Англійські повідомлення. ЛОНДОН, 6. (ТАРС). Агентство Рейтер передає, що з'єднання англійського воєнно-морського флоту бомбардували вчора італьянську базу на острові Скарпанто. Бомбардування провадилось з близької відстані крейсерами і есмінцями, які до цього кілька днів знаходились у морі. Одночасно була бомбардована італьянська воєнна база на острові Родос. У ворожий крейсер попали дві торпеди. Збито 4 італьянських літаки.
Евакуація Трансільванії
БУХАРЕСТ, 6. (ТАРС). Румунське телеграфне агентство передає зведення румунського генерального штабу від 5 вересня, в якому говориться: "Сьогодні проведена евакуація першої зони Трансільванії у відповідності з виробленим планом.
Наші війська знаходяться на лінії Філіндру—Ардед—Апа—Блідарі—Бребі—Вісеул-де-Жос. Евакуація проведена в порядку і без будь-яких інцидентів. Проведена також у відповідності з виробленим планом евакуація воєнних матеріалів".
Зречення румунського короля
БЕРЛІН, 6. (ТАРС). Агентство Трансоцеан передає, що румунський король Кароль зрікся престолу на користь свого сина Михаїла.
Угорські війська вступили в Сігет і Сатмар
БЕРЛІН, 6. (ТАРС). Німецьке інформаційне бюро передає повідомлення начальника штабу угорської армії про те, що угорські війська вступили в Сатмар (Сатул-Маре) і Сігет. 