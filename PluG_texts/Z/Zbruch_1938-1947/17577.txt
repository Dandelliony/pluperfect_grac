Що буде з православними церковними землями?

Важний урядовий законопроєкт у Соймі.
Варшава, 10. січня 19,49.
З поважних політичних джерел дістаю таку інформацію:
До сойму вплинув урядовий законопроєкт у справі остаточного поладнання відносин держави до православних церковних і поцерковних земель. Законопроєкт опрацьовували міністерства віросповідань, хліборобства і внутрішніх справ.
Ухвалений на його підставі майбутній закон буде здійсненням 82. статті декрету Президента з 13. листопада 1933 р. і у своїх інтенціях змагатиме до такої розвязки, що Православна Церква у Польщі не матиме усіх дотеперішніх, давним-давно придбаних маєткових дібр.
Церковно-православні землі на Волині, Холмщині, Поліссі, Білорусі і Підляшші, особливож на Волині, були головним джерелом доходів церков, монастирів і духовенства. Після війни Православна Церква у Польщі стратила в користь держави 160.000 га землі. Останні події над Бугом спричинили крім того, як обрахували знавці. 4 міліони зол. втрат. За всі ці втрати Православна Церква мала право дістати з державної каси відповідне відшкодування і — як нам відомо — до найвищої судової влади вплинули вже були від православних відповідні внески в цій справі. Правнича мотивація внесків вказувала при домаганні відшкодувань на анальоґічний закон з 20. червня 1933 р., ратифікований польським соймом 6. липня 1938 р. на підставі якого Апостольська Столиця за 2 1/2 міліони золотих відступила польському урядові ніби-то своє право до земель і майна, що колись належали до Греко-Католицької Церкви та українського населення, яке творило цю Церкву.
Новозложений законопроєкт, що його — зрозуміло — без зайвої реклями внесуть небавом на пленум сойму, нічого про відшкодування не каже. В дуже короткій формі нормує він правне відношення Церкви до тих земель, що залишаються у її володінні, покликавшись на згадані 56. і 82. статті листопадового декрету. Згідно з духом і змістом обох цих статтей декрету, максимальна земельна власність православних парохій не може перейти понад 40 га, а єпископств — 150 га. Всі інші землі підлягають викупові і парцеляції.
Найцікавіша в історії цього законопроєкту є добровільна згода православного єпископату на резиґнацію з відшкодувань за втрачені 100 тисяч га землі і 4 міліони зол. втрат.
Оце виявилося, що поза відомом і ревіндикаційною акцією православних правників, митрополит та єпископи дали міністерству віросповідань на письмі свою згоду на таку резиґнацію і тимсамим поклали край цілій акції.
Не сумніваємося, що обі українські парляментарні репрезентації займуть своє становище до цього важного законопроєкту.
Фа—ський. 