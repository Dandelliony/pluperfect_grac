Справа площі "Сокола- Батька".

З цілого краю і заграниці безнастанно напливають запити, як виглядає справа з площею Сокола-Батька. Масовий наплив запитів-писем свідчить, що українське громадянство ані на хвильку не перестає журитись справою вивласнення Українського Городу. Не маючи змоги відповісти всім листовно, подаємо, що після першої розправи, яка відбулася 14. липня ц. р. у львівському Маґістраті, до цеї пори не зайшли ніякі зміни. Як відомо, речники війська, воєвідства і маґістрату заявили на цій розправі, що площа Сокола-Батька потрібна для вищих цілей оборонностн держави і визначили при спротиві правного заступника власників площі — окрему оціночну комісію, яка має прийти на другу розправу з готовою оцінкою вартости площі.
Покищо „Українським Городом" завідує надальше Старшина С-Б., а на площі відбуваються дальше спортові змагання та імпрези наших товариств.
З хвилиною, якби мала наступити якась зміна в справі дальшої вивласневої процедури, поділимось негайно всіми відомостями з нашим громадянством. Комітет викупна українського Городу при С.-Б. 