◦ ◦ ◦ ◦ ◦ ◦ ◦

Президент Фінляндії ратифікував Радянсько-фінляндський мирний договір
СТОКГОЛЬМ, 17 березня. (ТАРС). Вчора президент Фінляндської республіки Каліо ратифікував мирний договір, заключений між Радянським Союзом і Фінляндією. Президент уповноважив міністра Паасіківі і члена сейму професора Войонмаа зробити обмін ратифікаційних актів у Москві згідно статті 9-ої договору.
Німецька преса про Радянсько-фінляндський мирний договір
БЕРЛІН, 17 березня. (ТАРС). Вся німецька провінціальна преса продовжує відгукуватись на заключення радянсько-фінляндського мирного договору. Газети вміщують текст договору, карту Фінляндї з зазначенням її нових східних кордонів і передові статті, присвячені мирному і договору. Газета "Конігсбергер Альгемейне Цейтунг" особливо підкреслює успіхи Червоної Армії і героїзм її бійців.
"Рейніш-Вестфаліше Цейтунг" в передовій статті "Мир на півночі" пише: "Москва обгрунтовує свої вимоги до захисту кордонів на Карельському перешийку і створення воєнно-морської і повітряної баз на півострові Ханко необхідністю створення безпеки Ленінграда". Всі послідуючі події, продовжує газета, показали, що радянська Росія нічого більше і не добивалась у Фінляндії. Мирний договір є достатнім тому доказом.
Війна в Західній Європі
БЕРЛІН, 17 березня. (ТАРС). Німецьке інформаційне бюро передає, що вчора ранком в одному з пунктів Саарської області приземлився французський літак, екіпаж якого, очевидно, втратив орієнтування. Льотчики примусили обеззброєних робітників, які знаходились недалеко від них, вказати їм напрямок на Францію і, скориставшись, що поблизу не було німецьких військ, полетіли у Францію.
БЕРЛІН, 17 березня. (ТАРС). Верховне командування німецької армії повідомляє: "На південний захід від Цвейбріккена 15 березня була відбита атака розвідувального загону противника. 16 березня в районі Саарського фронту німецький розвідувальний загін знищив спостережливий пост противника, не маючи при цьому втрат. Німецька авіація провела над Північним морем і над Східною Францією розвідувальні польоти. Німецькі винищувачі збили на південний захід від Брейзаха один французький аеростат. На основі проведених раніше розвідувальних операцій 16 березня велике з’єднання німецької авіації зробило нальот на Англію і зокрема на розташування в Скапа Флоу з'єднання англійського військово-морського флоту. В результаті нальоту тяжкі пошкодження одержали 3 англійські лінійні кораблі і один крейсер. Крім того німецькі літаки скинули бомби на аеродромі в Стромнессе Єрт-Хаус і Керкуолл, а також на позиції зенітної артилерії. Не зважаючи на сильний вогонь зенітної артилерії і дій винищувальної авіації противника, німецькі літаки успішно виконали свої завдання і без втрат повернулись на свої бази".
ПАРИЖ, 17 березня. (ТАРС). В офіціальному комюніке про воєнні дії, яке опубліковане вчора вечором в Парижі, відзначаються "дії артилерії в районі Саара. Французські пости відкинули патрулі противника на захід від Вогезів. Де-не-де відбулася перестрілка через Рейн".
В сьогоднішньому ранковому комюніке говориться, що на фронті "не відбулося нічого нового". 