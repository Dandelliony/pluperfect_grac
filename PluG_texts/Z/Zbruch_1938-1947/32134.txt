◦ ◦ ◦ ◦ ◦ ◦ ◦

Повітряна траса Москва—Берлін. На авіалінії Москва—Берлін встановилось регулярне повітряне сполучення. 24 січня о 9 годині 47 хвилин з Москви в Берлін в зворотний рейс вилетів німецький літак "ДС—3". В цей день в Москву прибули 2 радянські літаки. (ТАРС).
400 шлюбів. Коло місяця працює у Львові орган запису актів громадянського стану. За цей час тут зареєстровано понад 400 шлюбів. В окремі дні записуються по 40—50 пар.
Олімпіада художньої самодіяльності. В Бібркському районі райком комсомолу організовує районну олімпіаду художньої самодіяльності. Олімпіада виявить кращі самодіяльні колективи селянських клубів та хат-читалень. Керівники окремих гуртків вже подали заяви про свою участь в олімпіаді.
Асигнування на утримання лікарень. Великі кошти асигнує радянська держава на охорону здоров'я трудящих. На перше півріччя 1940 року Жовквівська міська поліклініка одержить 37 тисяч карбованців і лікарня 136 тисяч крб. Відпускаються також значні асигнування на поширення міської санітарної станції, фельдшерських та акушерських пунктів.
Цими днями на екранах Львова звукові фільми:
"Промова товариша Й. В. Сталіна на передвиборних зборах виборців Сталінського виборчого округу м. Москви". Режисер Н. Соловйов. Виробництво московської студії "Кінохроніки". Випуск "Союзкінопрокат".
"Про виборчий блок комуністів і безпартійних" (з промови тов. В. М. Молотова 8 грудня 1937 року). Режисер Н. Соловйов. Виробництво московської студії "Кінохроніки". Випуск "Союзкінопрокат". 