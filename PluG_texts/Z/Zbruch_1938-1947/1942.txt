В обороні гр-кат.церкви і її князя

Протест Станиславівщини
На вістку про нечувану напасть пос. Войцєховского у варшавському соймі на українську греко- катол. Церкву, а особливо на її Князя Митрополита Андрея Шеп- тицького. Станиславівське Грома- дянство, без огляду на стан зійшлося на протестуючі сходини дня 10. ц. м. в салі «Сокола» у числі понад тисячу осіб, щоби заявити свою пошану до свого найвищого Єрарха та запротестувати проти нечуваної напасти. По покликанні почесної Президії др. Ю. Олесницький виголосив дуже глибоко продуманий реферат, в якім представив значіння віри й Церкви для українського народу, а зокрема української греко - катол. Церкви для західньої вітки нашого народу, а потім представив заслуги Митр. Андрея для Церкви й народу, зокрема Його діяльність на єпископськім престолі в Станиславові. І саме тому, що греко- кат. Церква є тим цементом, який єднає український нарід, тому йдуть заходи розбити нашу єдність.
Опісля референт відчитав відповідь Митрополита Андрея, яку Він виголосив до тисячних маніфестуючих мас у Львові, а яку приявні вислухали стоячи. Потім
зібрані приняли довготревалими оплесками оцю резолюцію:
«На вістку про нечувану напасть польського посла Войцєхов- ського у варшавськім соймі на нашу греко-католицьку Церкву, а особливо на нашого найвищого Пасстиря Митрополита Андрія Шептицького й підчиненого йому духовенства — українці м. Станиславова на сходинах дня 10. II. ц.р. заявляють, що твердо будуть стояти в обороні нашої найбільшої цінности, гр.-кат. Церкви.
Українці м. Станиславова знають одну відповідь напасникам: Проч з чужими руками від наших релігійних і національних святощів!
Українці м. Станиславова зібрані на сходинах 10. II. ц. р. пересилають свойому Найвищому Єрархови Митрополитови А. Шептицькому вислови відданости й синівської любови, та заявляють, що Його становище — це становище українського народу».
Цю резолюцію Президія переслала Ексц. Митрополитови Андреєви телеграфічною дорогою.
Збори відбулися дуже поважно. По відспіванню національного гимну всі опустили спокійно салю. 