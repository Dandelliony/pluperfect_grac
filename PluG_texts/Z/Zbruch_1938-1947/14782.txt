Гострий виступ Папи проти Гітлєра.

Мин. тижня виголосив папа у Кастель Ґандольфо до учасників конґресу христіянських археольоґів промову, в якій в небувало досі гострій формі заатакував Гітлєра та його протикатолицьку політику в Німеччині. Папа напятнував цю політику та перестеріг Гітлєра, що всі дотеперішні проби нищити Кат. Церкву завжди оберталися проти авторів цих спроб. — Бісмарк — казав папа — зрозумів недоцільність боротьби з Церквою, Наполєон програв тільки тому, що в таку боротьбу вмішався. Промова папи мала такі гострі звороти, що дорадники папи вважали недоцільним публікувати її негайно після проголошення. Орган Ватикану "Оссерваторе Ромяно" теж дуже гостро виступив проти церковної політики Гітлєра.
Чехи зривають з комунізмом.
У висліді розмов мін. Хвальковського з Гітлєром та пронімецького курсу Праги, розвязав чес. уряд 20. жовтня цр. чеську компартію, припинив усі ком. ґазети і сконфіскував все майно партії. Послам ком. партії відберуть мандати. Часописи підчеркують, що чеська компартія находилася в останньому часі в повному розкладі, а коли Совіти відмовилися помогти ЧСР у судетськім конфлікті, робітники почали так масово тікати з її лав, ЩО вона стояла перед самоліквідацією. З ліквідацією чеської компартії тратить світовий комунізм останній бастіон в Европі поза СССР, втрата Праги для III. Інтернаціоналу є найтяжчою з втрат, які він мав в останніх роках.
Чєхо-совітський союз не істнує.
Останні відомости з Праги подають, що чеський міністр закордонних справ приняв совітського посла та заявив йому, що чеський уряд уважає чесько-совітський союз взаїмної допомоги за неіснуючий.  