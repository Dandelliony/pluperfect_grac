Коли палають села і міста ...
Вже вдруге перекочується по українських просторах сьогочасна імперіялістична війна. Вже вдруге значить свої болючі, криваві сліди фронт. Разом з ним іде страшне знищення. Гинуть люди, руйнуються міста і заводи, палають села. Там, де ще недавно цвіло життя, сьогодні пусто, на згарищах віє вітер і розносить до степу попіл. Гинуть матеріяльні надбання, запопадливо призбирувані десятками років. Дивиться робітник, як руйнується місце його праці, дивиться селянин, як  палає його власна хатина, дивиться увесь український народ на знищення своєї батьківщини і в його свідомости роджується тверде рішення; покласти край цій руїні! 
Біль шарпає серце, але не доводить до розлуки, Український народ знає, чому його батьківщина стає завсіди головною жертвою війни, він знає також, як запобігти тому, на майбутнє. Ми знаємо, що Україну лишень нищить імперіялістичне хижацтво Берліна І москви, які за здійсненні своїх  божевільних протинародніх цілей не вагаються гнати на фронти міліони людей, не вагається повернути все в попіл і руїну. Отже, положити край знищенню і руїні - це значить - зробити край імперіялізмам Берліна І москви,в який красках вони не з'являлися б. 
Ми знаємо також, щоб зробити край імперіялізмам Москви і Берліна ми зможемо тільки безпощадною боротьбою з кожним з них: так з німецьким, як із большевицьким імперіалізмом. Наша боротьба проти імперіялізмів - це боротьба за впорядкування світу на нових справедливих основах,за побудову вільних національних держав,  це боротьба за майбутній міжнародний мир за майбутній добробут і щастя у вільній українській державі. 
І хоч біль шарпає серце, коли палають села, то кожний з нас зная, що тоді, коли кінчиться імперіалістична війна, коли виснажені імперіалістичні противники взаїмно себе вбивають ,коли зближається рішаючий момент, де ми скажемо-своє слово - ніщо не сміє понижувати нашої боєготовноти. Не в розпуку на згарищах попадати нам треба, але серед руїн нашої праці, серед невинних жертв, насильно заставлених битись за чужі Інтереси, готуватись до належної відплати. щоб покласти край руїні, треба сьогодні бути готовим  ім’я побудови УССД, треба бути готовим сьогодні завдати нищівного удару болвшевицькому імперіалізмові. Не плакати на руїнах за втраченим мізерним, але готуватись до здобуття,великого! Жар, що попеліє на згарищах наших сіл, хай переміниться в полум'яний вогонь у наших серцях - вогонь любови України, вогонь революційного завзяття віддати все. тепе в цей рішаючий момент Справі! Лиш Українська Самостійна Соборна Держава положить край тиранії чужинецького панування, знищенню, руїні і буде початком нового кращого життя!
НОВА ОКУПАЦІЯ – НОВИЙ ГРАБУНОК
Українське населення ще не забуло недавніх диких німецьких грабунків. Ще не було коли і відпочити від них, як почалась нова хвиля грабунків, цим разом большевицьких. На зміну німцям повернулись большевики. а на зміну одній грабіжницькій системі прийшла друга,здавна відома машина, яка витискає останній піт і останній гріш на шматок хліба.  Большевики самі хваляться, шо за короткий час зуміли витиснути з України самими тільки грішми 300 міліонів карбованців.
 Усі окупанти однакові грабіжники.
ДОНОСИ Й ПРОВОКАЦІЯ ЦЕ ГОЛОВНА ЗБРОЯ НКВД
Система праці і першої опори совєтськоі тюрми народів - НКВД; побудована головним чином на донощистві і провокації. Війна не змінила в цьому нічого. З  хвилею повороту в ногозайняті області України, НКВД негайно приступає до своєї терористичної роботи старими методами. Агенти НКВД вербують всюди сексотів і заставляють, доносити одних громадян на других. Дуже часто зустрічається випадки провокації. З допомогою системи донощиства і провокації агенти НКВД намагаються витворити загальне недовір’я і непевність, щоб зовсім розбити громадську єдність і всяку людську спільноту. Рафінова система НКВД-истськсго терору намагається-у той спосіб відірвати, і знищити основи людського збірного життя І звести його до примітивного звіринного животіння. 
Одночасно в кривавому нкаведистському млині між колесами а камінням до ощиства та провокації мають згинути всі противні сили. Впершу чергу большевики хочуть цими рафінованими, жорстокими  НКВД-истськими методами зламати життєву силу української надії і перетворити український народ У бездушну громаду людей, одиноким законом яких є лише страх за своє життя
Український народи мусить виявити в тій боротьбі ще більший відпір,  одностайність, єдність і солідарність ніж коли - небудь досі. Усі намагання ворогів, звернені, на зламання і знищення українського народу розібються у зустрічі з невичепаними життєвими силами української нації, як де вже багато разів виявилось на протязі нашої тисячолітньої історії.
1.	ТРАВНЯ 
УКРАЇНСЬКОГО РОБІТНИЦТВА
1.Травня - робітниче свято боротьби, проти експлоатації,свято боротьби за побудову нового справедливого соціально-політичного ладу. Рік-річно відривався в той день робітник від свого, станка і маніфестаціями, а той й бойовими виступами заявляв свою готовість цю боротьбу - вести до перемоги. Таку саму готовість маніфестував в той день і український, робітник. Цьогорічне 1.Травня зустрічає українське робітництво серед особливих умов. Оце втікає з наших земель німецький окупант, ай йде большевицький. І перший і другий видвигає проблему робітництва на перший план: перший твердить, що він несе новий соціяльний порядок, доконує соціальної перебудови, що в ній на особливу пошану заслуговує праця; другий йде з гаслами диктатури пролетаріяту, побудови соціялістичного суспільства, знищення експлуатації взагалі, Обидва вони хочуть "ущасливити" україн ського робітника.І цього року на 1.Травня,як і раніше, український робітник відірветься на хвилину від праці, випростує спину і дасть кілька хвилин спокою, спрацьованим рукам, Він намагається серед цього світового великого хаосу, розпутаного сьогочасною війною, з’ясувати собі свою позицію, відповісти на питання чому ж і за що ведеться ця війна, що дасть вона йому українському робітникові, яку вартість для нього мають гасла, що їх несуть усі "визволителі"? 
Що дав німецький націонал-соціялізм українському робітникові - не треба й писати про це найкраще знають всі ті,що їх доля кинула в німецькі копальні і заводи; про це дуже добре також знають робітники львівського залізничного, депо чи дніпропетровських і донбаських заводів. це була дослівно неволя: неволя з погляду на життєві умови, неволя і в національному відношенні. Божевільна гітлерівська теорія, людини - пана ілюдини - раба тут знайшла може найвиразніше здійснення. Символом "нового соціального ладу','що мав "ущасливити" українського рабітника, був і є холодний барак, виснажена постать в лахмітті, кривава лайка і підкутий цвяхами чобіт німецького наставника, що кожночасно міг впинитися на голові чи животі українського робітника. Лиш з трудом вгамовує він своє бажання пімститися на німецькому окупантові за таке визволення. Місце німецького окупанта займають сьогодні большевики. ці мають дати ні менше -ні більше тільки "робітничий рай" .За це й вони, згідно і з їх твердженням ведуть і цю війну. Отже, чи може 1.Травня має звернути увагу роб ітницва. на "соціялістичну батьківщину трудящих всього світу" мобілізувати для большевиків? Майбутнє большевицького ладу, а через те - якщо б включився в боротьбу за большевизм і своє майбутнє український робітник не мусить сьогодні вжеь тільки уявляти, як це воно було в часі революції в 1917-20 рр.,але має змогу голошені ними гасла перевірити на життєвих прикладах 25-літньої більшевицької дійсности.  І саме цьогорічне 1.травня,день, в якому робітник приглянеться ближче цій дійсності. Головне гасло, большевицької революцій - знищення експлуатації праці капіталом, людини .людиною. Гасло правильне. До його реалізації мусить змагати все краща уабгина людства, якій не дуже поняття, справедливості. Як одначе виглядає реалізація цього гасла у большевиків? Пригляньмось тому зусиллю, що - його дало з себе робітництво на протязі трьох п'ятирічок. І який же невспівмірний до нього, бо майже нужденний, життєвий штандарт робітника СССР! Отже диклямації про знищення експлуатації праці капіталом- це звичайна брехня. Не зникла експлуатацїя ,змінились тільки її форми, Місце капіталіста-фабриканта займає держава. Здавалося б, що в соціялістичній державі робітників і селян про експлуатацію цих суспільних клас не повинно бути й мови. А одначе в дійсності було інакше. Росла могутність 1 обороноздатність."соціялістичної батьківщини", а її формальні господарі селяни і робітники-животіли в голоді і нужді. 
Дехто міг би сказати, що загроза капіталістичного довкілля вимагала такої  зусильної праці і через те обов'язково треба було "підтягнути пояса". Поминаємо питання,чи більшовицький уряд справді готувався тільки до оборони держави, чи мав деще інші плани. Випадки останніх років дуже розкривають імперіялістичну суть політики більшовицького уряду, Тут ми мусимо підкреслити момент, незвичайно важливий для правельного розуміння большевицького "визволення робітника". Капіталістичне довкілля загрожувало однаково всім громадянам СРСР, та не всі однаково відчували тягарі на збільшення обороноспосібности СРСР, Бо чи однаково відчував ці тягарі забойщик а Донбасу і секретар харківського облкому партії ? Ясно,що ніколи один зчорнілий, ледве держався на ногах з виснаження, другий,-сити,,, розїздив автомашиною по Харкові .З особистої безпеки, що її давала кожному громадянинові збільшена обероноздатність країни користали всі однаково хоч-не всі вкладали однакову кількість праці. Чи не працював,отже ,  робітник на секретаря партії і чи той же-секретар не ,являється експлуататор робітника-паразитом робітничої кляси ,Жалке, ще немає вже Маркса, бо свою "додаткову вартість" з жахом муоів би шукати в пузі партійного паразита. Не знищено ,отже, ані експлуатації праці капіталом, бо місце капіталіста зайняла держава ,що веде й дальше імперіалістичну політику ані експлуатації людини людиною, бо місце фабриканта зайняв партійний паразит. А гасло волі одиниці ? Де диктатура більшовицькоі партії, терор НКВД не є глумливим його запереченням ? 
Звернемо ще-увагу на те,що особливо цікавитиме українського робітника. Якщо йдеться напр .про національний склад шахтарів Донбасу і робітників заводів ім. Петровського - де було більше українців? Очевидно в Донбасі. Чому? Бо там далеко - важча праця і їх повинен виконувати український робітник, А далі, заводи, де виробляються прецизні часті, всі були груповані на російській єтнографічній території. Що це .значить? Це значить, що вимагана- в тих заводах більше кваліфікована, легка і, кваша платна праця припадає російському робітникові, натомість праця, потрібна при обробці частей згрубша, що вимагає менше кваліфікації і через те і менше платна - припадає українському робітникові. Це значить також, що капітал який повинен остатися в руках українського робітника, як заробітна платня, і причинити ся до покращення його життєвих умов, втікає до московщини. 
1.Травневі розважування- не змобілізують українського робітника для большевиків, але проти них! - Український робітник знає сьогодні, що повну реалізацію своїх  домагань, він осягне тільки в УССД, він осягне тільки в системі вільних національних держав. Тільки в своїй державі він зможе через своїх представників впорядкувати життя по лінії своїх власних інтересів, що є частиною інтересів цілого народу! 
Цьогорічне перше травня українського робітництва-це день боротьби за реалізацію гасла: воля народам і людині! 1.травня-це день розгорнення протиімперіялістичної революційно-визвольної боротьби українського робітництва разом з українським селянством і інтелігенцією за Українську Самостійну Суборну Державу!


