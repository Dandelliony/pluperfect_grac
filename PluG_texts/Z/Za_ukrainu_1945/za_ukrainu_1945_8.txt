Відкриття Української Світлиці у Відні
Здійснилося бажання численної тепер української колонії у Відні – мати свій культурний осередок, де у вільний час могли б зійтися українці, обмінятися думками, поговорити в різних питаннях, де б могли відпочити в культурних умовах і де б увесь час можна провадити національно-культурну роботу. Світлицю зорганізовано заходом Українського Центрального Комітету, й українська громада у Відні збагатилася на важливе вогнище культурної праці.
На святочне відкриття світлиці в Зофієнзалі при Марксерштрасе 17 зійшлися в суботу 13-го січня ц. р. численні представники української колонії, працівники УЦК, української установи довір’я та різних організацій і запрошені гості. На відкриття завітав теж голова УЦК проф. д-р Кубійович.  
Урочисті збори відкрив господар Світлиці мистець С. Литвиненко, який запросив усів приявних підписатися в пам’ятковій книзі, що має відобразити один період нашого життя на еміграції. 
Від імени УЦК вітав представників німецької влади, українські організації та всіх приявних голова Станиці УЦК у Відні проф. Ю. Полянський. Він сказав на славні традиції світлиць у національно-культурному житті нашого народу і на потребу організації такої світлиці для українців у Відні. 
З привітанням від німецької влади виступили Уповноважений Уряду в Г.Г., д-р Дреслер та п. Гагер, які відзначили, що відкриття світлиці має велике культурне значення для української еміграції та бажали успіху в праці і швидкого повороту емігрантів на батьківщину. 
Після цього виголосив доповідь про «Характеристичні риси української культури» референт культурної праці ЦК д-р А. Княжинський. Ця війна, говорив доповідач, не спричинена виключно політичними чи економічними чинниками, як усі попередні, вона має глибокі основи, що відрізняють один від одного два світи матеріялістичний, що мусить упасти, і новий – ідеалістичний, що народився. У великому змаганні матеріялістичного світу з новим світом. Німеччині припаде роля гуртувати навколо себе всі сили, що боряться з цим старим світом.

На схід від Познані відбито панцерні стежі большевиків
Верховне Командування Німецьких Збройних Сил повідомляє 23-го січня: 
На південь від Будапешту війська армії та зброї СС продовжували наступати в північному напрямі проти посиленої ворожої контроборони, знищуючи розпорошені сили ворога. Несподіваним наступом вночі здобули ми місто Штульвайсенбург, 800 полонених і велика здобич попали в наші руки. Наступ ворога в районі міста Будапешту, що проходив по льоді на Дунаї й звертався проти острова Маргарити та проти західної частини міста, закінчився неуспіхом. Бойове літунство з добрими вислідами брало участь у наземних боях. Німецькі та мадярські винищувачі збили 31 совєтський літак. Під час спроби проломитися на захід від гирла ріки Гран ворог втратив 17 повзів. 
У Горішній Силезії закріпили ми наші становища на східній і північно-східній межі індустріяльного району, якщо не брати на увагу поодиноких вламів, що їх ворог зробив протягом багатьох наступів. 32 совєтські повзи лишилися підбитими на полі бою. В районі на схід від Опельн, а танож між Намсляу й Ельс, наші повні розмаху й підтримані повзами контрнаступи затримали большевиків. Біля Каліша та на південний захід від Ліцманштадту наші війська стоять далі у запеклих оборонних боях. На північ від ріки Варти передові ворожі панцерні стежі прорвалися в район на схід від міста Познань. Два большевицькі наступи, що спрямовувалися на північ, відбито. В районі далі на північ після важких боїв ворог вломився у Дойч-Айляу та Аленштайн. На схід від мазурських озер наші війська не допустили також вчора до прориву штурмуючих большевиків. На вулицях Інстербурга і над Прегель розвиваються запеклі бої. 
На заході, англійці, підвівши нові сили продовжують свої наступи проти нашого Рурського мостового причілка на південний схід від Маезаіку. Вони зазнали також вчора високих кривавих втрат при незначних місцевих осягах, втративши багато повзів. 
В районі над бельгійсько-люксембургським кордоном наші війська стояли в запеклих оборонних боях на дільниці Ст. Віт і на північ річки Зауер проти американців, що наступали з сильною летунською підтримкою. Наші війська знищили 11 повзів, але, не зважаючи на запеклу оборону, не змогли перешкодити вломові ворога у кілька осель. Для скорочення фронту перенесли ми лук наших позицій, що висувався аж по Гуфаліз, (Далі на 2 стор.).

Фольксштурм у боях
«Цвельф Ур Блят» пише: Німецький нарід опанує й нову тяжку ситуацію. Ненависні большевики на Сході так само, як і їх поплічники на Заході дізнаються, як уміє битися рішена на все німецька нація, коли справа стосується її існування й майбутнього. 
«Одчайдушний німецький спротив зустрічають на своєму шляху большевики» — пише представник агентства Ройтер у Москві про велику боротьбу. Він цитує совєтський воєнний часопис «Красная Звезда», де говориться про те, що на окремих дільницях фронту німці сорок разів на день переходили до контратак. 
Співробітник Ліонської газети «Патріот» розмовляв з совєтськими офіцерами, які перебувають у Франції. Ті відверто заявили, що совєтські успіхи можна пояснити, тільки тим, що большевики від першого дня захочлення влади безперервно готувалися до війни проти Европи. 
Стримати цей наступ є велике завдання наступних днів та тижнів. У найбільш загрожених областях Німеччини, в Східній Прусії та Горішній Силезії, населення взялося до зброї і «Фольксштурм» стоїть у запеклих боях на кордоні. 
Горішньо-силезькі шахтарі чекають на ворога з карабінами та «панцеровими кулаками», з ними їх помічники та люди з контор та заводів, провідники гітлерівської молоді та добровольці з усіх станів, робітники різного віку. Всі вони створили нову бойову спільноту, уже випробувану в боях. 
Загроза на кордоні покликала робітництво з заводів та копалень: захищаючи місця своєї праці, вони захищають цілу батьківщину. Тут об’єдналися фронт та батьківщина.


Година міцних сердець
На з’їзді німецьких журналістів виступив шеф німецької преси д-р Дітріх, який присвятив свою промову становищу на східному фронті. 
«На східному фронті, — зазначив шеф преси Німеччини, — потужні большевицькі збройні Сили прорвали подекуди наш фронт і захопили значні терени. Ми перебуваємо тепер у критичному етапі великого наступу большевиків, проте, ми вже вжили заходів, щоб знову стабілізувати східний фронт. У той час, коли большевики вже повністю розгорнули свої сили на терені, до якого вдерлися, німецькі протизаходи перебувають у стадії розвитку, тому тяжко знайти формулу, що належно відобразила б ситуацію.
Можна сказати одне: війна на Сході також поширилася безпосередньо на німецьку батьківщину і позначена буде тепер фанатичною волею німецького опору. Ворожий штурм на Заході, що мав призвести у вересні минулого року до глибокого вклинення на німецьку територію, зазнав невдачі на кордонах. І на Сході большевики, подібно до того, як їх союзники на Заході дізнаються, як уміє боротися німецький нарід за своє існування і за своє майбутнє. 
Знову прийшла до нас година тяжких випробувань. Що рішучіше будемо ми боротися тепер, то скоріше повернуться кращі дні й засяє сонце». 
На закінчення промови д-р Дітріх ознайомив журналістів з тими протизаходами, що повинні зламати наступ большевиків і відкинути московську повінь від кордонів Німеччини.

Пам’ятник біля Таненберґу висаджено в повітря
Згідно з повідомленням Верховного Командування Німецьких Збройних Сил, ворог після важких боїв вломився 22 січня в місцевості Аленштайн і Гогенштайн. Німецькі війська, щоб не допустити до захоплення німецького національного пам’ятника біля Таненбергу, висадили його в повітря. Тлінні останки генералфельдмаршала Гінденбурга та його дружини, а також покриті славою прапори східно- і західно-пруських полків ще раніше перед цим перенесено до схову. Ворог знайшов вже там лише руїни. 
Пам’ятник біля Таненбергу, після звільнення цього району німецькими військами, відбудують знов на тому ж місці.

В день свята Соборности
22 січня український народ на всіх землях, на волі і під чоботом червоного окупанта, святкував роковини проголошення Незалежности й Соборности України. В столиці Великонімеччини відбувся з цієї нагоди великий концерт, влаштований Головною Управою Української Пропаганди. На світлині праворуч почесні гості: Преосвященний Владика Мстислав, Гетьман Павло Скоропадський (ліворуч), проф. Дацько і полковник Смовський. В долині: капеля бандуристів ім. Шевченка.

Мадярське перемир’я
Той комітет, що його Совєти свого часу визнали як угорський уряд на окупованій ними території Угорщини, тепер за наказом з Москви під писав «перемир’я», яке в усіх точках відповідає схемі угоди з Фінляндією, Румунією та Болгарією. 
«Перемир’я» зобов’язує всі мадярські збройні сили підпорядкувати совєтському командуванню, віддати всі угорські землі поза Тріянонськими Кордонами (цебто поза кордонами Угорщини, встановленими по першій світовій війні), погоджується на те, що совєтські частини мають розпоряджатися в Угорщині, зобов’язує виплатити контрибуцію в 300 міліонів долярів, визнати наперед зобов’язання виплатити крім того за всякі ушкодження, видати торговельну фльоту, зробити необмежені матеріяльні й грошові поставки і розпустити всі організації, які небажані Совєтам. Місцеве врядування дістає накази від совєтського верховного командування. Крім того на час війни запроваджено контрольні комісії. 
Проти большевизації Мадярщини Англія так само мало може вжити якихось заходів, як і проти того самого процесу в південносхідних країнах, де розвиток подій під впливом диктатів про перемир’я набуває дедалі швидшого темпу. Якщо б справа пішла в тому напрямі, як того бажають Совєти та їхні підпомагачі з заходу, то совєтська Угорщина скоро і стала б фактом, і сучасного мадярського Керенського замінив би чисто большевицький «уряд». Але справжня Угорщина не перебуває в таборі тієї підкупної зграї, а там, де йде боротьба за існування Европи, а разом з нею й Угорщини.

В РОКОВИНИ НЕЗАЛЕЖНОСТИ Й СОБОРНОСТИ УКРАЇНИ
Велеяезна заля ожила, загомоніла. Вояки Українського Визвольного Війська, робітники й робітниці, інтелігенція, численні гості – німецькі старшини і вояки, білоруси й інші наші союзники – всі вони радо прийшли сюди, в Европагауз, на український концерт, організований Українською Головною Управою Пропаганди. В льожах, крім представників німецької влади, бачимо репрезентантів українського громадянства на чолі з Преосвященним Владикою Мстиславом, заступником Митрополита України, Гетьманом Павлом Скоропадським, директором Української Установи Довір’я д-ром Сушком, проф. Дацьком, полковником Смовським і делегатів усіх українських установ, преси та організацій. 
Перед початком концерту виступає керівник Української Установи Опіки при Міністерстві Сходу д-р Семененко. 
— Хоч нині лютує хуртовина війни, — говорить він, — ми все ж раді, що маємо змогу тут, на чужині у центрі Европи, зустрітися один з одним, почути свою рідну українську пісню, відпочити тілом і душею. Прийде час, коли ми повернемося до своїх рідних земель, вільних від московських наїздників, і тоді радо усміхнеться наша Мати, заплакана мати, як писав Тарас Шевченко. 
Повільно відкривається завіса. Велика святково оздоблена сцена тоне в каскадах світла і зелені. А над усім цим височіє націа святиня – український прапор з тризубом, що відсторіч веде наш вояцький народ до бою за бути чи не бути. 
Гремить марш запорожців. 
Українська капеля бандуристів під керівництвом п. Китастого виконує ряд музичних творів. Золотом переливаються струни, чудово звучать голоси...  
«Думи мої, думи мої»... — ніби крилами б’ється пісня і кожен серцем лине на свою скривавлену, обідрану тепер Україну, нею мріє, нею живе. 
«Чуєш, брате мій, товаришу мій» — розлягається улюблена пісня Головного Отамана Симона Петлюри, — як вона гарно звучить у виконанні капелі! Лисенко, Стеценко, Ніщинський ... Талановиті українські композитори... Туга і гнів... Велика туга за рідним краєм і паленіючий гнів до московських гнобителів. 
Виступають солісти... Легко і мило з'являється на сцені солістка Орловська, а далі співають артистки Артамонова, артист Чалий та інші. 
Проф. Кіпа, що здобув собі вже в Берліні високе ім’я, мабуть, з огляду на поганий технічний стан роялю, зрікся виконувати всі твори, заплановані програмою. 
З успіхом проходять виступи композитора Хоменка, арт. Луговського (баритон), арт. Рекало (тенор) та арт. Горохова (баритон). 
Серед чарівних звуків музики і пісень, серед численних слухачів з тризубами на рукавах забувається, що перебуваєш на чужині, ввижається, що це в своїй столиці золотоверхому Києві, в своїй Державі; з нагоди роковин проголошення Незалежности і Соборности України був організований цей концерт. 
Гримлять, як сурми, бойові звуки української пісні «Закувала та сива зозуля» в чудовому виконанні капелі бандуристів. Великий потік людей, опромінених кличами, розливається на майдані. Вигукують продавці газет. Свіжі звідомлення зі східного фронту. Большевики розвивають далі свій наступ. Але кожен вояк Українського Визвольного Війська, кожен українець сповнений невгасимою вірою і непохитною волею до боротьби за своє вільне життя, за свою незалежну Українську Державу.

На західному фронті
на приготовані заздалегідь становища без натиску ворога. 
Під натиском наших концентричних наступів з мостових причілків над Райном, на північ від Штрасбурга, а також з низових Вогезів американський фронт на північ і на схід від пущі Гагенау заломився. Ворог відступив на дільницю Модери. У гострій погоні наші війська здобули укріплення лінії Мажіно, що розташовані на північ від цього відтинку, звільнивши значний простір старої німецької землі. Багато місцевостей, а між ними Нідерброн, Райсгофен, Верт і Фрешвайлер, відбито від ворога. Також пуща біля Гагенау попала майже вся в наші руки. Ворожі наступи на Бішвайлер не повелися. 
В районі Мюльгаузену наші наступи чергувалися з ворожими, непринісши дійсної зміни положення. В районі Тану відбили ми ворога, що наступав. 
Із середньо-італійського фронту не повідомляють про значніші бої. 
У Хорватії розвиваються успішні дії проти сильних груп банд на північний-захід від Сараєва. Прочищено район Травніка; банди, що наступають на дільниці Дріни та на фронті Сирмії між річками Дріною та Дунаєм відбито.
Англо-американські терористські бомбовики атакували вчора вдень і вночі; райнсько-вестфальський район і прифронтові простори заходу. У мешканевих дільницях міста Гельзенкірхен повстали знищення. Протилетунська артилерія збила 16 ворожих літаків, головно, 4-моторових бомбовиків. Відплатний вогонь на великий Лондон триває.

Москва простягає руку по Карпатську Україну
Вістки про те, що большевики хочуть прилучити Карпатську Україну до Совєтського Союзу, в Лондоні досі називали німецькими баламутними повідомленнями. Але звідомлення однієї американської агенції з Лондону не залишає тепер найменшого сумніву, що ці домагання досягли свого вершка. 
Бенеш зрікся 5 жовтня 1938 року чеської президентури; на його місце згідно конституції чеський парламент вибрав сучасного президента, д-ра Гаху. Бенеш поїхав у Лондон, де він жив у дешевій дільниці Петні, не маючи більше бажання займатися політикою, що видно було хоч би з того, що він прийняв катедру університету в Чикаго. Тільки в грудні 1939 р. заклав він чесько-словацький комітет, якому британський уряд спочатку взагалі не придавав найменшого значення. 21 червня 1940 р. проголосив він себе президентом неіснуючої чесько-словацької республіки, а свій комітет почав називати тимчасовим урядом. У міжчасі Черчіль, захопивши у свої руки владу в Англії, все ж покищо не хотів помічати перетворення чеського комітету в уряд. Щойно після вступу Совєтського Союзу у війну, постановлено в Лондоні 29 червня 1941 р. признати бенешівський комітет за уряд, хитка політика якого між Совєтами та Англією одержала цим самим перший успіх. 
Проводячи далі цю політику, поїхав Бенеш весною 1943 р. у Вашингтон, щоб розвідати, що йому можуть дати ЗДА та Англія. Не дуже вдоволений цими вислідами, він вирішив підписати союзну умову з большевиками. Заломивши руки англійці намагалися протестувати, доводячи, що це суперечить британсько-совєтській угоді від березня 1942 р., на підставі якої обидва уряди зобов’язувалися не підписувати таких післявоєнних умов з малими европейськими державами. Але большевики спокійно заявили, що ця умова має лише тимчасовий характер. Відвідини Їдена в Москві не змогли змінити їхнього становища й безпосередньо після Тегеранської конференції 11 грудня 1943 р. підписано в Москві пакт з Бенешом. 
Коли совєтська армія весною минулого року наблизилася до кордонів колишньої чехословацької республіки, то московський договір доповнено ще однією угодою, підписаною 8 березня в Лондоні, що виразно дає большевицьким військам право зайняти всю чехословацьку територію. Намагання добитися цього повстанням на Словаччині (події в Банській Бистриці) не вдалися через енергійні акції німецького війська, а провідники повстання мусіли поспішно тікати до Львова. Большевицькі війська почали одначе поволі вступати на територію Карпатської України. Карпатська Україна належала, як відомо, до Чехословаччини але, (після непосильної української боротьби — прим. Редакції «3. У.») 14 березня 1939 р. була прилучена до Угорщини. Східну частину цієї території, як свідчили чутки, совєтське головнокомандування було передало під цивільне управління бенешівського комітету, а міністер відбудови цього комітету Нємєц мав вести управління під наглядом большевиків та при допомозі вибраних большевиками рад. 
Але дійсний розвиток подій пішов цілком іншим шляхом, при чому дивним-дивом православна церква відіграла тут вирішальну ролю. Один єпископ підписав разом з місцевими провідниками листа до Сталіна, вказуючи на кровне споріднення між Карпатською й Совєтською Україною та висловлюючи надію, що населення цих країв буде на майбутнє в одній державі. 
Ці церковні домагання швидко використано й для політичних висновків. Вже на початку січня Совєтська Україна почала виразно домагатися Карпатської України. Карпатсько-большевицький провідник Іван Петрушка переслав Бенешові домагання віддачі Карпатської України. Як причину подав він, що на підставі плебісциту переважаюча більшість населення висловилась за прилучення Карпатської до Совєтської України, при чому він поширює кордони Карпатської Україніи аж до Високих Татр. Згідно зі згаданим повідомленням однієї американської агенції з Лондону, Совєти передали Бенешові ноту, в якій говориться, що Совєтський Союз, дотримуючись і далі союзного договору з грудня 1943 р., не може лишити без уваги домагань населення Карпатської України за прилучення до Східної України. Про тон цієї ноти говорить замітка американської агенції, називаючи його ультиматумом, хоч дехто й Бенеш, гадають полагодити цю справу шляхом переговорів. Цей розвиток показує, що й союзні договори та «добросусідські» обіцянки не гарантують від дальшого просування большевизму.


Польські червоні дивізії втікають у ліси
Розвиток воєнних подій на східному фронті спричинив нові заплутання у польській справі. Разом з червоною армією мали наступати на захід польські дивізії, що підлягають польському генералові Роля-Жимерському. Тимчасом воякам тих дивізій ніяк не спішилося вмирати за Сталіна. Як повідомляє польська преса в Німеччині, коротко перед наступом над Вислою в польських дивізіях вибухли розлад і бунти. Внаслідок того, большевицьке командування замкнуло 5. і 6. польські дивізії в концентраційних таборах. 7. польська дивізія, не бажаючи такої долі, втікла разом з повним озброєнням у ліси, щоб з'єднатися з відділами польської національної Армії Крайової. 
Польське населення на зайнятих червоною армією землях бачить у большевиках не визволителів, а кривавих окупантів, хоч Сталін і червоний польський уряд з Люблина всіма засобами намагаються приєднувати симпатії. Сталін видав навіть послання до люблинського уряду, в якому висловлює надію, що «з’єднані зусилля червоної армії та польського війська доведуть незабаром до звільнення братнього польського народу». Своє звернення Сталін закінчив окликом на честь «вільної і незалежної Польщі» (!)
Люблинський польський уряд продовжує далі свої оскаженілі виступи проти національного емігрантського польського уряду в Лондоні. В неділю 21-го січня московська «Правда» принесла статтю з заявою, що «єдність Польщі вимагає повного розриву з еміграційним кодлом в Лондоні». Даремне голова польського лондонського уряду Томаш Арцішевський спробував переблагати Сталіна. Після того як міста Кельці, Варшава, Радом і Ченстохів попали в руки большевиків, подав він урядам Англії й Америки заяву, в якій висловив готовність розпочати нові переговори з люблинським урядом. Ані Москва, ані Люблин не відповіли ні слівцем на цю заяву. 
Тимчасом, як повідомляють американські кореспонденти з Москви, до Кракова, Кельців, Лодзі і Радома прибули вже прокуратори і судді, що мають виносити засуди. Комуністичний польський уряд переніс свій осідок до Варшави і створив комітет для розподілу землі, цебто проведення колективізації. Зачинається справжнє сталінське визволення поляків від хліба, сала, одягу й особистої волі. 
Згідно з повідомленням швайцарської преси з Вашингтону, в США відбувся конгрес американських громадян польської національності, що у вісьмох пунктах зайняв становище до сучасного політичного розвитку і зокрема польської справи. Конгрес американських поляків підтримуватиме політику, сперту на основи Атлянтійської Харти. Він підтримує політику Вашингтону і протестує проти всіх російських або британських спроб вирішувати насильством справу Польщі та інших народів всупереч їх волі. Конгрес уважає люблінський уряд знаряддям для підтримки російських планів, що протиставляються цілям З’єднаних Держав Америки. Американські поляки визнають правовість конституційного лондонського уряду і закликають увесь польський народ підтримувати роботу того уряду.
	
У кілька рядків
Населення Східної Прусії дає приклади надзвичайної хоробрости. Батьки і сини стоять у фронтових окопах у лавах фольксштурму. В одному районі Гумбінен наступали 8 совєтських дивізій піхоти і дві бригади повзів. Протягом одного дня большевики наступали там 23 рази при допомозі панцерників і скорострільних гармат.
Відомий шведський мандрівник Свен Гедін заявляє у шведській пресі, що коли б Німеччина не стояла під натиском дивізій Сталіна, большевизм заллє цілу Европу разом зі Швецією. 
Японський премієр міністер Коїсо заявив, що з повним слокоєм розглядає військові дії на філіпійському фронті. Бойовий дух японських військ переможе всі намагання американського ворога. 
Головою й екзархом Болгарської Православної Церкви вибрали русофільського митрополита Софії Стефана; як повідомляють, болгарська церква хоче наблизитися до московського патріярхату. 
НКВД викрило, як повідомляють військовополонені, багато українських націоналістичних таємних організацій між залізничниками і робітниками київського промислового району. В Києві переведено крім того широкі арешти у лікарських колах.

На листівці
Шановний Пане Редакторе! 
Я служу при танковій частині. Випало так, що тут усі німці і лише нас двох українських добровольців. Ми не маємо змоги одержувати українських часописів, а коли й одержимо, то з дуже великим запізненням. Наприклад, сьогодні в нас 8 січня, а Вашу газету одержали з 16 грудня! 
Просимо Вас висилати нам наш бойовий орган «За Україну». Може у Вас є українські журнали? Можливо дехто з побратимів-вояків УВВ захоче нам написати... 

