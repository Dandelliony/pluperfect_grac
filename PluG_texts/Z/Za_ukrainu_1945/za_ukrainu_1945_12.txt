Масовий повстанський рух в Україні
Наприкінці грудня якийсь генерал Углін виступив з великою промовою перед вояками й старшинами Червоної армії, вимагаючи від них «класової пильности» в боротьбі проти «шпигунів і диверсантів». Він подав багато прикладів, з яких можна бачити, що не лише селянство, а й ціле українське населення, робітники й інтелігенція рішучо виступають проти большевицьких гнобителів. 
Особливо гостро виступав генерал проти організації Українських Націоналістів, намагаючися довести, що вони – «німецькі агенти». Совєтська преса висуває фантастичні обвинувачення проти українських повстанців, заявляючи, що вони, наприклад, «палять хати селян». Навряд чи такі обвинувачення потребують спростувань, бо ніхто не повірить щоб селяни самі палили свої хати. Совєтська преса називає українських повстанців «німецько-українськими націоналістами» (дослівно), не задумуючись над безглуздим твердженням про приналежність цих націоналістів до… двох націй відразу. 
Національно-визвольний характер українського руху надто виразний і безсумнівний, щоб московські брехні могли когось збаламутити. Повстанський рух в Україні дуже вплинув на розвиток боротьби проти большевиков і на інших теренах СССР. Під його впливом поширився повстанський рух в Білорусі й Польщі. 
Поставлені перед загрозою голодної смерти, українські селяни масово беруться до зброї, тим більше, що в час війни її можна дістати, а за її допомогою здобути й поживу військових складів та потягів. 
В половині грудня м. р. большевики інсценізували незвичайно ганебну демонстрацію «вдячности українського народу до братнього російського народу й Червоної армії».,, за «визволення». Основу цієї комедії становив віршований «лист українського народу до товариша Сталіна». Уже сама форма його доводить, що лист цей писали не маси українського населення, а кваліфіковані зрадники. Під листом є й підписи цих «авторів» Панча, Сосюри й інших. 
Проте, український нарід уже сам висунув своїх провідників і тепер їх не так легко позаарештовувати й винищити, як у «мирні» часи – про це свідчать зріст і поширення українського повстанського руху.
Повстанський рух в Україні та на інших поневолениз большевицькою Москвою землях є безперечно надзвичайно важливий чинник у загальній протибольшевицькій боротьбі. Проте, не можна думати, що він сам собою спричиняться до переможного завершення цієї боротьби. Треба пам'ятати, що міліони українців по цім боці фронту мають кращі умовини боротьби проти большевицької навали, й їх праця на заводах та по фабриках мусить ще підсилитися. Повстання в Україні закликає нас посилити боротьбу проти большевизму і працею в промисловості і змаганням на полі бою.

Свен Гедін про велику боротьбу
Др. Свен Гедін, дослідник світової елади, 19-го лютого святкував свій 80 день народження. З цього приводу він прийняв представника німецької преси, якому висловив свою непохитну надію на німецьку перемогу. 
Сьогодні Европа, як заявив Др. Гедін, зазнає тої самої небезпеки, що й 700 років тому, коли монгольська навала Джінгіс-хана досягла аж до околиці Лігніца. Тепер все залежить від витримки німецького вояка і від стійкости німецького народу. Якщо Німеччина заломиться, то загине ціла Европа, і Азія заллє континент. Якщо б переміг Сталін, то це загрожувало б Европі нівеляцією, знищенням усякої індивідуальности і народи перетворилися б в аморфну, безвольну масу. На конференції в Ялті, Сталін зумів провести свої бажання і свої пляни. Рузвельт і Черчіль мусіли ще раз уступити. Доля Польщі є ознакою того, як англо-американці цілком виконують пляни Сталіна. Коли б ялтинські пляни були здійснені, то це б означало мир у багато разів гірший за версальский і зробило б неминучою третю світову війну.

У Франкфурті на Одрі гримлять батерії
Уже кілька тижнів шаліють бурі війни на кордоні між Прусією і Бранденбурзькою землею. Кюстрін відновив свою вікову славу фортеці, а промислове і торговельне місто Франкфурт на Одрі 26 січня оголошено твердинею. 
Ворог стоїть біля брами міста. Гранати його артилерії розриваються на вулицях міста. З хмар виринають ворожі ловецькі літаки і розсівають кулі своєї покладової зброї. Гордо дивляться старовинні будинки патриціїв на Шпорнмахергасе, на Волленвеберштрасе та інших відомих цілому світові вулицях, які своїм дрібним бруком і старовинними кованими ліхтарями нагадують давнє минуле. 
Хоч ворог насуває на місто з бугрів по той бік Одри, а большевицькі мостові причілки на південь і на північ від міста виросли в загрозливі болячки, життя міста відбувається без найменшої паніки. Кількість мешканців значно зменшилась внаслідок евакуації. Народні ополченці і робітники з лопатами на плечах маршують до передмість, щоб побудувати там загорожі проти повзів та укріплення. Франкфурт зі своїми глибоко розчленованими укріпленнями перетворився в сталевого їжака. 
Брязкіт зброї не зміг паралізувати життя міста. Лише невелика частина крамниць зачинена. 
Постріли важкої фортечної батерії стрясают шибами вікон. Сіється дрібний дощик. В повітрі відчувається близька весна. Лише на краю міста, десь по той бік Одри, помітно якесь світло. Громадянин Франкфурту рішуче йде своїм шляхом, бо він знає, що від вогню і гранат його охороняють вали фортеці, на яких перебувають мужі, готові боротися за кожний будинок свого міста, за кожен ступінь його грунту. 
Верховне Командування Німецьких Збройних Сил повідомило 17 лютого: «Від багатьох днів переслідують наші підводні човни сильно стережений довозовий конвой до Мурманська, про який згадувалося вже в повідомленні 11-го лютого. Після того, як торпедні літаки затопили 4 кораблі і 5 нищильників, нашим підводним човнам, що пливли за конвоєм під командуванням фрегатного капітана Зурена, удалося догнати ворожу валку, близько мети її рейду, й затопити 7 навантажених вщерть кораблів містотою 47.500 БРТ. Загалом з ворожого конвою діями морської фльоти й авіяції ми затопили 11 кораблів, 7 нищильників, 1 крейсер і кілька інших суден». 
Як повідомило Верховне Командування Німецьких Збройних Сил, у січні німецькі війська взяли на західному фронті 8327 полонених та здобули або знищили 1.197 панцерників, 55 розвідних бронемашин і 198 гармат.

Ми гостримо зброю
Суворих 3 роки перебула українська сотня під командою українця-ляйтенанта А. на чужині. Чимало довелося зазнати всього на тернистому шляху. Нераз вела сотня бій з червоними катами України — большевиками. Нераз прощав ляйтенант А. і ми з великим жалем у серці своїх бойових друзів, які впали на стійці, виконуючи гідно свій національний обов'язок. 
Прощали ми їх назавжди. А скільки разів прощав наш український нарід своїх найкращих синів, які гинули в обороні своєї нації? Так само і наші бойові друзі вибули з лав борців назавжди впавши смертю героїв. Але ми свідомі того, що з крови упавших героїв народяться грізні месники. Ми свідомі того, що не здобути волі не проливши крови, не понісши жертв. Ми свідомі того, що наш святий обов'язок закінчити те, за що боролися найкращі сини України в часи Визвольних Змагань. 
Досить вже нам ворогам коритися, ми маємо достатньо сил, щоб боротися за волю батьківщини з своїм відвічним північним ворогом. Ми знаємо, що тільки в своїй хаті своя правда. І хоч ми в цей час перебуваємо на чужині, далеко від рідного краю, але ми готуємось і чекаємо тієї хвилини, коли вступимо в бій. 
Наш сотник, ляйтенант А. безперебійно працює, вишколюючи своїх, як він каже, орлів так, щоб не посоромили козацької слави. 
Ми гостримо зброю й підемо до бою за свою Україну. 
Передаємо щирий привіт частинам УВВ і їхнім орлам-літунам. Шлемо щирий привіт редакторові нашої газети «За Україну». 

Високе відзначення німецьких головнокомандувачів
Фюрер відзначив генерал-фельдмаршала Герда фон Рундштедта, головнокомандувача на заході, як 133 вояка німецької армії, мечами до Лицарського Хреста Ордену Залізний Хрест. 
Генерала панцерних військ Ганса фон Мантойфеля, головнокомандувача однієї панцерної армії. Фюрер відзначив, як 24 вояка німецької армії, дубовим листком з мечами й діамантами до Лицарського Хреста Ордену Залізний Хрест.

Смерть червоного генерала Черняховського  
Совєтський генерал армії Черняховський, головнокомандувач большевицької групи, що вломилася у Східну Прусію, помер минулої неділі внаслідок важкого поранення на фронті. 
Американське радіо, подаючи вістку про смерть того червоного командарма, повідомило, що належав він, маючи 36 років, до наймолодших сталінських командирів, а був родом жид із Умані.

Перемелюють
Першими жертвами великого переселенного пляну большевиків для середущої та південно-східної Европи є українці, яких силоміць забирають із Холмщини та Підляшшя та перевозять у Галичину та Волинь. Переселенчу акцію українців мали закінчити в половині січня, але, з огляду на воєнні події, не вдалося цього виконати цілковито. Що ж торкається поляків, яких мали з Галичини, а головно зі Львора і його области, переселити на західну Холмщину і Підляшшя, то їх висилають у невідомому напрямі на схід. Причина переселення поляків на схід полягає у тому, що вони є і надалі прихильниками польського лондонського уряду і ніяк не хочуть зректися Польщі, яка існувала до 1939 р.

Бенеш зрікся Карпатської України
Як довідуємося з празької преси чеський емігрантський уряд у Лондоні мусів погодитися з приєднанням Карпатської України до Сов. Союзу. Цю вістку подав кореспондент агенції Ройтера Рандаль Ніл. В Москві недавно вів переговори у справі Карпатської України уповноважений т. зв. чеської влади в Лондоні посол Немец. У висліді тих «переговорів» осягнуто «порозуміння», основою якого послужило те, що карпатські українці своїм національним рухом недвозначно виявили бажання про з'єднання з Сов. Україною та про приєднання до Сов. Союзу.

50 днів геройства Будапешту
Німецько-угорська залога Будапешту виконала після 50-тиденної боротьби в Оточенні своє завдання й згідно з наказом розпочала прорив. Перші більші групи осягнули вже німецькі лінії на схід від гірського ланцюга Вертеш. Щораз нові менші групи пробиваються до власних ліній. Інші групи стоять ще в боях з совєтськими відділами. 
Совєтські командири обіцяли червоноармійцям теплу зимівку в Будапешті. Тим часом десятки тисяч мешканців Будапешту вийшли копати рови. Гонведи та німецькі вояки обгороджували місто дротами. Воєнний комендант столиці, СС-штандартенфюрер Дернер, керував працями над укріпленнями. Командуючий генерал, СС-обергрупенфюрер та генерал СС Пфеффер-Вільденбрух мав під своїм командуванням одну панцерну дивізію «фельдгернгале», 2 дивізії СС та кілька угорських з'єднань – це була залога Будапешту.
Таким чином столиця Угорщини перетворилася в сильне фронтове місто. На Свят-вечір совєти замкнули кільце навколо Будапешту, й місто вперше від війни з турками в 16 ст. стало віч на віч із жорстоким ворогом в боротьбі на життя і на смерть. 
Обличчя міста швидко почало міняти свій характер. З тисяч коминів не йшов більше блакитний дим, як за мирних часів: з усіх боків здіймалися над дахами тяжкі хмари. Пожежі шаліли на колись прегарних вулицях, заграви їх не сходили з-над міста. Гасити було неможливо не було води. Білі палаци, мармурові садиби багатіїв розглядалися також лише як об'єкт для оборони. В глибоких льохах працювали лікарі при світлі свічок, бо вікна були позамуровувані, щоб уникнути небезпеки від уламків гранат. 
Чи був колись завзятіший рукопашний бій? Він ішов день заднем уме більш дикіше. Тяжкі детонації стрясали містом. Гранати розривали асфальт, проривали діри, роблячи цілі печери на площах; залізо й каменюки розліталися на всі боки. 
Історію цього геройства оборонців Будапешту продовжують оті відчайдушні мужі, які пробилися цими днями до німецької бойової групи на заході від руїн міста, мужі, які створили впродовж 50-ти днів героїчний епос, що належить до найбільших чинів цієї війни. Найтяжчим завданням було пробитися через ворожу, артилерію та густий кулеметний вогонь. Озброєні лише пістолями, крісами та автоматами, вони стояли під найтяжчим вогнем тяжкої зброї ворога, а терен не дозволяв обійти вогневі заслони. Нераз мусіли вони пробігати під ворожим вогнем, самі не сміючи стріляти, щоб таким чином знищити ворожу залогу в рукопашному бою. З останніми гранатами, з кийками та голосним криком перебігли вони під дощем гранат і перебили залогу гранатометів. Шлях до власних ліній був тепер вільний.

Партизанський рух в околицях Києва
Два советських спадуни, які потрапили до полону, розповідають, що в околицях Києва оперують сильні партизанські загони, які складаються з колишніх частин червоної армії, що не бажають воювати за Сталіна та Европу. 
Населення симпатизує партизанам, які боряться проти Сталіна. 
Партизани перешкоджають праці залізниць.

Французи не хочуть таких визволювачів
Португальська преса повідомляє, що 100.000 французьких цивільних осіб, що живуть у районі німещьких баз над Атлантикою Сан Назер і Лорієн, не хотіли переселитися до «визволеної» Франції. Лише 12.000 осіб виїхали туди. Навіть английці вважають цей факт доказом, що французи краще почувають себе під німецькою виїськовою владою, ніж у збольшєвизованій частині батьківщини.

Великі втрати американців
Військовий департамент Злучених Держав Північної Америки повідомив: північно-американські втрати у Франції, Голяндії і в прикордонному західно-німецькому районі від 6 червня 1944 року до 1 листопада 1944 року становили 200.349 поляглих, до 22 листопада – 474.898 поляглих, поранених і військовополонених. Бували дні, коли американська армія втрачувала по 12.500 вояків денно.

Ми теж зголошуємося
За плечима – понад рік життя на чужині. Сум і нудьга за батьківщиною невідступно гризуть кожного з нас. І хоч щоденна праця й муштра не дають, як кажуть, розм’якнути душею, та доля рідного краю непокоїть нас. 
Тож не дарма, ледве зійдуться по роботі 2-3 чоловіки до купи, як починає точитися мова над тим самим, давно притертим вузлом:  
— Коли ж то ми в свою Україну повернемося? 
Але будучи пожежниками, закинутими долею в далекий край — Льотарингію, ми були позбавлені будь-якої змоги брати хоч невелику участь у боротьбі за звільнення України з большевицького ярма. 
Це нас гнітило чи не найвідчутніше. Бо наші прагнення: запричаститися боротьби за рідний край і цим вибороти право повернення на батьківщину, до рідних, лишалися не здійсненими. 
Нарешті кінець минулого року приніс нам звістку про можливість взяти участь у боротьбі. Ожили й наші хлопці — вдарили сумом об землю. Тепер щоденні розмови велися навколо питання вступу до Українського Визвольного Війська. 
Але вступ цей виявився нелегким: не мали бо ми адреси й ке знали куди звертатись у цій справі. Отже сипнули листами в усі кінці Німеччини й затаїли подих. 
Довго чекали на відповідь, аж нарешті дістали довгоочікувану звістку. Того ж ве чора половина з нас одразу ж подала заяви про вступ до УВВ. 
Нещодавно ми довідалися, що СС Дивізія Галичина набула нову назву: «Українська Дивізія Ч. І.», ставши таким чином військовою батьківщиною всіх українців, незалежно від місця їх походження. 
Врадувані цією, великого значення, подією, ми з нетерпінням чекаємо дня, коли зможемо приєднатися до наших братів. Ми горді з того, що, вступивши до УВВ, матимемо право боротися за нашу знедолену Матір-Україну, а відтак і право прилучитися до народів Европи, що в кривавій боротьбі боряться проти Червоної Москви. 

Прийняття в большевики
Цікаві свідчення перебіжчика І., колишнього червоноармійця 236-ої стрілецької дивізії, що потрапив до німців у полон на таганрозькому фронті. В складі 400 полонених він увесь цей час працював у Румунії. Коли стала відомою зрада румунського короля, німці намагалися всіх полонених забрати з Румунії, але цьому перешкодили румуни, оточивши їх та роззброївши всіх німців конвоїрів... Полонених під вартою румуни відправили в найближче село, розули, роздягли, відобрали коштовні речі й після цього передали большевикам. Прийняв групу полонених совєтський капітан і десять автоматників, він вишикував усіх у ряд і персонально перевіряв кожного, оглядаючи того з ніг до голови. Коли ж на котромусь помічав що-небудь нове з одежі, чи взуття, обпитував: «Доброволець?» Деяких відразу власноручно застрелив, а деяким, відповіді яких здалися капітанові підозрілими, він наказав виступити вперед – це було гаслом для автоматників. Ті блискавично хапали жертву, відводили трохи набік і тут розстрілювали. Тих, що залишилися, капітан ще раз допитав, чи нема серед них добровольців, старост і поліціянтів. Багатьох бив гумовим нагаєм без жодної причини. Автоматчики з свого боку били прикладами, обшукували, шукаючи чогось цінного. 
На цьому «прийнятті» було розстріляно 180 осіб, а всіх інших, що лишилися живі, відправили в особливий відділ, де кожному було зроблено якнайдокладніший допит, заповнюючи на кожного докладну анкету: де народився, мешкав, яким военкоматом був мобілізований на війну, де і за яких обставин і з ким потрапив до полону, й після допитів і анкет тим, що уникли смерти, оголосили, що їх зараховують до штурмового баталіона й вони мають виправдати себе, змивши ганьбу полону своєю кров'ю «за родіну», за Сталіна.

У кілька рядків
В окупованих частинах Італії зростає голод. В одній місцевості селяни зловили аліянтського генерала в надії, що вдасться його виміняти на... харчі. На вулицях Риму і великих міст відбувається заміна найрізніших предметів ужитку на їжу. Населення розчароване аліянтами, ціни на харчі фантастично високі. 
Колишній єгипетський премієр міністрів Нагас-Паша стане – згідно з повідомленням анатолійського пресового бюра перед судом. Акт обвинувачення закидає йому продажність і зловживання урядовими повноваженнями.
Англійський віцеадмірал сер Джордж Пріс скочив з даху психіатричної клініки англійського шпиталю. До сестри, яка хотіла його стримати, віцеадмірал крикнув: «Не стримуйте, сестро, я вже маю того досить!»  
У боях на Помор'ї відзначилася підстаршинська школа Армії з Кольбергу. Одна її сотня трималася три дні за большевицькими лініями, а пробившись щасливо назад, доповіла про знищення 13 совєтських панцерників. Один 18-тилітній старший стрілець, якому уперше довелося нюхати порох, розбив своєю протипанцерною гарматкою 4 ворожі повзи, підбиваючи п'ятого протипанцерною гранатою. 
Згідно з повідомленнями швайцарського інформаційного бюра, в Софії відбувається перед народнім трибуналом великий процес проти 135-ох генералів і старшин кол. болгарської армії. Між генералами с два к. шефи генерального штабу, командувач повітряної фльоти, командант жандармерії та коменданти болгарських військ у Македонії й Югославії. 
На днях будуть видані нові платні білети Німецького Державного Банку по 20 рейхсмарок. Нові гроші матимуть жовтий колір з бронзовими надруками. Дотеперішній 20 марковий білет затримує свою важливість. 
Німецька преса пише про героїчність східно-пруських дівчат і гітлерівської молоді в боєвому районі міста Ельбінгу. 3 власної ініціативи група молоді перевела охорону і транспорт ранених вояків. Двадцять дівчат перепливли річку, щоб перевести порон з раненими на другий беріг. 
Культурний світ перебуває під враженням варварського нападу аліянтських терористських літаків на славне своїми бароковими будівлями місто Дрезден. В наслідок англо-американських атак 14 лютого і вночі на 15 лютого згоріли і в руїну розсипалися світової слави дрезденські будівлі: замок, палатна церква, японський палац, музей німецької гігієни, цвінгєр, стара і нова ратуша, академія мистецтв, стара галерія малярства, опера і багато інших.  
Райхсміністер юстиції видав 15 лютого декрет про введення наглих судів у Німеччині. Ці суди будуть введені у загрожених ворогом районах і складатимуться з політичного провідника націонал-соціялістичної партії та старшин армії, зброї СС і поліції. Вони судитимуть за всі провини і злочини, що діють на шкоду німецької бойової сили і бойової рішучости. Присуд може бути на смерть, на звільнення від вини або на передачу справи на звичайну судову дорогу. 
Вістки про те, що Сов. Союз старається закупити акції Суецького каналу, потверджуються з цікавими подробицями, які оголосив часопис «Нью-Йорк Таймс». Згідно з цими вістками совєтам удалося здобути більшу кількість акцій каналу. Сов. уряд закупив ці акції від французів-емігрантів і теж ті, що були у вільній торгівлі. Американський часопис додає, що в руках 250 акцій, зможуть совєти на загальних зборах Товариства здобути стільки ж голосів, скільки й англійський уряд, що має 44 проц. всіх акцій. 
Один турецький дипльомат, який приїхав зі Софії до своєї батьківщини, заявив в інтерв'ю з представниками турецької преси, що в останньому часі в Болгарії видно зріст спротиву національних сил. Передусім помітно посилилося напруження між регулярними військами і т. зв. міліцією партизан. Дійшло теж до численних демонстрацій відділів, які мали від'їхати на совєтський фронт. В останніх тижнях викрили в Софії широко розгалужену змову старшин. 
Як подає Ройтер, літак, який віз одну частину Черчілевого штабу на конференцію трьох, по дорозі звалився. В катастрофі згинуло 13 осіб. Серед убитих було 6 членів міністерства закордонних справ, у тому числі одна жінка, 4 старшини з міністерства війни, один сотник та один літунський рисівник. 
Столиця Німеччини Берлін пережила 3 лютого терористський наліт північних американців. Повстали головно у центрі міста втрати у житлових домах і культурних будівлях. Цивільне населення понесло жертви. Сили протилетунської оборони збили того дня 49 англо-американських літаків, між ними 43 чотиримоторових бомбовози.

Люлька
Двадцять років за совєтів курив люльку Гордій Іванович Дзюба. Славну традицію мала його пречудова люлька. Ще за часів козаччини користувався нею давній Гордіїв предок запорожець Супрун Дзюба. І Гордій Іванович гордився цим серед своїх односельчан. І все було б добре, може, аж до наших часів доніс би тую кузацьку люльку чорновусий Дзюба. Та, отже, треба трапитися лихій причині. 
Набив якось Гордій свою люльку тютюном, запалив та й вийшов за подвір'я. Була неділя і був чудовий соняшний день, і соняшно та радісно було на Дзюбиному серці... Аж це, бачить, з провулку, що звався іменем депутата верховного совєта товариша Квочки, іде Панас Гузир, старого Омелька Гузиря син, запеклий активіст і комсомолець. Порівнявся з Гордієм Гузирів Панас, привітався, а потім став напроти Гордія та так пильно дивиться на нього. 
– А що це ви курите, дядьку Гордію? – питає Гузир і ліве око щулить, як Хіврин, підсвинок на сонці. 
– Люльку, – каже Гордій.
– Люльку, от люльку, а яку люльку, товаришу Дзюба, – вже офіційним тоном почав Панас Гузир.
– Як яку? – здивувався Дзюба.
– А так. Що то он у вас на тій люльці? – все більше сікався Гузир. 
– Боже ти мій, – сполохався Гордій. – Та що це ти до мене прилип з тією люлькою, як п'яний до стовпа. Бачиш же, козацька голова вирізьблена... 
За оту «козацьку голову» і вчепився Гузир. Як так, мовляв, на двадцятому році октябрської революції з козацькою люлькою? Націоналізм, дрібнобуржуазна вилазка, контрреволюція!... 
Бачить Гордій Іванович Дзюба – лихо. Тягне його отой миршавий Гузир до сільсовєту. І що ти йому зробиш? Не підкоришся? Так уся ж влада тепер на ось таких Гузирях стоїть. 
Та враз майнула чудова думка у Гордія Дзюби. 
– Товаришу Гузир. Адже сам Сталін курить люльку... А знаєте яка у нього люлька? 
Гузир спинився. 
– Сталін, кажете? То правда, на портретах і Сталін з люлькою. Але ж у цього наша, советська люлька, шановний товаришу Дзюба.
– То ж бо і є, що не совєтська, – заперечив Гордій, спалахнувши задоволенням з своєї вигадки, що ось тепер може врятувати його від Гузиревого немилосердя. 
Подумав Гузир та й каже:
– Ну, то йдіть собі додому, та не бовваніте з своєю люлькою на людях. А я це питання з'ясую... 
На черговому засіданні активу села стояло питання, висунуте Панасом Гузирем: 
«Яку курить люльку Йосиф Віссаріонович Сталін». 
Засідали до ранку. Одні хилили в той бік, що, мовляв, товариш Сталін курить грузинську люльку і тоді нема чого звинувачувати Гордія Дзюбу, що курить українську люльку, інші напосідали на тому, що Сталін курить московську, а треті – совєтську. 
Перемогли, звісно, треті. Порішили на тому, що як основоположник пролетарської революції та вождь усіх голодних і пригноблених, Сталін не міг курити люльку якоїсь однієї нації, що суперечить загальній сталінській лінії інтернаціоналізму. Вважати, отже, що Йосиф Віссаріонович Сталін курив і буде курити тільки совєтську люльку. А тому, далі йшло в резолюції засідання, справу про злочин товариша Гордія Дзюби не передавати до НКВД, а запропонувати йому курити совєтську люльку... 
Дізнавшись про ту резолюцію, Гордій Іванович Дзюба зовсім кинув курити. Тяжко бо, дуже тяжко українцеві курити з совєтської люльки. Надто смердить. Аж у носі коле...

