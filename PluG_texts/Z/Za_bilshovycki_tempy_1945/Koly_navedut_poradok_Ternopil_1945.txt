Коли наведуть порядок в райторгвідділі
3 виключною увагою і піклуванням відносяться в нашій країні до інвалідів Вітчизняної війни. Однак такого піклування і уваги до інвалідів 
Вітчизняної війни не відчувається в нашому р-ні. Наприклад, замість того, щоб інвалідам видавати все те, що надсилається їм за нарядами, 
райторгвідділ (завідуючий т. Бібіков) розподіляє це, як йому до вподоби, без всякої системи і порядку. За методом: "Своя рука владика." 
Про що свідчать такі факти: Ще на початку травня інваліди Вітчизняної війни одержали талони на табак, але табаку одержати так і не довелось. 
Коли завідувач районного відділу соціального забезпечення звернувся до т. Бібікова з вимогою видати табак інвалідам, то отримав таку 
відповідь: "Почекайте трохи, табаку не вистачило. Бачите, голова райспоживспілки підпив трохи і видав талонів більше, ніж було табаку, а 
я тут нічого не винний". Але чекайте, керівники торгвідділу роздобрились і видали інвалідам талони на масло і на мило та знову і ці 
продукти не довелося одержати. Знову в другому кварталі Райсоцзабез одержує наряд на 60 кг., гречаної крупи і на яйця, то що ви думаєте, 
одержали інваліди ці продукти? І знову ні. Але т. Бібіков роздобрився і видав 20 кг., крупи, а яйця чомусь боїться видавати, напевно 
гадає, що для інвалідів це буде забагато. Фактів можна навести багато, але досить і цих, щоб зрозуміти, як в райторгвідділі виконують 
вказівки партії і уряду про забезпечення інвалідів Вітчизняної війни і родин фронтовиків - людей, піклування за яких складає половину 
піклування про нашу любиму Червону Армію. Після цього напрошується питання, коли буде, нарешті, наведений порядок в райторгвідділі. 
Гадаємо, що відповідь на це дадуть відповідні організації.