Готуємось до збирання врожаю 
Великі завдання поставлені партією і радянським урядом, перед земельними громадами в справі розвитку сільського господарства. Ми повинні боротись за те, щоб наше сільське господарство було таким, яке б давало країні в достатній кількості сільськогосподарських продуктів, а для цього треба наполегливо працювати.
Почуваючи за собою таку відповідальність ми, як керівники земельної громади, з перших днів своєї роботи поставили перед собою завдання якнайкраще організувати всі сільськогосподарські роботи. А слово в нас, є закон.
Першочергове наше завдання було — успішне проведення сівби. Розподіливши 25 гектарів поміщицької землі між селянами, ми організували збір посівного матеріалу. Успіх мали гарний. Всього зібрали і роздали для родин червоноармійців 3 цент. Зерна та 11 цент. Картоплі і цим самим забезпечили засів земельних площ. 
Надійшла друга важлива кампанія — збирання сіна. Рада громади і тут провела відповідну роботу. Ми зібрали збори громадян, на яких розповіли про завдання поставлені перед нами партією і радянським урядом в справі забезпечення кормами нашого тваринництва, після чого селяни з усією серйозністю взялися за збирання сіна. Станом на 1 липня наша громада зібрала вже 60 гектарів сіна. 
В своєму рішенні червневий Пленум ЦК КП(б)У особливу увагу селян зосереджує на питанні підготовки та успішного проведення збирання врожаю. Прагнучи якнайкраще виконати це рішення, ми заздалегідь посали підготовку до збирання врожаю. Організували кузню, яка працює безперебійно — ремонтує вози, коси і інше. Організовано 33 супряжні групи, переведено облік ручного інвентаря, селяни знають хто кому буде допомагати в збиранні врожаю. Інвентаря в наших селян вистачає за винятком декількох кіс, які ми також на днях дістанемо. 
Своєчасна підготовка до збиральної дасть нам можливість зібрати врожай в стислі строки.
