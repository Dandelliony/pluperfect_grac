Від ночі до ночі
3 нашого с. Бубнище німці забрали в рабство багато людей. Спіткало і мене таке горе, а також і моїх дітей дочку Анну і сина Миколу. Звірі 
навіть не дозволили мені бути разом із дітьми. Мене залишили у поміщика, а дітей забрали до копальні. Більше трьох років пробула я у 
фашистській каторзі. Багато горя і страждань довелось пережити на чужині далеко від Батьківщини. Німецькі поміщики не мали нас за людей і 
знущалися із нас на кожному кроці, намагалися на кожному кроці принизити нас. Праця була тяжка від ночі до ночі. У того поміщика, де я 
була, ми, дві служниці, доглядали 20 голів худоби і працювали в полі. Ніколи так тяжко я не працювала, як довелось працювати в Німеччині. 
Багато з наших земляків не витримали тяжкої праці і їм не довелося побачити рідну землю, обняти своїх близьких і знайомих - загинули в 
рабстві. Находячись там у неволі, ми все ж таки жили надією і думкою про волю, про повернення на Батьківщину. Ми завжди говорили між 
собою про Червону Армію, завжди мріяли про той день, коли вона нас звільнить. І ось ми діждалися цього дня, діждалися радісного свята. 
Зараз я вже в своєму рідному селі працюю так як працювала і до війни. Надо мною не має вже проклятого німця з нагайкою.