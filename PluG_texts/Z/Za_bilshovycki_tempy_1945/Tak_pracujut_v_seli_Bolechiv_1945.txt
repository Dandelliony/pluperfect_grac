Так працюють в селі Кальна
Як тільки весна вступила в свої права, селяни села Кальна дружно виїхали в поле. Щоб не прогаяти часу, вполі щоденно зранку до пізнього 
вечора працювало 9 коней, 9 биків та 7 пар корів. Зерно, що мали селяни для посіву, було заздалегідь очищене, протруєне. Хлібороби 
працювали спільно, допомагаючи один одному. В результаті такої підготовки та наполегливої роботи селян, сівбу ранніх зернових наше село 
закінчило ще 6 квітня і зараз проводить посадку городніх культур. В селі у нас були маломіцні господарства, що не мали свого зерна i 
тягла. Однак це не стало перешкодою у виконанні плану. Ми зробили все для того, щоб усі були забезпечені, організували збір насіння. Так, 
наприклад 62-річний Данилів Микола Семенович, син якого знаходиться в Червоній Армії, не мав свого насіння. Йому не тільки дали насіння, 
а навіть зорали і посіяли. Таку допомогу надано 6 червоноармійським сім'ям, а 30 сім'ям виорали городи. Червоноармійські сім'ї задоволені i 
вдячні селянам за допомогу. В найближчі дні всі весняні роботи в селі будуть закінчені. Селяни відмічатимуть велике всенародне свято - 
Перше Травня перемогами на трудовому фронті.