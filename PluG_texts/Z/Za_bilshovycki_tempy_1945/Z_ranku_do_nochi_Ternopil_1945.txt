З ранку до ночі
День і ніч маялись ми у німецьких фермерів. 3 ранку до темноти в полі, а потім до глибокої ночі вдома по господарству і все було слухаєш, 
що на тебе погримують: Мало зробили, живіше працюйте. Не дивлячись на таку тяжку, непосильну роботу нас тримали на голодному пайку, який 
складався з брукви та картоплі, хліба давали по 150 грамів в день. Поводились з нами, як із злочинцями. Розкажу, мене були заарештували 
до карного лагерю. Від тяжкої праці я занедужав і не пішов на роботу, правда, в цей час я вирішив утекти. Як тільки було відомо, що я не 
на роботі, поліція відразу прийшла і забрала мене не подивились навіть на те, що я хворий і зразу ж посадили до карного лагерю, де я 
просидів більше тижня. Тяжко було жити в німецькій неволі. Ходили ми в подертому одязі, а якщо хто хотів собі щось дістати одягнутись, то 
віддавав останній шматок хліба, а сам лишався зовсім голодний. Прокляте минуле, бодай і не згадувати. В той час підтримувала наші сили 
тільки віра в перемогу Червоної Армії, це було джерело нашого життя. I ось вона, люба визволителька, прийшла і звільнила нас. Тепер нам 
знову освітило шлях щасливого життя сонце Сталіна. Ми знову повноправні громадяни Радянського Союзу. Батьківщина зустріла нас тепло і 
привітно. Я став, як і багато інших таких як я, до мирної праці.