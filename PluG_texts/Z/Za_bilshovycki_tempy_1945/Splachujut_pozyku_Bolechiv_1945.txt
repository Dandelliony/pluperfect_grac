Пам'ятаючи про те, що нашій державі потрібні зараз гроші для найшвидшого відродження народного господарства, зруйнованого гітлерівськими 
погромниками, трудящі нашого району активно вносять готівкою передплачену суму Четвертої Державної Воєнної Позики. Станом на 30 червня 
готівкою внесено 270 тисяч, що становить 88 процентів контрольної цифри. Першими по сплаті позики Готівкою ідуть квартали міста №10 
(відповідальні за квартал т. т. Щудло і Чеговцева), №5 (відповідальний т. Оріховський), №7 квартал (відповідальний тов. Московченко). 
Добре попрацювала на кварталі Микетіна Оля, вона щоденно здає до ощадної каси по 3 тисячі карб. прийнятих від передплатників позики.