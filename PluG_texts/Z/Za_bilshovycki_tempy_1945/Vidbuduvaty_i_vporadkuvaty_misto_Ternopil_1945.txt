Відбудувати і впорядкувати місто
Німецько-фашистські мерзотники завдали великих руйнувань нашому місту. Розбійники залишили після себе багато бруду і сміття. Завдання 
тепер всієї громадськості міста - як можна швидше ліквідувати наслідки ворожого розбою, навести повний порядок на вулицях міста, 
відремонтувати будинки. Зрозумівши важливість цього питання, 150 господарів міста навели повний порядок на подвір'ї, відремонтували 
огорожі. Але багато ще господарів міста наведенню порядку в своєму дворі, на вулиці не вділили належної уваги і продовжують затягувати цю 
роботу. До таких відноситься Стрипо Грицько і інші. Наше місто повинно бути, насамперед, чистим, санітарно оздоровленим. Наближається 
Перше Травня. Всі трудящі країни зайняті кропотливою роботою на підприємствах, у відбудові народного господарства та наведення порядку в 
містах. Кожен прагне до того, аби гідно великого свята. За ініціативою трудящих зараз проходять масові недільники в містах і промислових 
центрах - місячники по наведенню порядку. Так наприклад комсомольці м. Харкова розпочали місячник наведення чистоти і порядку на вокзалі. 
Ідучи за прикладом кращих, трудящі нашого міста робітники і службовці також провели вже два недільники по впорядкуванню та очистці вулиць 
від бруду. Організовано вийшли і добре працювали колектив робітників шкірзаводу та службовці Райради депутатів трудящих які за перший 
недільник очистили від бруду площу і сквер біля установ; Райвиконкому і райспоживспілки, зарівняли ями, зібрали каміння від розгромлених 
будинків на площі "Свободи". Найшвидше відродження промислових центрів, відбудова житлового фонду, очищення міста від бруду і сміття, 
поліпшення умов побуту трудящих - найважливіший обов'язок партійних і радянських організацій та всієї нашої громадськості. Відбудуємо 
наше місто, наведемо повний порядок на вулицях і цим самим виконаємо завдання перед нами партією і урядом.