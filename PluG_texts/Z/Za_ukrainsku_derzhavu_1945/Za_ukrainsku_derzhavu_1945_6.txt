У ВІДПОВІДЬ ПАНАМ ІМПЕРІЯЛІСТАМ
Скажені напади імперіялістів на визвольну боротьбу українського народу в останній час прибрали на силі. Особливо огидною є їх т. зв. "ідейно-виховна робота" по газетах. Тут люта ненависть гнобителя до українського народу йде наввипередки з його безсоромною, нечуваною брехнею. 
Перед нами одна з таких брехень: "Відозва до населення західних областей України" від 27. XI. 1944 р. Яничари московсько-большевицьких імперіялістів прямо і відверто заперечують право українського народу на незалежне життя. Вони говорять: "Націоналісти плетуть вам багато про т. зв. "незалежну Україну". Яка ж то може бути незалежна Україна?... Вони розуміють "незалежну Україну" як відірваний її від російського народу..."
Відмовивши права на незалежне життя українському й іншим народам, імперіялісти старим способом починають брехати про розкоші, які то несуть вони поневоленим народам, силкуючись доказати, що в неволі імперіялістів краще жити, ніж вільним життям у своїй незалежній державі. 
Які ж їх докази? 
1. Імперіялісти кажуть, що вони "дали" землю селянам. Так, селянин мусить тепер обробити своїми руками всю землю. Але хто розпоряджається хлібом, що родить на тій землі? Чому селяни не мають права поділити хліб між собою? Чому вони примушені продати хліб імперіялістичній кліці сталінських вельмож по ціні і в розмірах, визначених нею? Чому кат Хрущов наказує селянам поменше споживати хліба, а побільше віддавати імперіялістам? 
2. Імперіялісти кажуть, що вони відібрали фабрики й заводи від капіталістів. Це так. Але хто розпоряджаться ними тепер? Хто забирає продукт, вироблений робітником? Хто визначає норми для робітника? Хто встановляє зарплату? 
Сталінська конституція каже, що керівним ядром усього є компартія. І так воно насправді. Компартія самовільно розпоряджається всіма засобами продукції, продуктом праці робітника і самим робітником. Незгідність з конституцією тільки та, що фактично не вся компартія диктаторствує, а лише її імперіялістична верхівка — большевицькі вельможі, що позаймали всі вищі пости в державі та держать у своїх руках працюючих. 
3. Імперіялісти кажуть, що вони дали волю інтелігенції. А що сталося з Хвильовим, Косинкою, Фальківським, Скрипником, Єфремовим, Грушевським? Чиїми кістками начинені могили у Вінниці, ким переповнений Сибір? 
4. Імперіялісти кажуть, що вони дали освіту народові. А хто це впровадив оплату за навчання? Чому колгоспники в СССР становлять 70%, а в вищих школах учиться колгоспників тільки 16%? Чому імперіялістична верхівка большевицьких вельмож становить 1 %, а їх діти становлять 35% усіх тих, що вчаться? Чому до шкіл мають першість діти упривілейованих? 
5. Імперіялісти нібито виступають проти расизму за рівність народів. Та погляньмо на їх пресу. Ми скрізь побачимо теревені про "старшого брата", про місію російського народу, про його першість серед інших народів, про те, що всі його повинні наслідувати й усі повинні йому бути вдячні. Тому російська мова обов’язкова для кожного, тому в Україні партійний орган "Правда Украины" виходить російською мовою. Тому для "товаришів комуністів" румуни — народ "циганів та бродячих скрипаків". Тому відповідальність за теперішню війну несуть не імперіялісти, а народні маси. А большевицький академік Богомолець у брошурі-наклепі на канадійських українців доводить, що тільки блоки імперіялістів можуть керувати світом. 
6. Нарешті, імперіялісти твердять, що колективізацію вони проводили не примусово. Та вже на цей раз сам їх "геніяльний" кат Сталін завдає брехню свому помічникові Хрущову. У брошурі "Заворот голови від успіхів" він пише, що партійні органи (від низів аж до найвищих у центральному урядові) застосовували примусу і терору не тільки до куркулів, але її до середняка під час колективізації. "Вищість" сталінських колгоспів побачила Україна щойно в 1933 р. Щойно цей планово зорганізований голод зломив опір селян проти примусової сталінської колективізації.

ПОВІДОМЛЕННЯ
21 грудня 1944 року в бою з большевиками загинув Славної Пам’яті Друг ЙОСИП ПОЗИЧАНЮК-ШАБЛЮК. 
Сл. П. Йосип Позичанюк-Шаблюк (Шугай, Євшан, Стожар, Устим Чубенко) — родом з Дашівського району, Вінницької области, головний редактор органів ОУН "За Українську Державу", "За Самостійну Україну" й ін., член Головної Ради ОУН, один із перших піонерів українського самостійницького руху на ОіСУЗ, політв’язень німецьких тюрем і засланець концентраційного табору, непересічний публіцист і письменник, автор численних видань ОУН і УПА, учасник ІІІ Надзвичайного Великого Збору ОУН, визначний представник молодого українського покоління ОіСУЗемель, що, не зважаючи на довгу большевицьку неволю, бореться за ідею української державної самостійности. 
Разом зі Сл. П. редактором Й. Позичанюком-Шаблюком загинули: ВСЕВОЛОД-ЧУМАК – визначний член ОУН, організатор революційно-визвольної боротьби на ЗУЗ і ОіСУЗ, що поєднував у собі прикмети непересічного організатора й бойовика; ГРАД-ЮРА (Модест) – член ОУН, довголітній політичний в’язень, учасник багатьох геройських боїв з військами нквд у час першої і другої большевицьких окупацій, учасник ІІ Великого Збору ОУН; ОРЕЛ - довголітній член ОУН, б. обласний військовий референт, один з організаторів УНС-УПА, учасник геройських боїв з німецькими і большевицькими окупантами. Слава Борцям за Волю України! Слава Героям Української Революції! 

ГЕРОЇЧНА ВИЗВОЛЬНА БОРОТЬБА УКРАЇНСЬКОГО НАРОДУ
НОВА КОЗАЧЧИНА
По всій Україні йде завзята героїчна боротьба проти большевицьких окупантів. Вона набирає давно небувалих розмірів і сили. До боротьби зривається увесь народ. Як колись, за часів козаччини, проти татарської навали, так сьогодні проти большевицької виступають найширші народні маси. Сьогоднішня масова всенародна визвольна боротьба в Україні – це нова козаччина! У грізну хвилину історії, коли ворожі орли знову залили всю Україну та принесли нову руїну, неволю, терор і ясир, український народ не скорився неволі, але знайшов у собі силу самому виступити на оборону свого життя. Немов з-під землі виросла Українська Повстанча Армія – наше славне новітнє військо. У вогні боротьби виростають все нові збройні загони. Український народ ще раз доказав, що він уміє не тільки терпіти, але вміє і боротися та не дасть себе нікому безборонно гнобити й винищувати. Кожен день приносить з усіх українських земель усе нові вістки про геройські бої Української Повстанчої Армії та про самооборону народу. В цих боях наші відділи й поодинокі повстанці доконують часто незрівнянних геройських вчинків, добиваються великих успіхів та гордою славою вкривають усю Україну.

ШЛЯХОМ СЛАВИ УПА
Українські повстанці підняли високо прапор Української Революції, прапор боротьби за Волю і Самостійність України та нещадно винищують ворога-окупанта. Ось кілька замітніших винятків із довжелезної черги славетних дій УПА: 
В останніх днях жовтня і перших днях листопада 1944 р. проти відділів УПА в Чорному Лісі (Станиславівщина) большевики кинули в концентричному наступі з усіх боків (5 тисяч війська з гарматами й танками, між ними спецвідділи, нквд і нкгб усіх районів области. В першому дні боїв, 31. X. 44 р., курінь УПА "Скажені" розгромив на свому відтинку великі сили большевиків, які на нього наступали, та змусив їх до втечі. 1. XI. 44 р. дуже завзяті рукопашні бої зводив курінь УПА під ком. Гамалії, пробиваючись із большевицького оточення. Курінь пробився, та смертю героя загинув його славний командир. У боях визначилися поодинокі рої, ведучи розвідування, влаштовуючи засідки, пробиваючись через густий ворожий перстень до своїх відділів. Взагалі ж ця велика акція сталінських окупантів на відділи УПА потерпіла повну невдачу, їм не вдалося зліквідувати ні одного відділу УПА. В боях утратили сталінські погромники понад 200 вбитими та дуже багато раненими. Геройською смертю в цих боях із усіх наших відділів разом загинуло 38 українських повстанців. 
11. XI. 44 р. під час большевицької облави на Болехівські ліси (Долинський р-н) одна чота УПА під ком. Б. знищила біля 90 сталінських людоїдів. 
17. XI. 44 р. ніччю невеличка групка українських повстанців блискуче виконала наскок на м. Товмач (Станиславівщина). Одна їх частина зв’язала боєм енкаведистів, а друга в той час без пострілу зліквідувала тюремну сторожу, звільнила біля 150 в’язнів, а тюрму підмінувала та висадила в повітря. 
23. XI. 44 р. одна чота відділу УПА "Бойки" коло с. Довге (Стрийщина) знищила у бою 52 енкаведистів та визволила 80 арештованих українців. 
24. XI. 44 р. сотня УПА і.м. Гамалії під ком. П. наскочила на м. Лисець (Станиславівщина). У Старому Лисці розбито ворожу заставу, а ворога в місті обстріляно кулеметним і гранатометним вогнем. 
24. XI. 44 р. сотня УПА "Месники" наскочила на м. Богородчани (Станиславівщина). Розбито будинки нквд, нкгб і воєнкомату. У місті зчинилася велика паніка. В бою з трьома сотнями "істрєбітєлєй" утратили вони понад 100 убитими. 
24. XI. 44 р. сотня УПА "Звірі" під ком. С. наскочила на м. Солотвину (Надвірнянщина). Дві чоти вдерлися до міста, спалили будинки нкгб і нквд та звільнили біля 80 в’язнів. Большевицька залога, втративши 21 убитими і 12 раненими, панічно втекла з міста. 
24. XI. 44 р. на будинок нкгб у Станиславові наскочили два рої з чоти УПА під ком. Ч—оти. Вони обстріляли стійкових кулеметами, а центр міста гранатометом. В бою знищили кількадесят сталінських окупантів. 
2. XII. 44 р. сотня УПА "Змії" під ком. П. в бою з 250 сталінськими бандитами коло м. Лисець (Станиславівщина) знищила з них понад 50 і стільки ж їх поранила. 
4. XII. 44 р. сотня УПА "Орли" під ком. Ж. наскочила на районний осередок Тисьменниця (Станиславівщина). Знищено будинки нкгб, нквд і воєнкомату. Вбито біля 30 енкаведистів. 
12. XII. 44 р. одна сотня УПА під ком. Ч. між сс. Виноград і Велесниця (Отинійщина) звела бій з п’ятиразово більшим большевицьким відділом, якому допомагали ще й літаки. Ворог утратив понад 100 убитими. 
16. XII. 44 р. гурток добровільців, відходячи до УПА, наскочив на большевиків, які після облави ночували в с. Ганківці (Коломийщина). В одній хаті добровільці спалили 17 сталінських людоїдів і одного вбили, а другу хату, де спали людолови, добровільці закидали гранатами. По дорозі вбили ще 16 "істрєбітєлєй", між ними прокурора і слідчого району. 
17. XII. 44 р. відділ УПА "Верховинці" наскочив на районний осередок Стрілиська Нові (Дрогобицька область). Повстанці звільнили 40 в’язнів, знищили будинки нкгб, нквд, рпк і воєнкомату, вбивши 35 большевиків, між ними капітана-начальника нкгб. 
17. XII. 44 р., під час наскоку "Верховинців" на Стрілиська Нові, відділ УПА "Полтавці" зі засідки знищив 20 енкаведистів, між ними 4 старшин, які їхали з допомогою до Стрілиськ Нових. 
20. XII. 44 р. сотня УПА "Змії" під ком. П. наскочила на районний осередок Товмач, звільнила з тюрми 45 в’язнів, знищила тюрму й будинок міліції та у вуличних боях знищила біля 60 большевицьких посіпак. 
28. XII. 44 р. сотня УПА "Полтавці" під ком. сл. п. сотенного Максима звела великий бій з десятиразово більшими силами наступаючих большевиків коло с. Кореличі, Перемишлянського району, Львівської области. В цьому бою впало 367 большевиків вбитими і понад 150 раненими. По боці повстанців загинуло геройською смертю 19 друзів, між ними і сл. п. сотенний Максим. СЛАВА БОРЦЯМ ЗА ВОЛЮ УКРАЇНИ! СМЕРТЬ СТАЛІНСЬКИМ ОКУПАНТАМ!

СЛАВА УПА ЗА КОРДОНОМ
Визвольно-революційна боротьба українського народу проти гітлерівської, а тепер сталінської тиранії, велена під великими гаслами: Воля народам і людині! За самостійні держави всіх поневолених народів! — стає щораз більше організуючим центром волелюбних прагнень і змагань багатьох народів. 
Ось короткий виняток з листа одного українця, що перебуває на еміграції: "УПА сьогодні своєю боротьбою проломила вже сталінські кордони. Її дії, оповиті часто великими легендами, пробиваються щораз глибше в Европу. Несуть сьогодні цю легенду як усі українці, так і чужинці, як наші приятелі, так і наші вороги.

Донощикам-сексотам пощади не буде ніколи
Уся большевицька система побудована на терорі й донощицтві. Большевизм виявив повну нездібність опанувати нашу суспільність своєю ідеологією. Зате намагається зробити це за допомогою терору. Розкласти суспільність зсередини, розсварити всіх, посіяти взаємне недовір’я і внутрішню боротьбу, знищити активні провідні елементи, а решту застрашити терором до тієї міри, щоб перемінити її в спаралізовану безвільну масу чорних рабів – ось мета большевиків. До цього їм конче потрібно організувати масове донощицтво, щоб за його допомогою дістатися в середину суспільности, знати про все і тероризувати. Донощицтво, погорджуване в цілому світі, вважається в совєтському союзі першим обов’язком кожного громадянина. Та серед української суспільности на донощицтво здібні хіба хиткі, продажні, звироднілі і злочинні одиниці. Український самостійницький рух бореться всіма силами з пошестю донощицтва. Донощик, чи т.зв. сексот – найнебезпечніший ворог, бо він має діяти з нутра суспільности. Для чесної людини – краща смерть, серед найстрашніших навіть ворожих тортурів, ніж донощицтво і зрада. Бо донощицтво й зрада – найганебніший злочин супроти своїх співгромадян і свого народу. Тим то народ своїм донощикам, сексотам і зрадникам не простить ніде і ніколи. І ніколи від народу не буде для них ні милосердя, ні пощади. Донощикам, сексотам, зрадникам – смерть!

ЦИФРИ І ПЕРСПЕКТИВИ
Імперіялістична політика Сталіна, похід большевиків на Захід, загарбування все нових територій і народів створюють нову обставину для нашої визвольно-революційної боротьби. Вона стає для нас щораз більше сприятлива, і то не лише з уваги на зменшення тиску червоної Москви на Україну, бо той тиск розкладається тепер і на інші народи, але й з уваги на створення для нас нових перспектив. Донедавна ще, до 1939 р., а навіть до 1941 р., ми були майже самотні й тим то не досить сильні в нашій боротьбі. Ми стояли з імперіялістичною Москвою сам-на-сам. Зовсім інакше положення складається сьогодні. Імперіялістична політика Сталіна довела до загарбання Фінляндії (3 міл. 807 тис. населення), Естонії (1 міл. 131 тис.), Латвії (1 міл. 971 тис.), Литви (2 міл. 387 тис.) Румунії (19 міл. 646 тис.), Болгарії (6 міл. 319 тис.), Мадярщини (10 міл. 311 тис.), Польщі (22 міл.), незабаром доведе до загарбання Югославії (15 міл. 400 тис.), Словаччини (2 міл. 450 тис.), не враховуючи вже здобутих німецьких теренів. Всі ці новоокуповані народи разом з поневоленими народами СССР у старих кордонах з Україною на чолі становлять округло 175 мільйонів населення. 
Очевидно, ми дуже далекі від того, щоб співвідношення сухих чисел брати за реальне співвідношення сил, на які можна розраховувати в боротьбі зі сталінським режимом, з московсько-большевицьким поневоленням. Ми дуже далекі від механічного розуміння чисел. Не можна, одначе, того явища легковажити. Не можна закривати очей на факт, що в межі СССР вливаються сьогодні щораз нові мільйони европейських народів, які ще недавно жили новим самостійним життям, народів державно вироблених, державницько наставлених. Вони ніколи не зречуться державницьких аспірацій. Цей процес проходить рівночасно, зі зростом національної свідомости жорстоко поневолених Сталіном народів Азії і щораз виразнішим ростом російського великодержавного шовінізму. Всі ці дані вказують на те, що положення в середині СССР буде щораз більше ускладнюватися і загострюватися. 
Перед українською революційно-визвольною боротьбою стають нові перспективи. Ми перестаємо бути самотні в нашій боротьбі. Ми здобуваємо нових сильних союзників в особі поневолених народів Европи. Щораз більше реальною силою стає наш союз із поневоленими народами Азії. Протисталінський фронт буде з кожним днем рости й міцніти. Він завтра стане силою, яка розтопче стоголову большевицьку гидру. 
Все це, одначе, не станеться само від себе. Треба величезної роботи, щоб усі протисталінські сили на всіх величезних просторах зорганізувати, дії їх скоординувати, удар спрямувати в найдоцільнішому напрямі. Велику частину цієї роботи бере на свої плечі український революційно-самостійницький рух, він бо найдовше і сьогодні найактивніше бореться зі сталінським кривавим імперіялізмом.

В ПОЛІ
УСТИМ ЧУБЕНКО
Чотири повстанці все далі відбігали поза перстень оточення. Червнева жарота пекла груди, сушила горло, дзвеніла в голові. Позаду ще зрідка грахкали гранатомети, короткими серіями сікли автомати, бродили тічки сибіряків далекими суголовками. 
Села і хутори принишкли. Ні зайти, ні переховатися. Над усім тяжить хрипкий матюк, зловісно міняться глибокозапалі в голову балухи, і тоскно вистукують старосвітські вагончики на гайсинській вузькоколійці. На зміну кенігсберзьким вернулися царицинські освободителі, і життя знову ступає тульським наганом по українських землях. 
До умовленого місця збору було ще далеко. Голодні й підбиті хлопці ледве протолочувалися половілими житами. Ройовий Опара оглянувся на заточливих, п’яних від утоми побратимів і сів на межі неподалеку дороги. Хлопці не сіли, а попадали коло нього.
Автоматник з-над Стрипи, в запорошеній вишиванці, довго дивиться в землю та й починає клясти світ... Ні братів, ні сестер в цьому зазбручанському Поділлі. Як не в Воркуті, то в Нойгамері. Інший в далекій Карелії біжить на фіна, висотуючи кишки на колючий дріт. А зосталим давай літаків з танками, бо вони не вірять у свої сили. Я б тобі дав, коли б у Коломиї та в Проскурові були зброярні... 
Насторожив хлопців глухий тупіт. Опара обережно глипнув з-понад колосового плеса на широкий муравистий шлях. Дорогою гнав корову до села школяр-пастух. Поцвйохкує собі пилюку, покрикує докірливо на Лиску. Навколо ні душі, пастух гомонить з собою, шукає якоїсь ноти та, порівнявшись із заляглими повстанцями, починає задьористо: 
Мандрували ми лісами 
За лютими ворогами... 
Хлопці, підемо 
Боротись за славу. 
За Україну, за її права... 
Повстанці нишком наслухували. Дитячий голос, узявши біля них найвищу ноту, віддалявся, бринів ніжніше, аж поки не загубився серед передвечірнього стрекоту затятих коників.  
Ройовий ще довго ловив пісню, потім підвівся і запитливо глянув на своїх хлопців. Вони усміхнулися, повеселішали, бадьористо стали на ноги. Звідти далеко виднілися темні вінницькі шпилі, дихнув свіжий вітер. Опара осмикнув трофейний кітель із заболоченими зіркатими гудзиками, поправив П 38 на лівому боці і – 
-	Гайда, хлопці! До півночі будемо на місці.

ПОЛІТИЧНІ ВІСТКИ З КРАЮ І З-ЗА КОРДОНУ
ПРОЗРІННЯ СЕРЕД ЧЕРВОНОАРМІЙЦІВ
У червоній армії зростає щораз більше невдоволення з теперішніх большевицьких порядків та свідомість того, що червоноармійці призначені тільки на м’ясорубку тоді, коли вся влада і всі блага міцно спочивають у загребущих руках всемогучого державного апарату тиловиків. Усі звіти з терену східних областей України підкреслюють часті випадки відвертого вияву невдоволення червоноармійців. У потягах, на вулицях і базарах Києва, Дніпропетровська й інших міст можна часто побачити гострі сутички між військовими й різними тиловиками, чи то міліціонерами, чи іншими владами. Військові висміюють їх, нарікають на них, не хочуть слухати їх розпоряджень, часто навіть б’ють їх. Взагалі, спостерігається наростання грунту для революційних настроїв. 
Пропаганда самостійницьких і волелюбних гасел, яку ввесь час, коштом великих жертв, веде український визвольно-революційний рух, щораз більше пробиває грубі мури сталінської тюрми народів і пробирається тисячними видними й невидними струмками до душі і свідомости широких народних мас. Найкраще видно це сьогодні в рядах червоної армії. Куди тільки перекотилися мільйонові маси червоноармійців, вони скрізь понесли вістки про наш рух і боротьбу та частіше виявляють до них свою прихильність, ніж ворожість. Були випадки, що червоноармійці приязно гостили в себе українських повстанців, наприклад, 12. XII. 44 р. залога радгоспу в одному селі Дрогобицької области сердечно вітала в себе одну сотню УПА, а старшина цієї залоги видав нашим повстанцям усіх місцевих сексотів. Були випадки, що під впливом наших революційних листівок, відмовлялися від послуху, страйкували та виступали проти політруків і енкаведистів, наприклад, у Помонятах (Рогатинщина) страйкувало на залізниці 200 червоноармійців. Такі і тим подібні події трапляються скрізь, і то що раз частіше. 
А 17. X. 44 р. начальник нквд у Рогатині викликав усіх українців із східних областей і виголосив до них таку промову: "Ми знали досі, що всі галичани й волиняки – бандерівці. Тепер, одначе, під час облав, ми переконалися, що й українці зі східних областей заражуються цим духом, не щиро ловлять "бандитів", не добре шукають, не стріляють, допомагають їм ховатися. Якщо так далі буде, то будемо вас десяткувати, а то й поголовно розстрілювати…"
Наближається час, коли червоноармійці розстрілюватимуть скрізь енкаведистів і раз назавжди зломлять кривавий сталінський терор.

Натиск на церкву в Галичині
В західно-українських областях большевики почали натиск, щоб підпорядкувати своїм впливам досі незалежну греко-католицьку церкву. На початку січня ц. р. зорганізували вони поїздку до Москви спеціяльної делегації українського греко-католицького духовенства. Там намагалися усіма методами енкаведівської режисерії виявити свою велич і силу та вилинути на представників духовенства, щоб вони переконалися, що всякий опір – безнадійний, а найкраща дорога – покоритися всемогучим кремлівським божкам і заслужити собі в них на ласкавіше трактування...

Тверда "наука" поляків у большевицькій "школі"
У перших днях по приході большевиків польські боївки ПАК (Польської Армії Крайової) зорганізували у Львові та в багатьох містах на західно-українських землях свою міліцію і тероризували українців. Майже скрізь поляки вислуговувалися большевикам проти українців. Польські боївки стали переважно "істрєбітєльнимі атрядамі", подібно, як це було і за німців. Найбільше й найдовше шалів польський терор на тих українських теренах, що їх большевики прилучили до т.зв. "демократичної Польщі" (Підляшшя, Холмщина, Надсяння й Лемківщина). Там польський терор дійшов до небувалих розмірів, полишаючи в тіні навіть терор німецьких людоїдів. Поляки хотіли терором змусити українське населення тих земель записатися в большевицьких комісіях на виїзд за Буг і Сян. 
Та водночас щораз більше загострювався і польсько-совєтський конфлікт. Большевики, використавши поляків проти українців, вдарили по них. Поляки відповіли зміцненням підпільної боротьби. Почалося здирання відозв люблінського "комітету визволення", видавання протибольшевицьких газет і листівок, чинення саботажів, перетягання, і то масово, вояків большевицького "польського війська" в підпілля, викрадання і магазинування зброї, а вслід за тим розпочалася і відверта збройна боротьба. 
Це в останньому часі вплинуло на значне злагіднення активности польських боївок у боротьбі проти українців. Трапляються навіть щораз частіші випадки, що поляки шукають за співпрацею з УПА. 
Полякам треба було аж такої твердої практичної "науки" большевицької "школи", щоб вони бодай трохи прозріли і знали, що їх місце не по боці імперіялістів. Можливо, що довша школа, якої їм тепер доведеться на своїй шкурі зазнати, навчить їх ще більше, що місце здорової польської політики тільки в спільному фронті всіх поневолених народів.

Англо-американські взаємини з большевиками
В столиці Греції, в Атенах, англійські війська здушили комуністичне повстання. Після цього комуністичні повстанці прийняли умови тимчасового перемир’я, які подиктував англійський головнокомандувач. 
Обговорюючи справу комуністичного повстання в Греції, премієр Черчіль виступав кілька разів в англійському парляменті дуже гостро проти комуністів. Він говорив, що комуністи змагають до тотальної диктатури, подібної до гітлерівської, застосовують загальний терор, потайки співпрацюють навіть із гестапом у боротьбі проти інших політичних груп, зробили в Греції криваву масакру безборонних в’язнів і мирного населення. Черчіль говорив теж, що він казав роззброїти комуністичні боївки в Бельгії, Франції, Італії і Греції та зробить це скрізь, де буде потрібно. Далі заявив, що в світі йде ще одна велика ідеологічна війна, в якій і він приймає гарячу участь, і є небезпека, що все те, а зокрема польська справа, може довести до третьої світової війни. 
Чим далі йдуть большевики в Европу, тим більше повстає між союзниками спорів, які набирають характеру великого конфлікту. Дуже загострилося польське питання. Большевики проголосили в Польщі свій "тимчасовий уряд" та в січневій своїй офензиві здобули майже всю територію колишньої польської держави. Англія й Америка та й інші держави (Франція) заявили на те ще раз, що визнають тільки польський еміграційний уряд у Лондоні. 
І не тільки премієр Черчіль, але й президент Рузвельт і керманич англійської партії праці Грінвуд та інші політики й публіцисти останньо говорили відверто про небезпеку третьої світової війни. Цікаво, чи всі спірні питання розв’яжуть союзники на своїй черговій конференції, що має відбутися в лютому ц. р.?