А віз і нині там
Багато сил і енергії приклав колектив цегельників Самбірської заводоуправи цегельних заводів, щоб відбудувати свої заводи, по-варварськи зруйновані німецькими грабіжниками. Не дивлячись на відсутність достатньої кількості матеріалів
та інструменту, на нестачу робочої сили, колектив робітників та службовців зумів
за короткий час відбудувати цегельний завод № 1 в м. Самбір і цегельно-дахівний завод №4 в селі Воютичі. Своїми силами робітники повністю відремонтували
парову машину, котел, два преса, три різальні столи, вузькоколейку довжиною 1000 погонних метрів і весь вузькоколійний парк, частково сушильну площадку і т. д.
Заводи зараз забезпечені потрібним інвентарем та інструментом, а також необхідною сировиною: цегельний завод №1 має заготовленої глини 3500 кубометрів, а цегельно-дахівний — 4400 кубометрів. Сировина була заготовлена для сезону ще
восени, але підвезти її безпосередньо до заводів до цього часу не маємо можливості ізза відсутності транспорту. Відсутність транспорту гольмувала роботу по відбудові заводів.
Затримуючи доставку потрібного лісоматеріалу, зараз заводи терплять нестачу в паливі, потрібному для обпалювання цегли та дахівки. Завод № 4 не може приступити до виготовлення дахівки, бо сировина знаходиться за 3, 5 км. від заводу.
Щоб забезпечити нормальну роботу заводів, Дрогобицький Обком КП(б)У та Облвиконком в спеціальному своєму рішенні від 13 квітня 1945 р. зобов’язали керівників Симбірського Райкому КП(б)У та Райвиконкому забезпечити для
потреб з зводів 25 підвод, встановивши строк виконання цього рішення до 15 травня. Пройшло вже чимало часу а „віз і нині там”. Самбірський РК КП(б)У та Райвиконком довго вів дискусії „Чи подавати допомогу заводові, чи ні?..”, а потім обмежився формальним виділенням для заводу транспорту з двох сіл, передовіривши цю важливу справу другорядним	особам і не контролюючи виконання свого рішення. Голови сільрад сіл Воютичі і Викоти жодної підводи до цього часу не виділили. Плани виготовлення цегли та дахівки під загрозою зриву.
Країна потребує багато будівельних матеріалів, щоб відбудувати народне господарство, зруйноване німецькими загарбниками. Заводи, які виготовляють ці матеріали, не повинні простоювати жодної хвилини, тим більше ізза відсутності транспорту, організувати роботу якого є повна можливість.
ГЛУЩЕНКО, головний інженер Самбірської заводоуправи
