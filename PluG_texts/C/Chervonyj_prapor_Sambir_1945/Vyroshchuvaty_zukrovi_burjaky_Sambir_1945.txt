Вирощувати цукрові буряки
Найближчими днями вийде трудяще селянство в поле, щоб вкинути в землю дорідне зерно і виростити високий урожай цього року. 
Крім зернових культур в нашому районі будуть сіяти цукровий буряк. Розуміючи важливість вирощування цукрових буряків, 
селяни села Зарайське добре підготувалися до посіву цієї культури. 
Під посів буряків відведені найкращі ділянки на які завезено місцеве і мінеральне добриво і закріплені постійні робітники, 
які зобов'язалися зібрати врожай по 500 і більше центнерів з гектара. Трудящі села Зарайське добре підготувалися і до посіву городніх культур. 
За встановленим планом в селі садитимуть огірки, помідори, цибулю, моркву й іншу городину.