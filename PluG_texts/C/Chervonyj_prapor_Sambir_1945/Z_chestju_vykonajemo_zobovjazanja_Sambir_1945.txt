З честю виконаємо зобов'язання
Товариші! Я хочу коротко розказати тут, на нараді партійно-господарського активу, про те, як ми, актив села Бірчичі, 
організували селян на виконання соціалістичних зобов'язань. Сама я працюю головою жіночої Ради села Бірчичі і секретарем 
сільської ради. Робота не легка, але я не боялася труднощів. Згуртовуючи жінок села, я закликала їх прийняти активну участь у 
збиранні багатого врожаю, і жінки-делегатки гаряче відгукнулися на заклик. Вони прийняли активну участь у всіх 
господарських роботах. На зборах жінок я рокзала про те, що наш район змагається з Дрогобицьким районом. Ми ухвалили 
викликати на соціалістичне змагання село Корничі. І ось сьогодні я рада вам, товариші, доповісти, що наше село Бірчичі 
у змаганні з сільрадою Корничі вийшло переможцем. Селяни нашого села працювали дружно, настирливо і організовано. Ми 
виконали хлібопоставку державі на 116 процентів, м'ясопостачання на 100 процентів, молока дали державі на 100 процентів. 
Селяни села Бірчичі організовано провели осінню сівбу. План посіву виконано на 100 процентів. У найближчі дні ми закінчимо 
всі господарські роботи, з честю виконаємо свої зобов'язання.