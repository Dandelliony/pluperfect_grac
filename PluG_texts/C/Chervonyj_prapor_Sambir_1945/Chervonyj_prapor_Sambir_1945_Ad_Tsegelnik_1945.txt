Цегельники ведуть перед
	7 серпня 1945 р. трудящі міста Самбір святкували знаменну річницю з дня визволення свого міста від німецько-фашистських варварів.
	Тяжкі і незлічимі рани залишили після себе окупанти. Вони знищили сотні тисяч наших ні в чому не повинних радянських людей, наші прекрасні міста і села, наші фабрики і заводи; вони хотіли поставити нас на коліна, повернути нас в рабство. Але не вийшло!
	Могутня Червона Армія назавжди розбила і вигнала з радянської землі тевтонсько-фашистських кровопивців, поставила їх на коліна, примусила капітулювати.
	Не легко було залікувати нанесені рани. Але трудящі нашої неосяжної батьківщини з любов'ю всі, як один, взялись за відбудову свого народного господарства.
	Небагато часу минуло з дня визволення Самбірщини від фашистських загарбників, як цегельники району з чотирьох заводів, що існували до війни, кропіткою і наполегливою роботою відбудували два цегельні заводи, один завод №1 в місті Сомборі і другий - №4 в селі Воютичі.
	Вже до початку сезону 1945 р. переборюючи всі труднощі, колектив робітників та службовців провів велику роботу по відбудові своїх заводів. Так в Самборі на цегельні заготували взимку глини-сирцю в кількості на 1,5 міл. штук цегли, збудували сушильний апарат на 450 тис. шт. цегли, сараї типу "Грибок" на 15-20 тис. шт. цегли, відремонтували Гофманську піч, 2 студні, заготували весь необхідний реманент та інструменти і інше. Вже в 1945 р. завод був приведений до стану підприємства довоєнної потужності.
	Але колектив заводу №1 не зупинився на цих успіхах, він прийняв рішення щодо механізації заводу в наступному 1946 р., що збільшить потужність заводу в 1,5-2 рази.
	Колектив цегельників заводу №4 в селі Воютичі, також провів великі відбудовчі роботи. Капітально відремонтований паровий котел, парова машина, два преси, візки, різальні столики, наново перешита вузькоколійка з новими шпалами, відремонтовано сушильну площу, дахівчані рамки, замінено паси, пущено динамомашину, завод має свою електроенергію. Заготовлено глини на 1,5 міл. шт. цегли і на 500 тис. шт. дахівки. Завод дав країні товарної продукції на 100 тис. крб. або 302 тис. шт. цегли, 110 тис. дахівки, дирчатої цегли 5 тис. шт. і ін. Валової продукції (полуфабрикатів) на 1 серпня 1945 р. зроблено понад міліон штук цегли або 73 проц. дорічного плану, дахівки - полуфабрикату-сирця - понад 10 тис. штук або 36 проц. дорічного плану.
	Проте не зважаючи на величезні досягнення в роботі, наші заводи мають ще цілий ряд недоліків, які випливають за браком палива та не зовсім налагодженої роботи транспорту.
	За порівняно короткий термін, що минув з дня визволення міста міста від німецьких окупантів серед колективу робітників-цегельників виділились чесні і кращі з кращих робітники, які своєю наполегливою роботою дають високу продуктивність праці.
	Це такі робіники цегельного заводу №1, як Лобос Ф. С., Васюта, Калита, Шульц Я., Колодій, Шульц Ф., начальник заводу тов. Лісько І. І. та інші товариші і робітники цегельного заводу №4 села Воютичі тов. Бабяк І. С., Лесько К., Меличин С. Бромбергер Ф. і інші.
	Але є й такі робітники, які досі ще заважають чесно працювати всьому колективу, роблять прогули, спізнення, не виконують, норми виробітку, симулюють. Це Андріщак (завод №1), Ільба (завод №4), Буда І. З таким явищем треба покінчити раз назавжди, щоб вони не ганьбили роботи всього колективу.
	Зараз партія і уряд поставили перед цегельниками велике завдання щодо збільшення виробництва будівельних матеріалів.
	Колектив цегельників обіцяє виконати державне зобов'язання, буде прикладати всіх зусиль, переборювати всі труднощі, щоб план сезону 1945 р. по цеглі виконати на 125 проц., це буде кращим показником нашої вдячності Червоної Армії, уряду і великому Сталіну за наше звільнення від фашистських гадів, за наше щасливе життя.