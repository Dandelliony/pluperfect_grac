Повінь іде
Стояла над скринею і гірко плакала. 
Усе, що придбала, заграбували на якесь вінтергільфе. 
Кептар, петик, постоли, навіть бесаги, котрими раз тільки віднесла паску до церкви святить. Одинокі Марусині бінди і дзюбенка лишились. 
І знову спогади про Марусю, як би вчора це було. Хоча з тієї чорної хвилини п’ять років минуло. 
Семен вівчарив і Данила взяв з собою вартувати. Три місяці треба тяжко гарувати, щоб півбербеничку бринзи заробити. 
Вона зраня побігла до Дмитрихи по кислицю, а Марусю виправила до школи. Як вернула, сусіди чорну вістку принесли. Була туча, повінь і лавка пішла з Марусею. В Добротові на березі Прута хлопці знайшли дзюбенку з книжками. 
Як Семен вернувся, то з горя розп’янствувався і щоденно бив її. 
 — Тату, як не перестанете, то, біг ме, покину хату і піду світ-за-очі, — грозив Данило. 
Семен присягав у церкві, що більше пити не буде. Клявся Данилові, що пальцем маму більше не трогне. 
Не перейшов тиждень, а Семен знову валявся п’яний. Якраз тоді отець духовний вернувся з міста і поздоровкався з Семеном.
 — Отче духовний, не гнівайтеся, нема нікого з нашої бесіди. Бо жінка небита і коса неклепана 
нічого не варта.
Бідувала, терпіла, бо хіба ж тільки Семен бив жінку бив? Чоловіка, котрий жінку не бив "мамалигою" звали. А таких в селі було мало.
Помаленько забулась: Бідували, мучились.
Прийшла Радянська влада. І тоді життя почалось на нове. 
У бутині робота кипіла. Сотнями щоденно заробляли. Придбали одяг і ніхто їх уже не звав голодранцями, як до сих пір. Семен став для неї таким добрим чоловіком, що її, старухи, не раз стидно стало, як він почав її цілувати.
 — Здурів ти чоловіче, на старі дні…
Оленочко, бити жінку Радянська влада заперечувала, то хай хоч цілую.
ЇЇ неграмотну, вечорами в школу звали читати вчили, і вона вже газету читає. Данило в Червоній Армії служить, в Севастополі, йому там дуже добре. На командира вчиться. Пише, що незадовго приїде в от пуск.
На раз війна. Німці і мад’яри в селі все зграбували. Багатьох розстріляли, багатьох вивезли. Найгірше те — їсти нема що. А Семена щоденно цапиною в бутин гонять, а дров з лісу не дають. Сама голодна щоденно за хмизом ходить, щоб хоч раз вечором затопити. 
 — Боженьку, і до церковці все ходила, а бог мене так тяжко покарав. 
 — 	Ні! Так дальше жити не можна. Для мене все пропало! 
Підняла бінду, прив’язала до сволока. — Прости, господи, хай мене без ксьондза похоронять, але для мене все пропало. 
У печі горіло. І раптом в полум’ї побачила Данила і Марусю. Ніби вони скоро бігли, кричали: „Мамо, а що це ви хочете?..” 
Нараз гук, і повна хата людей. 
 — Здуріла баба! Чого ти вішати хочеш? Уже ліпшої смерті не придумала? Фе, Оленочко, — сміявся
Семен, трохи підпитий. — А старого на кого? За хворого ж і голодранця ніхто не піде. 
 — Не журуся, бабо, поживем ще. А ну, ходімо краще на повітря, почуєш як на ..цісарці” таркотить. Це
поганці відступають. А вахмістр Шепс, котрий гра-бив в селі на вінтергільфе, сам себе застрелив. Ходи, побачиш, лежить коло лавки, де наша Маруся втопилась. Земля горить під ними. Давай, скоро, відведу тебе до Дмитрихи.
Ніжненько обняв її, а вона мов тридцять літ тому назад, бачила коло себе найкращого в селі парубка в уланському мундирі, котрий приїхав на вурльоп Семена Петлюкового.
Недалеко гаївки на перелазі у вивороті сухі гілля хруснули, стогін і незрозумілі Семенові слова "Шма, Ісроел" і голосне "Ферфлюхтер зауерюде".
У виворотах дідьки бувають, але звідки тут якийсь Сруль взявся? — здивувся Семен.
 — Семене! — закричав хтось, і зразу ж — "мауль гальтен юде".
 — Семенку, любий, ми пропали, чуєш, як дідько заревів, утікаймо, — шепотом просилась Олена.
 — Не бійся, жінко, це знакомий голос, — і Семен підійшов ближче. На раз "Гальт, вер да?" — пуля
фійкнули, і Семен упав.
 — Бурих дайон емес, — чути було з виворота басовий голос.
Нараз гітлерівець перевернувся і полетів, мов той камінь. З долини чути було, як вода сплеснула.
 — Семене!
 — Що, Хаскель?
 — Слава тобі, господи, ти жиєш? А я думав, що він тебе убив.
 — Ого, Хаскель, нас так скоро не уб’єш. У нас сім шкір. Поки до другої доб'єшся, сам здохнеш.
 — Ти куди, Семене?
 — Як куди? Ти не знаєш? Червона армія йде. Відведу бабу до Дмитрухи, а сам тут у лісі очікуватиму
Данила і що можна буде, буду помагати бити вирога. Ну, а ти, Хаскель, куди?
 — Я, — з плачем відповів Хаскель, — тут я все стратив. А там у мене їх четверо. Слухай,
Семене, що за
чудний сон? Ніби летять аероплани над містом і спускаються красноармейці парашутом. Напротив мене біжить молоденький парень. Я своїм очам не повірив — це ж мій унук Шмулик. "Діду! — обнімає він мене. — Ми всі здорові". Почалась стрілянина, і я збудився. Шкода, не вспів спитати, в якому місці живуть.
З недалекого шляху чути було крики — "Донер ветер!", "Цум тейфель", "Ферфлюхте гунде". Нараз гудіння моторів і біля тартаку почалась бомбьожка.
 — Чуєш, Хаскель, що на Цісарці діється? Це уже леди рушили. Повінь іде. Давай поки що ми підемо.
Устали, і всі твоє пішли верхами на Схід, напроти своїх, з вірою, що тільки Червона Армія несе їм свободу.
