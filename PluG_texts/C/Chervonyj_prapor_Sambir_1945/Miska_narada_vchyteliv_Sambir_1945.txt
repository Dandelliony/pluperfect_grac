Міська нарада вчителів 
30 березня в приміщенні парткабінету міськкому КП(б)У відбулась міська нарада учителів. Доповідь про підвищення ідейно-політичного і культурного рівня вчителів зробив секретар МК КП(б)У тов. Бурушкін. 
У своїй доповіді товариш Бурушкін розповів про те, що з часу звільнення міста Самбір від німецьких окупантів наша інтелігенція, зокрема вчителі наполегливо працюють над підвищенням і культурного рівня, і в зв'язку з тим, що вчителі нашого району перебуваючи під німецькою окупацією політично відстали закликав вивчати книгу товариша Сталіна "Про Велику Вітчизняну війну Радянського Союзу" і історію більшовицької партії.
Вчитель сказав тов. Бурушкін повинен знати історію своєї Батьківщини. Крім цього він запропонував організувати день вчителя. Щоб в цей день вчителі нашого міста могли послухати цікаву лекцію, доповідь, поділитися досвідом своєї роботи, відвідати колективно кінотеатр, організувати літературний диспут. Про підготовку і проведення переводних іспитів та випускних екзаменів доповідь зробив зав. ВНО тов. Негрій.
Учасники наради заслухали лекцію на тему — "Комуністичне виховання дітей, — лекцію прочитав викладач педучилища товариш Кінасевич. На нараді виступили зав. відділом пропаганди і агітації міськкому КП(б) У тов. Петрусенко, тов. Ільіч — директор педучилища тов. Альтшілер — завпед СШ 3, заступник голови міськради тов. Савченко й інші.
