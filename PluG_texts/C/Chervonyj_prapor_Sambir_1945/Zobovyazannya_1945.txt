Зобов'язання селян і селянок, колгоспників і колгоспниць, працівників радгоспів і МТС, спеціалістів сільського господарства Дрогобицької області
Про дострокове виконання державного плану хлібозаготівель з урожаю 1945 року і про своєчасне і висококісне проведення озимої сівби
Доблесна Червона Армія під керівництвом великого полководця, Генералісимуса Радянського Союзу товариша Сталіна одержала повну і остаточну перемогу над гітлерівською Німеччиною. Відстоюючи честь і незалежність нашої Батьківщини, червоні воїни разом з військами наших союзників розгромили і японських агресорів.
Для трудящих нашої Батьківщини настали мирні дні. Багато сил і енергії вложило трудове селянство Прикарпаття, вирощуючи високий урожай на своїй, визволеній від німецьких окупантів, землі. З особливим піднесенням працюємо ми в ці дні, щоб своєчасно і без втрат зібрати багатий урожай перемоги, достроково виконати свою першу заповідь – поставки хліба державі.
Наслідуючи заклик трудівників соціалістичних ланів Краснодарського краю і приклад трудівників Медикського району нашої області, які на 27 серпня виконали план поставок хліба державі, ми включилися у Всесоюзне соціалістичне змагання на честь Перемоги і, змагаючись за першість з Львівською і Станіславською областями, беремо на себе такі зобов'язання:
1. Організовувати роботу так, щоб виконати план хлібозаготівель, натуроплати МТС і план здачі хліба в фонд Червоної Армії по низинних районах до 20 вересня і по гірських – до 25 вересня.
2. Виконати план поставок карптоплі державі до 20 жовтня і овочів – до 1 листопада 1945 року.
3. Своєчасно провести посів озимих культур високоякісним зерном і на високому агротехнічному рівні.
Трудове селянство нашої області прикладе всі зусилля, щоб в соціалістичному змаганні з Львівською і Станіславською областями зайняти перше місце по всіх галузях сільськогосподарських робіт 1945 року і гідно зустріти славну XXVIII-у річницю Великої Жовтневої соціалістичної революції.
Хай живе наша могутня Батьківщина – СРСР! 
Хай живе партія Леніна – Сталіна – організатор великих і блискучих перемог нашого народу!
Хай живе доблесна непереможна Червона Армія!
Слава нашому рідному батькові, прославленому полководцю, Генералісимусу Радянського Союзу товаришеві Сталіну!
Обговорено і прийнято на зборах селян, колгоспників, працівників радгоспів і МТС Дрогобицької області.
