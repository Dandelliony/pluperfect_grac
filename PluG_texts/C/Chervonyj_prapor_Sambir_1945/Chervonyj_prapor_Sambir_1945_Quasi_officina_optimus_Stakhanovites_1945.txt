Кращі стахановці фабрики
	Ще недавно в цехах Самбірської швейно-взуттєвої фабрики панувала пустка, шугав вітер, все було зруйновано. Не було жодної швейної машини. Але робітники не падали у відчай. Директор фабрики т. Кульчицький Д. В. добре організував колектив робітників на відбудову фабрики. на фабриці організовано 2 цехи: швейний і взуттєвий. Тепер фабрика має 12 електромашин, 24 ножні машини.
	Працюють бригади по ремонту одягу та взуття. Державний план за III квартал фабрика виконала на 125 проц. Між цехами розгорнуте соціалістичне змагання. Першість у соцзмаганнях зайняв взуттєвий цех, який виконав план на 138 процентів.
	Кращі стахановці фабрики: тт. Скирка Михайло Ільїч - виконує норми виробітку на 180 проц., Бачинський Іван Якович - помічник заготовника, виконує завдання на 130 проц., Покалик Іван Петрович - начальник взуттєвого цеху, перевиконує норму на 105 проц., Павлишевський Йопис Григорович - майстер швейного цеху, завжди виконує і перевиконує норму виробітку на 110 проц., Жигайло Григорій Васильович - зав. виробництвом фабрики та інші.
