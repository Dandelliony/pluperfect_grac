Партія і уряд доручили нам почесну і відповідальну справу — виховання молодого покоління, майбутніх будівників комуністичного суспільства, борців за вільне,щасливе життя.
З цим завданням справляється цілий ряд шкіл Самбірського району. В школах села Угерці, Радловичі, Стрілковичі, Монастирець на високому рівні стоїть піонерська робота. Тут прекрасно обладнані піонерські кімнати, повсякденно провадиться політвиховна робота, правильно оранізовано дитяче дозвілля.
Піонери розучують інсценіровки, пісні, дитячі гри; листуються з піонерами шкіл квітучої радянської України міста Києва, які з охотою розповідають своїм товаришам — піонерам західних областей — про своє навчання, підготовку до випускних іспитів, про роботу піонерорганізацій, про Київський Палац Піонерів. Багато хорошого і цікавого беруть піонери з цього жвавого листування.
Піонервожаті шкіл Самбірського району товариші Бирка, Нікуліч С. П. з любов'ю та увагою ставляться до своєї роботи. В цьому їм допомагають і директори шкіл.
Але є ще й такі школи (село Черхава, Хлівиська, Звір і інші), в яких досі не налагоджена політвиховна та організаційна робота серед учнів.
Директорам, піонервожатим та педагогам цих шкіл негайно і серйозно треба взятись за цю справу, пожвавити роботу піонерорганізацій, подбати про всебічний розвиток наших дітей, щоб в недалекому майбутньому підготувати з них достойну зміну будівників та захисників нашої славної батьківщини. 
