Щира подяка 
Наша Червона Армія з кожним днем одержує нові й нові перемоги. Наші доблесні війська громлять гітлерівського звіра на його ж власній території і недалекий той день, коли німецький фашизм буде остаточно розгромлений і ми піднесемо над Берліном прапор перемоги. 
Весь радянський народ безприкладно працює, віддаючи всі свої знання й уміння для перемоги над лютим ворогом.
Разом з героїчною Червоною Армією борються наші медичні працівники які кладуть всі свої знання, всі методи, щоб якомога скоріше виліковувати поранених бійців і офіцерів й повернути їх до лав Червоної Армії для дальшої боротьби з німецькими загарбниками.
Тисячі бійців і офіцерів поранених видужали і стали знову повноцінними для боротьби, дякуючи самовідданій і чесній праці наших медичних працівників.
В місті Самборі є зуболікарський кабінет при залізничній поліклініці, де невтомно й з величезною енергією працюють зубні лікарі тов. Лисицький і Жаман.
Привітно приймають вони всіх відвідувачів–бійців і офіцерів Червоної Армії, а також місцевих мешканців і надзвичайно старанно роблять все необхідне хворому.
Перебуваючи на лікуванні в зуболікарському кабінеті, мені все зроблено, що було потрібно і я повертаючись на фронт після другого поранення — виношу щиру подяку працівникам тов. Лисицькому і Жаман.
