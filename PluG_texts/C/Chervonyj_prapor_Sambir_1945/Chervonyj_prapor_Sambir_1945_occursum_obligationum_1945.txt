ВИКОНАТИ ЗОБОВ'ЯЗАННЯ
	В приміщенні семирічної школи №5, 2 квітня зібралися трудящі селяни міста Самбір з вулиць Поводова і Повтурна, щоб обговорити питання підготовки і проведення весняної сівби. На зборах були присутні секретар МК КП(б)У тов. Бурушкін і заступник голови міської Ради товариш Савченко.
	Виступаючи тов. Бурушкін розповів зборам про успіхи нашої доблесної Червоної Армії на фронтах і про міжнародний стан. Тов. Савченко у своєму виступі докладно зупинився на питанні весняної сівби.
	Далі виступили селяни тов. тов. Бодоско, Дзедзец, Пренткевич, які внесли ряд конкретних пропозицій і взяли на себе зобов'язання посіяти якомога скоріше і найкращим насінням, щоб одержати високий врожай.
	На цих зборах селяни підписали угоди на соцзмагання в сівбі з селянами вулиць Середньої і Замійської.
	Уповноваженим міської Ради доручено впорядкувати будинки для хат-читалень на Поводовій і Повтурній вулицях, з тим, щоб з 20 квітня в них розпочалась культурно-масова робота.
