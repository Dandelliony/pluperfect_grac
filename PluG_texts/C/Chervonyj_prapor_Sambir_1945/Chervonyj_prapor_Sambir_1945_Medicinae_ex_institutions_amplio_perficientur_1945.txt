Поліпшити роботу лікувальних закладів
	Комуністична партія і радянський уряд надають великої ваги справі охорони здоров'я трудящих. Щороку збільшується фінансування для поширення сітки санітарно-профілактичних та лікувальних закладів.
	З перших же днів звільнення нашого міста від німецько-фашистських загарбників розпочали свою роботу міська поліклініка, лікарня, родильний будинок. Директор міської поліклініки т. Богомолова та лікарі тт. Смірнова, Берковець та Добжанський не погано організували роботи поліклініки. Працюючи вчотирьох, замість 10 по штату, вони домоглися того, що в поліклініці вже працює 9 лікувальних кабінетів. За III квартал цього року на прийомі в різних кабінетах побувало 68031 хворих. При поліклініці існує швидка допомога.
	Добре поставлена робота і в міжрайонній лікарні. Директор лікарні лікар-хірург тов. Коваленко і мед-персонал приклали багато сил і енергії для відбудови і налагодження нормальної роботи лікарні. Лікарня майже повністю готова до зими. Найкраще налагоджена робота інфекційного відділу, де зав. відділом лікар т. Ростович.
	Але не можна не сказати, що недоліків в роботі лікувальних закладів нашого міста ще багато. Відсутні ще в поліклініці нервопатологічний кабінет та кабінет для очних хвороб. Майже не обладнаний фізіотерапевтичний кабінет. Бувають затримки з доставкою медикаментів та перев'язочного матеріалу. Не повністю укомплектовані штати поліклінік та лікарень. Кунсультація для вагітних жінок та дітей погано ще обладнана. В кабінетах холодно, не затишно. Медперсонал працює у верхньому одязі, а немовлят доводиться розкутувати на холоді.
	Не все гаразд і з санітарно-профілактичною роботою. Мало читається лекцій на популярні противоспідемічні теми серед неорганізованого населення. Санітарний стан міста набагато бажає бути кращим. Абсолютно безконтрольна торгівля продуктами приватного виробництва. Не контролюється і якість молока та м'яса, яке продається а більшості не на столиках, або ятках, а прямо з землі. 
	Великий докір в цьому слід зробити міськдраввідділом (зав. відділом т. Коломієць). Працівники міськздраввідділу мало проявляють ініціативи і оперативності в роботі. Замість того, щоб наполегливо добиватися поліпшення роботи лікувальних закладів, керувати нею, вчасно допомагати, міськздваввідділ частенько буває простим фіксатором вже існуючих фактів. Міськздраввідділ не став іорганізатором такої важливої справи як санітарно-профілактична пропаганда.
	Чи слід говорити, що роботу свою міськздраввідділ мусить негайно перебудувати. Це треба було б вже давно зробити. Наше місто повинно бути чистим, мати добре обладнані лікувальні заклади. За це в першу чергу відповідає міськздраввідділ. Від нього самбірчани і вимагають цього.
