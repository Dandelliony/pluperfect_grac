Підхопимо ПОЧИН МЕДИКІВЦІВ
В Самбірському районі є дуже багато шкіл, які потребують капітального ремонту.
Як тільки закінчилось навчання, РАЙВНО разом з директорами та завідуючими шкіл намітили план ремонту кожної школи. Треба все підготувати до нового учбового року. Привести в належний стан шкільне приміщення, відремонтувати парти, столи, класні дошки, завезти паливо на весь зимовий період, підготувати спортмайданчики. Зрозуміло, що зробити це після хазяйнування німців на нашій території не легко, але цілком можливо. Треба тільки бажання і наполегливість того чи іншого директора або завідуючого школи. Багато директорів та завідуючих шкіл Симбірського району взялись до цієї справи з усією серйозністю і повністю відремонтували школи та завезли паливо на зимовий період. В цій роботі велику поміч школі надавали сільська рада та батьківський комітет.
Першими закінчили ремонт школи — села Блажів — Долішній (директор тов. Вінницька), села Черхава (тов. Полулях) — села Воля Блажівска, (тов. Капко), села Баранчичі (тов. Кульчицький) та інші.
В ремонті шкіл активну участь приймали вчителі та учні.
Але є ще і такі школи, і як початкова школа в селі Воліца Польська, сільрада Воля Баранецька (зав. школи тов. Василего), школа в селі Чуква, в цих школах ще не відремонтовані шкільні будинки і не завезено паливо.
Треба негайно всім директорам шкіл, в яких ще не закінчена підготовка до зимового періоду, підхопити почин медиківців і в найближчий час привести школи в належний стан. 
Інспектор РАЙВНО І. ГОРЛЕНКО
