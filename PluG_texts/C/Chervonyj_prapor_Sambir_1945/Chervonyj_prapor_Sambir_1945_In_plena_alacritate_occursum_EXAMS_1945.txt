ЗУСТРІТИ ІСПИТИ В ПОВНІЙ ГОТОВНОСТІ
	До випускних і переводних іспитів в школах лишились лічені дні. Школи міста, учителі та учні напружують всі сили і знання до якнайкращої підготовки і проведення іспитів. Червень місяць є останній і вирішальний період підготовки. Більшість учителів вже закінчили складання іспитових робіт, закінчують виконання навчальної програми та повторення пройденого матеріалу.
	Але ж на ряду з цим в ході підготовки до іспитів є істотні недоліки. При складанні білетів багато питань побудовано загального, не досить чітко сформульовані. В деяких школах в складених білетах допускаються граматичні і стилістичні помилки. Недосить каліграфічно написані. В білетах з Конституції СРСР та УРСР, історії СРСР та географії мало питань, що відображали б героічну боротьбу радянського народу проти німецьких окупантів та ті зміни і досягення, які сталися в період Великої Вітчизняної війни.
	Одним із вирішальних моментів забезпечення якісного проведення іспитів є 100 проц. відвідування учнями школи. С. Ш. №1 (директор т. Рибас) та НСШ №5 (директор т. Підус) домоглися гарного відвідування учнями школи. Вчителі цих шкіл приділили цьому питанню багато уваги.
	Але ж не можна цього сказати пр СШ №3 (директор т. Лабенський) та НСШ №6 (директор т. Мірецький). Відвідування в цих школах ледве сягає 70-75 проц. Такий стан відвідування пояснюється відсутністю розяснюючої роботи серед батьків.
	В час, який залишився до початку іспитів, учителі повинні забезпечити повне і якісне виконання програмового матеріалу, повторити слабо засвоєні розділи навчальних програм, допомогти невстигаючим учням засвоїти той матеріал, що ними слабо опрацьований, провести ряд практичних робіт з ботаніки, фізики географії, аби учні змогли показати вміння примінити набуті знання на практиці. Останні дні, що лишились до початку іспитів слід використати на виправлення тих недоліків і недоробленостей, що мають місце в наших школах. Перші іспити за час звільнення нашої землі від німецьких окупантів проведемо організовано, по-більшовицькому.
