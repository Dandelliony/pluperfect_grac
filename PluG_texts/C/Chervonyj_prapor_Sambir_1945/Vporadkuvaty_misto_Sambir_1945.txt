Впорядкувати наше місто
Після звільнення міста Самбір від німецько-вашистських загарбників треба поряд з відбудовою міста, провести ряд важливих
міроприємств щодо санітарного стану його. Впорядкування шляхів, тротуарів, мостків, парків, садів, а також очищення дворів
та вулиць від різного сміття й покидьків є невідкладне завдання партійних, профспілкових і громадських організацій. 
Згідно постанови Надзвичайної протиепідемічної Комісії при РНК УРСР в місті Самбір вжито ряд заходів щодо цього. Проведено
огляд дворів і житлових будинків, розпочато вивозити сміття, очищення вулиць. Але все робиться дуже повільно.
Прикладом такого недбалого ставлення до цієї важливої справи є наявний факт, що жодна з 93 вулиць міста не прибрані. Всі житлові будинки 
надзвичайно забруднені. В гуртожитку залізничників по Дрогобицькій вулиці брудно, не побілено, немає посуду з водою. 
Будинки, що належать службі зв'язку по вулицях Замковій 5, Шопена 16, Франка 53, цілком невпорядковані, двори в антисанітарному стані,
сміття з ям ніколи не вивозиться.
На станції Самбір (начальник тов. Лизогуб) всі кімнати вокзалу потрібують побілки, в багатьох кімнатах немає світла.
Всі станційні приміщення служб і залізничні колії дуже забруднені. На начальника станції тов. Лизогуба в січні місяці було складено акт за 
антисанітарний стан вокзалу, в якому запропоновано прибрати всю територію самбірської станції протягом 6 діб, але тов.
Лизогуб нічого не зробив. Тільки після того, як було складено вдруге акт - дещо зроблено. 
На сьогодні станція і вся територія, що належить до неї забруднені. Бюро міськкому КП(б)У, розглядаючи питання питання про впорядкування
нашого міста в своєму рішенні зобов'язало міськкомунгосп тов. Удовицького, житло управління тов. Худотеплова, начальника Самбірського
залізничного вузла тов. Тимошенка до 5 квітня 1945 року вжити заходів, щоб вулиці двори мали культурний вигляд. 
До цієї важливої справи треба залучити все населення міста.
Слід провести з населенням масово-роз'яснюючу роботу, щоб мобілізувати всіх трудящих і привести місто в зразковий стан.
Обов'язок всіх керівників підприємств і установ, а також робітників, службовців і всіх трудящих взяти найактивнішу 
участь в справі озеленення і впорядкування нашого міста.