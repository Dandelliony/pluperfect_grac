Як працюватиме Самбірський радіовузол
Самбірський радіовузол, що працював до війни був цілком зруйнований німецькими окупантами. Зараз працює відновлений радіовузол на 25 ват. Він має всього лише 153 радіоточки і всі вони використовуються тільки в місті Самборі.
Звичайно, що такий радіовузол не може задовольняти культурні вимоги трудящих міста і села.
Цими днями в місто Самбір завезено повністю станційне обладнання на 500 ват. Тепер радіовузол буде працювати набагато краще, ми зможемо розгорнути сітку радіоточок до 2000 і забезпечимо цілком місто радіообслуговуванням. Також заплановано провести 17 радіоточок у сільрадах.
Обладнується місцеву радіостудію, що дасть можливість організовувати виступи гуртків самодіяльності й окремі виступи, а також можна буде робити доповіді для трудящих міста й села.