Самбірські залізничники відповідають залізничникам Томської магістралі 
	Активно відгукнулися на заклик Томських залізничників рухівці Самбірського відділку. На багатолюдних зборах обговорюється звернення працівників Томської магістралі про розгорнення соціалістичного змагання на честь виборів до Верховної Ради СРСР. 
	Відповідаючи на заклик колективу залізничників Томської, колектив працівників Самбірського відділку служби руху, гаряче схвалює цінну ініціативу томців і, включаючись в змагання на честь виборів до Верховної Ради СРСР, бере на себе такі соціалістичні зобов'язання:
	1. Загальний план вантаження в грудні 1945 і січні та лютому 1946 р. виконати на 105 проц. в тому числі по крепіжу, наливу та відвантаженню соли - на 105 проц., по металобрухту - на 120 проц. та вантажам НКО - на 100 проц.
	2. План вивантаження виконати на 103 проц.
	3. Домогтися 100 проц відправлення та прослідування поїздів за графіком
	4. Шляхом зниження простою вагонів під вантажними операціями на 2 год., транзиту - на 1 год. і виконанням дільничної швидкості домогтися виконання нормального обігу вагонів.
	5. До 1 січня підвести підсумки по умовам конкурсу на зразкове утримання стрілочних постів і станцій з тим, щоб одержати право на одержання премій не менше 10 станціям і 20 стрілочним постам.
	6. Проводити щомісячні семінари по професіям начальників станції чергових по 
станції, стрілочників, складачів і кондукторських бригад.
	7. З метою підготовки до будівництва в 1946 р. заготовити необхідний будівельний матеріал із місцевих ресурсів для побудови 4-х службово-технічних будівель.
	8. Організувати шефство над стрілочними постами для контролю і навчання стрілочнеків, які обслуговують пости і приведення в порядок стрілочного і сигнального господарства.
	9. Маршрутизувати вантаження на відділку на 70 проц. 
	10. Організувати швидкісне просування наливних поїздів і поїздів з обладнанням не менше ніж 400 км. на добу.
	Самбірські рухівці викликали на соціалістичні змагання колектив рухівців Стрийського відділку.