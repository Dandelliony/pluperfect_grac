«Вислід вчорашніх змагань:
Довбуш — Залізничники 2:0 (0:0)
Драґош-Вода — Ян 4:2 (1:1)
Гакоаг — Робітники 1:0 (0:0)
Макабі — Польонія 3:0 (2:0)» [«Час» за 24.03.1931].
«Завтра, в неділю
виступають всі черновецькі дружини копаного мяча першої кляси до перших змагань за мистецтво Буковини в цьому сезоні.
Наші дружини ще не є в своїй формі, як ми бачили послідної неділі в змаганнях товариського характеру. В нашій полосі є неможливим в березні починати мистецтва без доцільних вправ. Рум. Федерація зарядила як найскоріше починати мистецтва, бо 1. травня починаються змагання за мистецтво Румунії і тому приневолені наші товариства виступати до змагань без відповідного приготовлення.
Завтрішні змагання відбудуться як слідує:
На площі «Ян»-а о год. 4-ій Довбуш — Ян, передтим запасні дружини на площі «Польонія», о год. 4-ій Польонія — Зелізничники на площі «Макабі» о год. пів до 3-ої Гакоаг — Драґош-Вода, а потім Макабі — Робітники.
Заступники поодиноких товариств підприняли кроки, щоби ці змагання пересунути офіціально о тиждень пізніше, задля непривітної погоди, яка наступила в послідних днях. Зима загостила ще раз своєю Явдохою і зробила збитка всім ентузіястам цього спорту. Справа пересунення зависима тепер від судиїв, бо як судиї заявлять спосібність гри, то тоді нема рекурсу.
Загальні збори укр. спорт. клюбу «Довбуш» відбудуться на 23. цвітня ц.р. (в день св. Юрія) о год. 10-ій перед пол. в великій салі «Нар. Дому».
Спортові т-ва Драґош-Вода і Польонія уряджують в неділю 29. березня ц.р. о год. 10-ій перед пол. в салі Польського Дому «Метінґ боксу» із пропаґандним характером цеї галузи спорту. Побажаним булоб, щоби і наші Довбушанці розвинули активність цього спорту» [«Час» за 29.03.1931].
«Минулої неділі відбулися змагання о мистецтво
між Гакоаг — Драґош-Вода (3:3) і Макабі — Робітники (1:0). Дружини крім Робітників, виступили до змагань в слабому технічному стані і не вдоволили цілком своїх ентузиястів. Задля рим. кат. свята Ян і Польонія дістали відпустку, через що змагання Довбуш — Ян і Польонія — Зелізничники відпали. Речинець цих змагань не рішений.
***
На Великдень загостить на запрошення Макабейців дружина «Універзитатя» із Клюжу і виступить першого дня проти Драґош-Води, а другого дня проти Макабі. Заповідається, що ці змагання будуть інтересними, бо ця дружина числиться до найлучших дружин Семигороду.
***
Укр. спорт. клюб Довбуш відбуде свої цьогорічні загальні збори на 23. квітня о год. 10-ій перед полуднем (в день св. Юрія) в салі Народного Дому.
***
П. інспектор Боканча є іменований президентом Східної Ліґи Копаного Мяча. Слідують іменовання 4-ох членів цеї власти.
***
У Львові вийшов спортовий журнал тижневик «Спортові Вісти».
Для вправлення всякого рода спорту є конечним і цього року часописи, тому і цілю такого часопису є пропаґанда спорту, котрий сьогодня в нас українців остав ще дуже поза иншими народами. Зацікавлення спортом в нашім громадянстві є мінімальним і тому як-раз такі часописи мають сповнити велике завдання. Покладаємо великі надії на то, що «Спортові Вісти» знайдуть в нашого громадянства відповідну піддержку і розуміння. Хто бажає передплачувати цей журнал, хай зголосить свою адресу у книгарні Гливка і Сп. при вулиці Петровича 4 (Нар. Дім) де зможе і побирати поодинокі числа.
***
Тенісові площі примарії в публичному городі.
Беручи під увагу численні зголошення ввиду скорого відкриття сезону тенісу звертаємося з зазивом до шановних абонентів, щоби в як найскоршому часі повідомили управу площі, чи рефлектують вони на ці самі години, що минулого року.
Ціни на передплату о много знижені, задля фінансової крізи.
Так само управа міської електровні видає знижені білєти для їзди трамваями до тенісових площ і назад.
Зголошення і інформації можна набути у п. Ґласталя, Serviciul Contabilitatii, Primaria, вул. Альба Юрія 4, в часі від 8-12 год. перед пол.» [«Час» за 12.04.1931].
«Універзітатя (Клюж) — Драґош Вода 7:1 (4:1), — Макабі 5:0 (2:1).
На Великдень гостила в нас, як ми вже писали, дружина Універзітатя із Клюжу, і як можна було сподіватися, гості вдоволили цілком нашу публику своєю продукцією, перевисшаючи наші дружини о одну клясу висше. Вони демонстрували нам копаний мяч, як ми в Чернівцях вже давно не бачили. Кождий з грачів технічно і що до тактики, стоїть на високому степени і як дружина, творять одиницю з культурною системою. Побіди гостей цілком заслужені.
***
В неділю 19. ц.м., виступають наші дружини до мистецьких змагань в слідуючому порядку: На площі «Драґош Вода» о годині 2-ій пополудни Довбуш — Робітники, а потім о год. 4-ій попол. Драґош Вода — Польонія, на площі «Макабі» о год. 4-ій попол. Макабі — Ян, на площі «Ян» о год. 4-ій попол. Зелізничники — Гакоаг.
Дружина «Довбуш»-а виступає в цьому сезоні до першого змагання. Вона має за противника серіозну і дисципліновану дружину. Залежить від наших, чи зможуть задержати дисціпліну і охоту до гри, то тоді не розчарують наших ентузіастів.
Загальні збори укр. спорт. тов. «Довбуш» відбудуться в четвер, дня 23. квітня ц.р. (в день св. Юрія) о год. 10-ій перед полуднем в салі «Нар. Дому» із слідуючим дневним порядком: 1. Прочитання і провірення протоколу. 2. Вплив. 3. Звіт діяльности виділу. 4. Звіт касовий. 5. Звіт контрольної комісії. 6. Абсолюторія уступаючому виділови. 7. Вибір нового виділу. 8. Ріжне.
***
У Львові вийшов спортовий журнал-тижневик «Спортові Вісти». Хто бажає передплачувати цей журнал, хай зголосить свою адресу у книгарні Гливка і Сп., при вул. Петровича ч. 4 («Нар. Дім»)» [«Час» за 19.04.1931].
«Загальні збори клюбу «Довбуш»
відбудуться в четвер 23. квітня (в день св. Юрія) о год. 10-ій перед полуднем в салі «Народного Дому» із слідуючим дневним порядком:
1. Прочитання і провірення протоколу.
2. Вплив.
3. Звіт з діяльності виділу.
4. Звіт касовий.
5. Звіт контрольної комісії.
6. Абсолюторія уступаючому виділу.
7. Вибір нового виділу.
8. Ріжне.
Наколиби не явилося відповідне число членів на означений час, то збори відбудуться о одну годину пізніше при якому небудь числі членів присутних.
***
Довбуш — Робітники 1:0 (0:0).
В неділю Довбуш стрінувся з Робітниками до змагання за мистецтво на грищі Драґош-Вода і вирішив гру в свою користь з вислідом 1:0. Цей вислід міг би був бути ліпшим, якби напад нашої дружини був доцільніший і якби деякі грачі у нападі не марнували певних позицій перед воротами противника. Довбуш виступив до цих змагань в слідуючому складі: Суховерський А. (брамкар), Лесько, Мигайлюк (оборона), Антоняк, Цопа, Суховерський Т. (помічники), Буш, Будний, Янковий, Рибак і Суховерський О. (напад). Наша дружина з початку не могла опануватися і аж по 15 хвиль взяла верх, напираючи противника (а особливо в другій половині) однак без жадного успіху. В другій половині Буш центрує, а Суховерський О. замасковує рішаючи брамку. Зараз по тім судія диктує карного, котрого Янковий перестрілює. Цього не повинно ніколи бути, але, на жаль, в Довбуша звичайно карного перестрілюється. Найліпшими були Антоняк і Суховерський (брамкар).
Висліди прочих змагань.
Макабі — Ян 2:1 (1:0). Залізничники — Гакоаг 2:2 (2:1). Польонія — Драґош-Вода 1:0 (1:0).
В четвер 23. ц.м. (св. Юрія) відбудуться слідуючі змагання за мистецтво: на площі «Польонія» о год. 4-ій:
Довбуш — Польонія, а перед тим Драґош-Вода — Робітники на площі «Макабі» о год. 4-ій Макабі — Гакоаг на площі «Ян» о год. пів. до 11-ої перед полуднем Ян — Залізничники.
Мішане мистецтво на площі «Драґош-Вода» о год. пів. до 11-ої перед пол. Довбуш (запасна дружина) — Месеріяшул Ромун, по пол. Спартак — Борохов» [«Час» за 23.04.1931].
«В неділю віднесла дружина Довбуша
в змаганню спорту за мистецтво копаного мяча Довбуш — Гакоаг, величаву побіду над друж. Гакоаг.
По перших 10 хвилинах в яких здавалося, що Гакоаг опанувала грище, вивязується дружина Довбуша і завдяки своєї амбіції і зрозумінню ваги цих змагань в цім сезоні для українського спорту на Буковині, загрожує безнастанно брамку противника.
По гарній комбінації нашого нападу стріляє праве крило в 30 хвилині рішаючу брамку. Заохочені цим успіхом облягають наші ворожу брамку, однак без дальших успіхів.
Гакоаг підпринимає ще кілька акцій однак всі їх заходи даремні — бо всьо розбивається об нашу залогу неначе об мур.
Так що й безпартійний відсвистує при висліді — 1:0 в користь Довбуша.
Знаменитою грою визначилися Суховерський О., Антоняк, Цопа та Попович. Рішаючу брамку стрілив О. Суховерський. Дружина Довбуша задоволила цим разом своїх ентузіастів зі всіх зглядів.
Результати прочих змагань з неділі:
Макабі — Польонія 5:1 (2:0).
Драґош-Вода — Ян 3:1 (1:1).
Яск — Зелізничники 3:0 (0:0).
Порядок поодиноких клюбів в табелі після точок: Макабі 14, Ян 13, Гакоаг 13, Довбуш 11, Драґош-Вода 11, Робітники 9, Польонія 6, Зелізничники 1» [«Час» за 01.05.1931].
«Програма змагань на неділю 3. ц.м.
Довбуш — Зелізничники, на площі Драґош-Вода о год. 10-й перед обідом.
Гакоаг — Робітники і Польонія — Ян, на Боїску польськім о год. пів до 3-ї по пол.
Макабі — Драґош-Вода, площа Макабі о годині 4-й по пол.
В цю неділю виступає дружина «Довбуша» до дальших змагань за мистецтво копаного мяча проти дружини Зелізничників. Цього разу припадає «Довбушові» виконати досить тяжке завдання, тому що Зелізничники боряться всіма зусиллями, щоб за всяку ціну задержатися в першій клясі. Радимо отже «Довбушеві» задержати холоднокровність і дисципліну, а побіда буде їхня.
***
Важне для легкої атлетики.
Вправи цеї секції відбуваються щовівторка і пятниці від год. 4-7 на площі «Довбуш». Всіх прихильників прохається приходити точно на вправи.
***
Висліди змагань з пятниці 1. ц.м.:
Запасна дружина Довбуш — Спартак 2:1 (0:1).
Гакоаг — Борохов 3:2 (3:1)» [«Час» за 03.05.1931].
«Висліди змагань в неділі 3 ц.м.
Довбуш — Зелізничники 2:0 (1:0) в користь Довбуша.
Драґош-Вода — Макабі 1:1 (0:1).
Робітники — Гакоаг 2:1 (2:0).
Польонія — Ян 2:3 (2:0)» [«Час» за 05.05.1931].
«В послідніх змаганнях за мистецтво копаного мяча
тільки гра Гакоаг — Робітники були несподіванкою. Робітники грали лучше і побідили противника 2:1. В грі Ян — Польонія (3:2), перші були рухливіші і здобули дві цінні точці! На макабейській площі закінчилася завзята гра межи Макабі — Драґош-Вода розіграною (1:1). В першій половині опанували грище Макабейці, в другій половині Драґош-Вода. На площі Драґош-Вода Довбуш по тяжкій боротьбі побідили Зелізничників.
***
Довбуш — Зелізничники 2:0 (1:0).
Довбушанці виступили до цеї гри з чотирма резервовими. Немилосердна судьба так зарядила, що перед змаганням нагло 4 грачів першої дружини, котра то обставина немало затривожила прихильників товариства, не так то саму дружину. Довбуші почали як звичайно це змагання шаленим темпом. Вже в 15-ій хвилині Мігайлюк котрий грав в нападі стріляє першу брамку. Хотя й Довбуш підчас цілої першої половини має перевагу, не може добитися більшого успіху. В другій половині Довбуш граючи проти вітру находиться в тяжкім положенню, однак Лесько і Цопа виконують подвійну працю. Вкінці Рибак гарним стрілом підносить стан гри на 2:0 і запевнює цим чином побіду. Запасні грачі зовсім не вдоволяли, одинокий воротар Попович відзначився знаменитою грою» [«Час» за 08.05.1931].
«Програма мистецьк. ігор з неділі 10. мая 1931.
Площа «Ян»: Гакоаг — Польонія в 3 год. по пол. — Ян — Робітники в 5 год. по пол.
Площа «Макабі»: Макабі — Довбуш в 5 год. по пол.
Мистецтво копаного мяча в повнім розгоні. Борба за титул мистця Буковини може легко цеї неділі рішитися. В цім згляді гра Довбуша — Макабі міродайна. Виграють Макабейці, тоді їм ніхто вже не може відобрати перше місце. В противнім разі Довбушанці мають дуже добрі вигляди на цей титул. Отже в цій грі лежить ціла вага недільних змагань. Макабейці мають малу технічну перевагу, за то Довбушанці перевисшають їх амбіцією і твердістю в грі. Наколи Довбушанці виставлять комплектну дружину, так це змагання буде одно з найгарніщих в цім сезоні. У прочих грах ведеться боротьба за ліпше уміщення в середині мистецької табелі.
Гакоанці мають ліпші вигляди, натомість змагання Ян — Робітники може скінчиться ремісово. Гра Драґош-Вода — Зелізничники пересунена через держ. свято 10. мая на пізнішу дату» [«Час» за 10.05.1931].
«Змагання копаного мяча Довбуш — Макабі
не відбулося з причини непригідної погоди.
Змагання Гакоаг — Польонія перервано в 70-й хвилині — прочих 20 хвилин дограється другим разом.
Програма змагань на середу 13. ц.м.:
Ян — Довбуш, площа Яна год. 5 по пол.
Гакоаг — Макабі, площа Макабі год. 5 по п.
Змагання Ян — Довбуш заповідаються бути дуже інтересними. Обі дружині стоять на однаковім технічнім рівні, залежить лише від того хто скорше запанує грищем і надасть тон грі. Довбушанці повинні розвинути всі свої сили — бож від цеї гри залежить хто останеться мистцем копаного мяча в цім сезоні» [«Час» за 13.05.1931].
«Програма мистецтва копаного мяча з неділі 17. мая ц.р.:
Площа Ян: Довбуш — Драґош-Вода в 3:30 год., Ян — Гакоаг в 5 год.
Площа «Боїско Польське»: Польонія — Робітники год. 3:30. — Площа «Драґош-Вода»: Зелізничники — Макабі год. 5 попол.
Змагання о мистецтво копаного мяча зближаються до кінця. Всі гри цього тижня мають велику вагу задля уміщення в мистецькій табелі.
В середу, 13. ц.м. догравали Макабі — Гакоаг 20 мінут із гри, яка свого часу була перервана через дощ при стані 0:0. Макабейцям вдалось зараз в третій хвилині засунути одну брамку й таким чином забезпечити собі побіду.
На янівській площі пощастило Янцям урвати дві точки в Довбуша. Гра була богата на цікавих моментах й велася дуже остро, та на жаль за надто остро зі сторони Янців. В першій половині Довбуші грають проти сонця і Янці з початку сильно напирають. Воротар Попович, якому впрочім сприяло й щастя, має багато роботи. В 20 хвилині Фастнахт острим стрілом плясує мяч в правий кут. Десять хвилин пізніше Райські карним стрілом півищає стан гри на 2:0. Контратаки Довбушанців ведуться надмірною нервовістю й непевністю перед воротами. Янковий оперує дуже повільно перед брамою противника і тяжко рішається стріляти. Кулішір такий самий, до того ще й фізично недомоглий. В кінці Рибак стріляє першу брамку. Після павзи Довбуш через цілий час переважає в грі, однак напад показує велику непевність в стрілянню і браку рухливости перед воротами. Рибак і Суховерський І. відмінно перестрілюють. Перед кінцем гри зникає і дисципліна в дружині. Антоняк зістає виключений за неспорт. поведення. Цопу віддалює розгорячений капітан дружини із площі, а кінцевий вислід гри: 4:1. Порядок після точок: Макабі 19, Ян 17, Гакоаг 13, Довбуш 13, Драґош-Вода 12, Робітники 11, Польонія 6 і CFR 1» [«Час» за 17.05.1931].
«Змагання за мистецтво Буковини закінчилося.
Теперішній мистець за рік 1930/31 є Макабі. Чи цілком по заслузі належиться їм І. місце, не хочемо тут розписуватися. Фактично в послідній, рішаючій грі проти Довбуша (2:1), коли то Довбушанці в першій половині гри провадили 1:0, судія Кобилянскі рішив в той спосіб змагання в користь Макабейців, що признав брамку, втручену рукою (!), а другу із зовсім незавинившого карного удару (одинадцяти). — Перервані змагання Гакоаг — Польонія і ЧФР — Драґош-Вода (о 20 мінут), догравають в середу ц.м. Окрім того ще мають грати Довбуш — Польонія. Ряд в мист. табелі слідуючий: Макабі 22, Ян 21, Довбуш 14, Гакоаг 13, Робітники 13, Драґош-Вода 13, Польонія 8, ЧФР 4.
***
Макабі — Конкордія 3:1. Мистець із Яс зістався побитий в Чернівцях. Таким чином Макабі тепер є мистцем східної Ліґи.
Букарештенські Залізничники загостили до нас на Зелені Святі і грали в неділю проти Драґош-Води 6:1, а в понеділок проти Макабі 4:0.
Польонія — Залізничники 3:1 (1:1). Мистецька гра.
Послідне змагання за мистецтво копаного мяча межи друж. Польонія — Довбуш відбуваються в понеділок 8. ц.м. на площі «Боїско польське» о год. 5-ій по полудни» [«Час» за 07.06.1931].
«Довбуш — Макабі (Дорогой) 5:0.
Дружина копаного мяча укр. спорт. тов. «Довбуш» загостила минулої неділі до Дорогою, де відбула товариську гру з тамошнім тов. «Макабі». Довбушанці заступили свої барви гідно і віднесли повну побіду. Брамки стрілили Краль (1), Янковий (1), Крумголц (2) і Суховерський М. (1). — Дорогойці були мабуть одушевлені грою українців, бо як зачуваємо, запрошено їх ще раз на цю неділю. Цим разом Довбуш має грати проти тов. «Вултур».
***
Рум. національна дружина, котра робить турне через Польщу і балтийські держави, минаючи Чернівці, заграла в середу 19. ц.м. з черновецьким «Теам»-ом. Вислід був 6:2» [«Час» за 23.08.1931].
«Довбуш — Ян,
в неділю, 6. ц.м., площа Драґош-Вода, 4 год. по пол. — Очікуємо з цікавистю першого виступу Довбушанців проти сильних Янців і сподіваємося гарної гри» [«Час» за 06.09.1931].
«Мистецькі змагання
минулого тижня не принесли очікуваного, доброго спорту, зате ліпшого доходу. В суботу Макабейці не по заслузі взяли 2 точці в Драґошанців (2:1). З не меншим щастям виграли в неділю рано Гакоанці в Робітників (3:2). Треба замітити, що цю гру судіював наш Довбушанець Бриндзан в знаменитий спосіб. І Довбушанці мусіли вступитись Янцям з вислідом 0:1 (0:0). Загалом вражіння першого виступу Довбуша не було зле, все таки деякі грачі, як лівий бігун і півлівий на переді, були неможливі. Оборона добра, а напад остався при давній слабости. З 5 певних нагід, не використано ні одної. Найвищий час, щоби напад грав після якоїсь системи.
***
Дружина ГТФ з міста Сабів (Сібіу. — В. Б.), яка свого часу в краєвих змаганнях побила черн. Макабі 4:2, загощає в неділю до нас» [«Час» за 13.09.1931].
«Довбуш — Драґош-Вода 2:1 (2:1).
Товариська гра, до якої Довбуш поставив запасних грачів, котрі ввелися дуже добре. Жвава гра молодих елєментів вражала приємно видців. Суддя Ротман.
***
Мистецтво пічнеться наново?
Після рішення централі тов. «Польонія» і «Зелізничники» остались в 1. клясі. Як зачуваємо, перепроваджується свіже льосування (жеребкування. — В. Б.) мист. ігор» [«Час» за 18.09.1931].
«Чистий заколот в ділянці копаного мяча.
Як звісно, протести тов. «Польонія» і «Зелізничники» довели до того успіху, що їх допущено назад до І. кляси. Щоби не укривдити прочих клюбів з ІІ. кляси, які через неактивність були засуджені на матеріяльну погибель, рішився наш дистрікт на необміркований крок і змішав І. клясу з ІІ. запровадивши між ними кваліфікаційні гри. Розуміється, що через це рішення допровадиться до дальшого занепаду черновецького спорту.
***
Тягнення жереба видало слідуючий вислід: Субота 19.IX. ц.р., 2. год. Польонія — Спартак, 4. год. Драґош-Вода — Борохов, площа Драґош. — Неділя, 20.IX., 9 год. рано, Гакоаг — Зелізничники, 11. год. Макабі — Месеріяш, площа Макабі. 2. год. по пол. Ян — Робітники, площа Ян. — З цих 11 товариств Довбуш остався цього тижня без гри» [«Час» за 20.09.1931].
«Змагання о мистецтво Довбуш — Драґош-Вода
відбудеться в середу, 14. жовтня о год. 3-ій по пол. на грищу Драґош-Вода.
***
Минувшої неділі відбулася гра Довбуш — Месеріяшул з вислідом 5:0 в користь Довбуша» [«Час» за 13.10.1931].
«Змагання копаного мяча.
Сегодня, субота, год. 15:30 на площі Драґош-Вода. Грають: Ян — Спартак.
***
Завтра, неділя, год. 10:30 на площі Макабі. Грають: Зелізничники — Борохов.
***
Завтра, неділя, год. 13:45 на площі Драґош-Вода. Грають: Польонія — Драґош-Вода.
Опісля: Довбуш — Яск» [«Час» за 25.10.1931].
«Спортове тов. «Довбуш» винаймало ґімнастичну салю
в протестанській школі при вул. Куза Вода (напротив протестанського костела). Вписи до ґімнастичних вправ принимаються кожного дня на коші товариства між пів 7 а пів 9 год. вечером. Вправи відбуваються як слідує:
В понеділок від год. 8-9 вечером.
В четвер від год. 8-9 вечером.
В пятницю від год. 9-10 вечером.
Є обовязком всіх активних і неактивних членів записатися до гімнастичних вправ. — Виділ» [«Час» за 14.11.1931].
