Лист Переднього Комісаріата Земельних Справ Украіни до селян України. Перед небезпекою від посухи.
Небезпека від посухи ще не минула. Вчені, що досліджують погоду та підсоння, (климат) кажуть, що є багато підстав гадати, що надалі має бути 
ще низка посушливих років. Може трапитись, що ці роки будуть ще страшніші за голодний 1921 рік, і ми не зможемо зменшити те лихо, що може 
заподіяти нашому господарстві посуха, наближення якоі ми вже почуваємо. Хлібороб повинен з свого досвіду знати, що посуха ще не значить, що 
за весь рік не буде дощів чи снігу. Навпаки, іх може бути досить, але все лихо в тому, що вони йтимуть тоді, коли від них не буде ніякоі 
користи для наших головних культур (пшениці, жита, вівса, ячменя). Звідси зрозуміло, що культурний хлібороб повинен передовсім дбати про те, 
щоб зібрати в землі всі дощові та снігові опади і зберегти іх для наших рослин. В цій справі хлібороб не буде без допомоги: йому завжди 
може допомогти порадою чи вказівкою агроном, досвідне поле чи с.-г. досвідня станція, а також культурний розвинутий господар.
Справа з озиминою у нас — скрутна. Найуспішніше засів озимини проходе на Чернигівщині, Волині, Поділлі та Киівщині — в лісо-степовім краю. 
Але, коли ми подивимось, що робиться на нашому посушливому півдні, в степовім краю, то побачимо, що там багато господарств зовсім не починали 
сіяти. Посуха справила своє лихе діло. Але це ще не значить, що треба скласти руки, визнавши свою несилу тепер, і всю надію перекласти на 
ранні ярові (пшеницю, ячмінь). Це буде неправильно. Що-ж тоді маємо ми робити тепер? Треба сіяти озимину та готувати поля під майбутні ярові.
Треби сіяти озиме жито. Озимому житові в такий несприятливий час, як тепер, треба віддати перевагу перед озимою пшеницею. Озиме жито не 
така вередлива рослина і краще переносить зімові холода, ніж озима пшениця. Насіння озимоі пшениці бережіть до будучого року. Насіння оз. 
пшениці не треба переводити на харчі. Це був би злочин, бо у нас дуже мало насіння цього дорогого хліба.
Нею землю, що не пішла під озимину, слід обробити під ярину. Порожніх незасіяних земель не повинно бути. Що не було цієі осени засіяне 
озиминою, повинне бути підготовлене на весну під ярові культури, ранні й пізні: кукурузу, сояшники, просо і т. и.
Орати під ярину треба тепер же. Слід напружити всі сили, щоб усі вільні землі впорати на зяб. Не гайте часу, щоб встигнути до морозів 
справитись з цією роботою. Зяблева оранка це неодмінна умова для доброго врожаю ярини. Загальне правило: що раніше впорати поле в-осени то 
краще. Але в степовім, посушливім краю це правило — не обов'язкове. Там орати слід на 2-3 вершки завглибшки. Всі за плуги! Врожай ярини в 
майбутнім році — найкраща нагорода хліборобові за його працю.
Готуйте насіння ярини. Засіявши озиме жито в такий несприятливий час, як оце тепер, треба бути готовим до всяких несподіванок. Все може 
бути. Укріпляться молоді рослини та покриє іх добре снігом буде урожай. Але засіви можуть і загинути. Тоді треба буде іх пересіяти. Це треба 
знати наперед. Засіявши оз. жито, слід мати про запас ярове насіння і на озиме поле, коли треба буде пересіву. Добре зробить хлібороб, коли 
він придбає в запас насіння не тільки ранніх ярових (пшениця), але й пізніх, як кукуруза та сояшники, а також і инших пропашних культур. 
Але ж особливу увагу слід звернути на кукурузу.
Прикладіть усіх сил. Всі наші думки звернуті на долю майбутнього сільськогосподарського року. Будемо працювати в цій справі. Ми зуміли 
справитись з тими, хто заважав нам господарювати. Так зуміємо ми справитись із посухою.