Гній.
Були часи, коли люде не знали, що робити з гноєм, куди його дівати. Вони палили його, вивозили в провалля, гатили гноєм греблі і взагалі 
силкувались спекатись від нього в якийбудь спосіб. Воно й зрозуміло: колись земля родила добре, що-року давала господарям, при найменшій 
витраті сили й засобів, повні засіки добірного зерна, було що їсти цілий рік, від старого до нового врожаю. Але ці давні, колишні часи минули
 — минули навіки. Земля теж саме, що й жива істота: більше робить — більше їсти просить. Щоб остаточно земля не виснажилась, не перестала 
родити, треба її штучно підсилювати, необхідно угноювати. Найкращий засіб для підсилення землі - гній. Гній, який хліборобами вивозиться на 
поле, має в собі всі ті складові частини, котрі знаходяться в рослинах і грунті. А саме: азот, калій і фосфорну кислоту, — цим і пояснюється 
велика вага і велике значіння гною для піднесення врожайности землі. Треба сказати, що, наприклад, овес бере з грунту не однакову кількість 
пожиточних соків, одних більше, других менше. Це саме запримічено і відносно инших хлібних рослин. Як показали досвіди, пшениця і жито беруть 
з грунту багацько фосфорної кислоти та азоту і зовсім мало калія; навпаки — ячмінь, картопля і буряки споживають багацько калія, менше азоту 
і фосфорної кислоти; овес-багато азоту і т. и. У гноєві ж всі голівні пожиточні соки завжди перебувають в такій мірі: на одну частину фосфорної 
кислоти в гноєві припадає приблизно 5-ть частин калія і 4-оі частини азоту. Отже, при угноюванні поля самим гноєм з під худоби, ми або не 
постачаєм нашим хлібним рослинам потрібної кількости фосфорної кислоти, або-ж кидаємо в ґрунт зайвину калія та азоту, яких рослини не можуть 
спожити через брак фосфорної кислоти. Коли, наприклад, ми станемо угноювати картопляні грядки гноєм і дамо землі стільки фосфорної кислоти, 
скільки вимагає картопля, — ми дамо рослинам мало калія (картопля потрібує — 570, а в гноєві його — 510 частин) і зайвину азоту (треба — 
260, а в гноєві його — 474 частин). Для використання всього азоту, що є в гноєві, корисно і доцільно добавляти до гною штучне угноєнн — 
калійні та фосфорні порошки.