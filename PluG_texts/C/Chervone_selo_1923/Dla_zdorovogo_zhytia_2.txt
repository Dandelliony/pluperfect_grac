Для здорового життя.
Повітря вкриває нашу планету з усіх боків, і і життя все живе на землі пристосоване до життя в повітрі. І те , що живе в вод і або в землі, 
також не обійдеться без повітря, бо повітря є і в землі, і в воді. Усі живі створіння дихають, себ-то користуються потрібними їм частинами 
повітря. Дихаючи, ми щораз втягаємо собі в груди, в легені повітря. Там кров бере собі з повітря потрібні частини, а зайві й шкодливі гази, 
що утворюються в тілі, віддає, і ми їх видихаємо. Всі знають, яку велику вагу має се для життя. Ми просто уявляємо собі, що жити — значить 
дихати. Без дихання людина не проживе й 5 хвилин. Звичайно, людина може не дихати не більше, як 2 хвилини ... Коли людина не може дихати 
(напр., у воді, або як здавити горлянку), то наступав задуха і людина вмірає. В чому-ж тут сила і від чого се залежить? — Тут нам треба 
розглянути, з чого складається повітря. Повітря складається з газів: азоту (без малого 80 відсотків) кислороду або кисеню (близько 20 
відсотків) і ще з малої кількости вуглекислоти й водяної пари. Азот є газ "недіяльний", він не мас безпосереднього впливу на життя в процесі 
дихання. (Азот має велику вагу, але не в повітрі, а в нашій поживі, — харчуванні; про се буде мова у свій час). Найбільшу вагу для нас має 
кислород у повітрі. Се той газ, що так жадібно сполучається зо всякими матеріялами, здатними окислятися або горіти. Саме сполучення тих 
матеріялів з кислородом (окислення) і є горіння. Коли горять дрова, то вони окисляються; кослород хемично сполучається з деревом або вуглем — 
утворюється новий, сполучений газ - вуглева кислота. „Горіння" не завжди відбувається так, що ми бачимо вогонь: часто матеріял (напр., 
дерево, гній) „горить" тихо, непомітно, як кажуть, трухне, згниває. Але при всякому горінню, окисленню утворюється теплота. Коли топиться в 
печі, то утворюється разом багато тепла, а коли, напр., згниває гній, то тепло утворюється мляво, ледве помітно. В парники кладуть гній для 
того, щоб він, „згораючи" потроху, грів землю и повітря в парнику. У паровій машині горить палива (дрова, вугіль), дає багато тепла; тепло 
перетворяється в силу, машина крутить колеса, виконує свою роботу. Подібно до того, і в нашому тілі „горить" матеріял, що ми здобуваємо в 
поживі; „горить", — значить окисляється, сполучається з кислородом. Для того й потрібний нам у всяку хвилину кислород, щоб він у нашому тілі 
окисляв поживні матеріяли, щоб наша жива „машина" невпинно працювала (жила); инакше машина стане, — буде смерть. Всі частини нашого тіла 
невпинно „живуть", значить працюють і для праці потрібна сила, котру дає горіння, окислення матеріялу. Доросла людина дихає 16 — 20 разів на 
хвилину, коли сидить спокійно; а коли робить важку роботу або біжить, то дихає багато частіше. Матеріяли, що „згоріли" в нашому тілі, 
утворюють з кислородом вуглеву кислоту і вона зайва в нашому тілі й шкодлива і ми її невпинно видихаємо з себе. Так живуть і дихають усі 
живі тварі. Усі вони беруть з повітря і потрібляють кислород, а з себе віддають у повітря вуглеву кислоту. Де ж стільки береться кислороду 
і де дівається вуглева кислота? Ми ж знаємо, що окрім дихання, кислород потребляється ще й при всякому горінню, і там теж утворюється 
вуглева кислота. Тут нам на поміч приходять рослини, дерева і трави. Вони теж живуть, потрібують собі матеріялу; вони теж дихають. Дихають 
своїм зеленим листом, тільки беруть з повітря не кислород, а вуглеву кислоту; ось де вона дівається! І віддають не вуглеву кислоту в повітря, 
а чистий кислород. Ось де він береться в повітрі! З того добре видно, яку велику вагу для нас мають зелені гаї, сади й луги. Вони постачають 
для нас запаси чистого кислороду, без котрого нема життя. Взімку рослини „сплять". І не дихають. Та не на всій-же землі разом буває зіма, а 
тільки на невеликій частині землі. Тим часом повітря не стоїть, рухається йде вітром по всій землі. У чистому повітрі буває ще кислород в 
особливо діяльній формі озон. Пояснити, як він утворюється, без хемії неможливо. Досить нам буде знати, що озон буває в чистому повітрі, 
буває його завжди небагато, але силу він має велику дуже. В гаях, садах і лугах, над річками й над морем він є в повітрі. Більше його 
утворюється під час грози. Є він й зімою. Повітря з озоном дуже гарне, приємне, аж „дихати лехко", як буває після грози. Не буває озону в 
хаті, не буває й на вулицях міст. Озон має велику силу окисляти все, що здатне окислятися. Через те він здатний очищати повітря й воду. Що 
меньш буде навколо нас усякого бруду, гною, всього, що потрібляє кислород, то більше буде кислороду й озону нам для дихання, для життя й 
здоровпя. Вуглевої кислоти у вільному повітрі буває дуже мало: звичайно 3/100% (=0,03). Хоч вона й утворюється постійно від дихання, 
горіння і т. д., одже й знищується постійно. Дощі її вимивають з повітря, зелені рослини беруть собі її на поживу. В закритих помешканнях 
(у хатах, майстернях і т. п.) вуглевої кислоти в повітрі буває більше: люди дихають, горить вогонь і ин. Звичайна примішка вуглевої кислоти 
в повітрі не шкодить людям. Вона починає шкодити, коли її багато, напр., більше 1/10 відсотка (0,1%). При тому звичайно буває багато й 
иньших шкодливих примішок у повітрі: людського поту, пари, куряви. Таке повітря — зіпсоване. Людина завжди мусить дбати, щоб повітря для 
неї було подібне до такого, яке є на просторі гаїв і степів. Для того треба: додержувати чистоти в хаті й біля хати, провітрювати хату 
навіть і взімку; яко мога більше часу проводити надворі, на вільному повітрі, а літом і спати надворі, хоч би і в негоду, десь під дахом. 
Не холоду треба боятися, а важкого, зіпсованого повітря. Гр. Вільний.