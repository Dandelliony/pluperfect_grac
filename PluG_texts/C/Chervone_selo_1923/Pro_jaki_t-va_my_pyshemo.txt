Про які т-ва ми пишемо на конкурс.
Споживче т-во „Трудова копійка". Дублянщина, Полтавської округи. Характеристика району й Історія т-ва. Т-во „Трудова копійка" засновано в 
1916 році. Попереду район діяльности т-ва обмежений був Дублянщиною, яка нараховує 133 двори з населенням в 596 душ. З розвитком операцій 
т-ва район збільшувався, і нині „Трудова копійка" обслуговує, крім Дублянщини, сусіднє село Крутий беріг з Вакулинцями, де мається 250 
дворів з населенням в 1.470 душ, а також ближчі до Полтави посьолки, населення яких на 80% складається з робітників майстерень Південних 
залізниць. Разом по всьому району т-во обслуговує 1.048 дворів, або 4785 душ. Населення району займається хліборобством, почасти кустарним 
виробництвом, населення ж робітничих посьолків занято переважно службою на залізниці. Весь цей район має землі 754 дес. Ніяких фабрично-заводських
 підприємств в районі не мається. Т-во роспочало свою діяльність при 35 пайіциках. На протязі першого року було зібрано пайового 
капіталу 2.277 карб. Перший операційний рік товариство закінчило з балансом 15.954 карб. 96 коп., другий рік 44.948 карб. 24 коп., третій 
рік 396.709 карб. 07 коп., четвертий 2.088.300 карб. 62 коп. При виконанні декрету 20 березня 1919 р. „Трудову копійку" з'єднують з чотирма 
сусідніми т-вами, які разом утворюють Є. С. Т„ що веде крамозмін, займається росподільчими функціями та заготовкою сіл.-господ. продуктів. 
Цей п'ятий рік т-во кінчає з балансом в 249 пуд. жита. Після декрету 13 квітня 1921 року „Трудова копійка* змов починає торговельні операції, 
виділяється з Є. С. Т. в однокрамничне т-во і кінчає свій шостий операційний рік з балансом в 10.596 пуд. жита. З цими ресурсами т-во 
вступило в сьомий рік свого існування (1923 рік).
Сучасний стан т-ва. В районі Полт. Спілки споживчих т-в „Трудова копійка" по своїх оборотах займав перше місце. На протязі 1923 року „Трудова 
копійка" закупила краму на 1.660.656 карб. 55 коп.; із них куплено в Спільці на 672.617 карб. 07 коп. (41,00%), у державних органів на 
454.897 карб. 20 коп. (27,0%) і на приватньому ринкові на 533.142 карб. 28 коп. (30,0%). Великий порівнюючи відсоток закупки краму на 
приватньому ринку пояснюється тим, що т-во постачав робітничим посьолкам борошно, а також межисідку (по значно дешевших від ринку цінам). 
Досі т-во закупало борошно або в Борошняному тресті, або на приватньому ринку. Нині т-во почало закупку борошна на спільчанському млину (с. 
Ковалівка), хоч транспорт борошна з спільчанського млина є утруднений. Сума закупки на приватньому ринку вменьшиться ще й з тої причини, що 
т-во з початку жовтня організувало власний перемол зерна. Се дасть можливість ще понизити ціни на борошно для робітників, а подруге дасть 
можливість великому відсоткові безпощадних господарств мати борошно на місці і молоти своє зерно в товариськім млині. „Трудова копійка" 
обслуговує свій район на 50 відсотків. З кінця 1922 року „Трудова Копійка* відкрила росподільник №2 на Новому Строєнію (робітничий район), 
а нині відкриває росподільник № 3 в Крутім Березі (селянський район). Ново Строєнський росподільник було відкрито після того, як „Трудова 
Копійка" закупила у одинокого приватнього крамаря його крамницю з товарами. Обслуговує „Трудову Копійку" невеликий, але гарний власний 
транспорт і власні збудовані т-вом будівлі: крамниця з конторою й книгозбірнею збудована в 1918 році, театр — в 1919 році, бондарно-колесна 
майстерня, нині перероблена в млин, — в 1921 році й комора для зсипки хліба в 1923 році. Власні капітали т-ва по балансу на 1 січня 1923 
року досягають суми в 80.980 карб. 24 коп., майже на таку суму т-во мало позичок. Витрати до обороту  — 21 1/2%. Середня накидка на крам 
21%. Робочий апарат т-ва складається з 7 чоловік, членів Правління 5. Членів т-во має 136. Незначна кількість пайщиків пояснюється тим, що 
населення району ще й досі незадоволено тим, що внесені колись; в пай золоті п'ятьорки пропали, коли ж на ті внески т-во будувало крамницю, 
театр, які залишилися ж власністю т-ва й понині. Правління ж, порівнюючи забезпечене оборотними коштами, і маючи певність, що інтереси 
кожного господаря все-одно примусять його стати активним членом т-ва, в цьому дражливому питанні виявляв велику обережність, так, 19-го 
жовтня 1922 року пай було установлено в 10 хунт пшениці, 12-го серпня — в 1 пуд, але фактично і досі приймає не менше 5 карб, з тим, що 5% 
знижки на забор на руки не видаються, а приписуються до паю. Подруге, Правління, разом з агітацією за внесення паїв, старається організацією 
тої чи иншої галузі своєї роботи відповідати на найболючіші господарські болячки свого району. До таких підприємств, між иншим, відноситься 
і товариський млин.
Млин. Для постачання населенню свого району борошна „Трудова Копійка", спільно з Круто-Бережанською трудовою артіллю „Культурна Нива", 
організувала перемол зерна, як закупленого т-вом, так і селянського. По заключеній між т-вами умові „Культурна Нива" дає свій постав, а 
„Трудова Копійка" — помешкання та організує роботу. Прибутки діляться порівну. Зараз „Трудова Копійка" збудувала комори для зсипки хліба і 
з 1-го жовтня почала операції. За перші три тижні (на власні гроші) було закуплено 1 1/2 вагона жита та 180 пудів пшениці і перероблено на 
власному млині пшениці 689 пуд., жита 2.406 пуд., ячменю 234 п., гречки 27 п., кукурузи 19 п., вівса 3 пуди. Всього ж заготовлено в 1923 
році 6.425 пуд. ріжного зерна. Повна нагрузка млина 300 пудів на добу.
Театр. Ніякий бухгальтерський баланс — казав один з найактивніших членів „Трудової Копійки" — не може показати всіх наслідків роботи т-ва. 
Баланс показує лише матеріяльний бік справи, а нашого впливу на маси, наших досягнень в кооперативно-просвітній роботі баланс навіть 
приблизно не показує. Наша ж культурна робота на слідуючий рік відіб'ється на балансі, але в якій мірі — знов же цього баланс не покаже. Ми 
ростемо. Як „Трудова Копійка" росте і чим вона стала для населення району, можна бачити й незаглядуючи в книги. Це не тільки осередок 
господарських інтересів району, але й єдиний осередок культури. До революції на Дублянщині не було навіть школи. Нині є театр „Трудової 
Копійки". Це велика спеціяльно збудована 36X13 будівля, з добре прилаженою обстановкою й сценою. Всі простінки прикрашені плакатами. Це не 
є друковані плакати з відомими широкому загалу кооперативними гаслами, ні, це складені самими дублянщанами тексти й старанно ними написані. 
Проста, худоясна завіса. Над завісою великий портрет Шевченка. На одній половині завіси напис: „Ходіть люди з хати, з поля Тут кується краща 
доля". На другій половині: „Ходіть люди трапу, Вибивайтесь з туману. Тут відбуваються лекції й діскусії по антиреліігиній пропаганді, 
кооперації, відбуваються загальні збори, вистави драмгуртка „Трудової Копійки". За 10 місяців біжучого року відбулося 24 вистави, які дали 
т-ву 732 карб. 60 коп. Під-час лагерного стану полки 7-ї дівізії майже на протязі всього літа уряджали діскусії і лекції політичного й 
антирелігійного змісту, а також вистави. Були вечерні курси для дорослих, як по загальній освіті, так і по спеціяльно техничній та сільсько 
господарчій. Будинок театра холодний і зімою ним користуваться не можна.
Бібліотека. 2 січня 1923 р. „Трудова Копійка" одкрила в своєму власному будинку бібліотеку. Всі книги в палітурках. Література здебільшого — 
класіки, небагато по кооперації та соц. економична. Всього книжок 1366, із них 920 російською мовою, решта — українською. Читачів 181, які 
поділяються так: дорослих — 54, підростків - 50, дітей — 77. За рік видано з бібліотеки до 4.000 книжок. Бібліотека відчиняється двічі на 
тиждень. Передплачується місцева газета.
З ближчих завдань т-ва. Нині т-во закупило дві пожарних машини і справляє відповідні противопожарні струменти й обоз. Останні збори т-ва 
ухвалили, в цілях санітарних, викопати громадський колодязь для потреб т-ва й населення району, яке досі користувалося водою з Ворскли. 
Правління т-ва мав намір придбати дінамо і провести електричне освітлення, як в свої установи, так і в школу та в хати тих членів т-ва, які
того забажають і внесуть відповідні суми. Нарада з правління, ревізійної комісії та місцевих вчителів ухвалила дати приклад для членів т-ва 
і внести од 1 до 5 червінців на придбання дінамо.
Замісць висновків. На самкінець варто зазначити, що "Трудова Копійка" має велике значіння не лише для району, який вона обслуговує, але й 
для всього Заворсклянського району (половина був. Полтавського повіту). Всі підприємства й будівлі "Трудової Копійки" містяться на панській 
землі пом. Лукьяновича, на тому саме місці, де в 1916 році відбулися перші установчі збори т-ва, біля дороги, яка веде з Полтави в 
Заворсклянський район. Населення Заворскля, їдучи в Полтаву, зупинявться біля крамниці й підприємств „Трудової Копійки”, бере тут справки 
про ціни, навіч знайомиться з постановкою діла, з кооперативно-просвітньою роботою. Тому "Трудова Копійка" відограє ролю „показательного" 
кооперативе. Токмих та Жмумик.