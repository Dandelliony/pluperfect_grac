Праця наших Окрвиконкомів в минулому і майбутньому.
Під таким загальним заголовком, ми будьмо повідомляти наших читачів про стан радянської праці у всіх округах нашої губерні. - Зараз друкуємо 
основні постанова окружного з'їзду Рад ПРИЛУКЩИНИ. По доповіді Окр. Вик. з'їзд рад констатує великі досягнення в роботі Виконкому та його 
відділів, як в політичному, так і в господарчому відношеннях. Зараз на Прилукщині: а) сконструовано міцний і діловий радянський апарат; б) 
цілком ліквідавано політичний бандитизм, що руйнував радянський апарат; в) збільшено боротьбу з вигонкою самогонки й уголовним бандитизмом; 
г) введено революційну законність в широкі маси населення; д) проведено гарну підготовку до продподаткової кампанії, що дало змогу Прилукщині, 
яка раніше відставала, виконати до З'їзду Рад 80% єдиного сіл.-госп. податку; е) досягнення в галузі землеустрію не могли бути великими з 
огляду на те, що Прилукщина відстала раніше і тільки в цьому році почало земуправління поширювати роботу. З'їзд одначе констатував значні 
досягнення в галузі припинення чорнопередільних стремпінь і переведення в життя твердої плянової роботи; ж) встановлено тверду шкільну мережу 
й підведено матеріяльну базу в справі Народньої освіти, з окрема — ремонт шкільних помешкань і заготовка палива проведені успішно; з) 
укомплектовано санітарно-лікарську мережу. Нормальна постановка лікування охоплює села й обслуговується більш кваліфікованими робітниками, 
а також зроблено реальний підхід до боротьби з соціяльними хворобами; к) оздоровлено місцевий бюджет, що дало можливість, при недостачі 
коштів, досягнути значних результатів в усіх галузях радянського будівництва; л) З'їзд доручив Окрвиконкому: а) звернуть особливу увагу на 
роботу Окрземуправління, укомплектувавши належними силами, щоб на майбутній рік Прилукщина ліквідувала одсталість в роботі Земуправління. 
Виділення коштів для Окрземуправління в сумі 6,1% рахувати задовольняючим; б) поглибити роботу по Народній освіті; з окрема — звернути 
головну увагу на ліквідацію неписьменности; в) не послаблювати увагу й по роботі по виправленню місцевого бюджету, бо ті досягнення, які 
має Виконком, далеко ще не забезпечують теперешніх потреб; г) збільшити вивчення господарства й прагнуть всіми силами до зближення економіки 
промисловости и сільського господарства. Відносно культурно-освітнього будівництва на Прилукщині з'їзд ухвалив: 1. Мережу культурно-освітніх 
установ, прийняту Окрвиконкомом на 1923/24 шкільний рік, визнати як мінімальну і не зміняти її. 2. Констатуючи недостачу коштів місцевого 
бюджету для підняття шкіл та культурно-освітніх установ на належну височінь, не скорочуючи їх мережі, визнати необхідним втягнути населення 
на місцях по утриманню господарчої частини шкіл, сельбудів та хат-читалень, шляхом передачі їм ремонту та забезпечення паливом зазначених 
культурно освітніх установ, а також забезпечення шкіл підручниками та инш. приладдям. 3. Одмічаючи втікання із села кращих та висококваліфікованих
 робітників, в зв'язку з матер'яльною незабезпеченністю їх, Райвиконкомам поставити своєю метою максімальне, в межах можливості, 
поліпшення матер'яльного стану навчателів, робітників сельбудів та хат-читалень. 4. Визнаючи боротьбу з неписьменністю найбільш ударною 
працею, тісно зв'язаною з господарчим відродженням країни й беручи на увагу постанову ВУЦВК'а, що зазначає остаточний термін ліквідування 
неписьменности на 10 роковини Жовтневої Революції, З'їзд ухвалює: а) Закінчити ліквідацію неписьменности серед членів профспілок, незаможніх 
селян та допризивників до 7 роковин Жовтневої Революції, тоб то до 7 листопаду 1924 року. б) Встановити з початку 1923 — 24 року 75 пунктів на 
115 комплектів по ліквідації неписьменности, з таким розрахунком, щоби мати можливість пропустити через них не менш 3460 осіб. в) Витрати 
по їх утриманню мусять бути віднесені цілком на кошти місцевого бюджету та можливої допомоги профспілок і зацікавлених в цьому організацій. 
г) 3 метою втягнений в справу (ліквідації неписьменности широких кол населення, громадських сил та коштів, організувати в центрі й на місцях 
товариства допомоги ліквідації неписьменности. д) Організувати недовгочасні курси по підготовці ліквідаторів неписьменности. 5. Надаючи 
особливо важливе значіння хатам читальням, як первісним організаційним центрам культурно-освітньої праці на селі, Політосвіті та Райсельбудам 
поставити першорядною метою укріплення існуючих хат читалень, шляхом підведення під них матеріяльної бази та поглиблення їх праць. З метою 
дальнішого поширення їх мереж мобілізувати на місцях радянську суспільність. 6. З метою закріплення досягнень змички з селом, організувати 
Окружний Селянський Будинок та оформити працю сельбудинків на місцях. 7. Для найскоршого переходу діловодства в установах на українську 
мову, організувати курси української мови для радянських службовців. Як що теперішній Окрвиконком Прилукщини виконає до майбутнього року 
постанови і накази свого господаря - половину роботи в радянському, культурно-освітньому і господарчому будівництві нашого села ми зможемо 
рахувати закінченою. Рік не вік — треба засукать рукави і за роботу!