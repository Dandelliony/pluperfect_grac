Азбука господарювання. Городництво.
Дуже вже в нас погана справа з городиною: капустяні головки в селян на городі завбільшки гарної картоплини, буряки, як качани, а картопля, 
як жолуді. Опріч цього щей городні шкідники за літо переполовинюють городину. У нас селяне засажують багато, а збірають мало. Усе це лихо 
коїться через те тільки, що селяне не вміють доглядати за своїм городом; не вміють обробити, та угноїти, як слід, а також не знають, що 
опісля чого садити. Здебільшого в наших селянських городах що-року на одному місці садовиться капуста, буряки, картопля і инші, - а поміж 
ними селянки натичуть: квасолі, цибулі, баклажанів, моркви, редьки і т. и. От і виходить, що селянин і садить і доводиться ще й купувати. 
Під городину теж треба знати, коли й як виорати, скільки й коли покласти гною та що, опісля чого, садити. Як у хліборобстві жито опісля 
жита, або вівса, опісля вівся завряд декілько років не можна сіяти, бо переведеться нінащо, так само й городні рослини. За кордоном, так 
там мало селяне засажують городино», а збірають її багато. Є і в нас добрі городники, що з городини тільки й проживають. От у них і слід-би 
повчитися! Городники та й, так розумні селяне, що дбають про краще господарювання, ніколи не оруть весною, а завше в осени вершків на 7 
завглибшки. Це через те, що за зіму земля набере багато вохкости та пропаде багато від морозів городних шкідників, що позакладали свої 
гнізда на зіму. Всякий знає, скільки валяється після вборки на городі від огірків, гарбузів, кавунів, динь, огудини, а скільки кіжок від 
капусти та сухого бадилля від буряків? На всіх цих лишках є шкідники городини та зародки хвороб. Коли лишити їх, то на той рік вони ще більше 
з'їдять городини. От і слід перед оранкою в осени зібрати все це докупи та й попалити. Так роблять в осени городники і так роблять і ті 
селяне, що бережуть свою працю, щоб на той рік задаром вона не пропала. Під городину треба угноїння. Гній можна класти товарячий, конячий, 
свинячий, взагалі, можна класти звичайний мішаний перегнитий гній. Садити городину теж треба знати, яку городню рослину і опісля якої. 
Чергування це робиться через те, що тоді краще родить городина і не так знищують городину шкідники. Гарно буде, коли селяне опісля угноїння 
перше літо посадять капусти, гарбузів, на друге літо буряків, цибулі, огірків, редьки, ріпи, а на третє літо: картоплі, квасолі, гороху, а 
потім знову угноїти і садити те, що й перше літо. Щоб кожного року мати всі городні рослини в себе на городі, то краще розбити город на три 
зміни. Звичайно, щоб більше вродило, то треба знати, коли посадити, полоти та поливати. Городники так ті садять городину грядками аршин 
десять завдовшки та аршин півтори завширшки. Прохід між грядками пускають вершків 12-14. Сіють рядками з сходу на захід. Посів роблять 
рядковий. Ще краща буде городина, коли селяне подбають про кращі сорти городини. Сортів городних рослин дуже багато. Непочані вони водяться 
і по нашіх городах. Так що на перший раз добре було б, коли-б селяне та садили кращі сорти своєї городини, принаймні, добірною городиною. А 
то в нас здебільшого робиться так, що на посів залишають селяне все найдрібніше, найпоганче. Цього робити, звичайно, не можна, бо й прислів'я 
правдиво каже, що яке посієш, таке й збереш".