Страйк – повстання у Польщі.
В той час, як усі гадали, що от-от німецькі фашисти підуть збройною силою на німецьку столицю Берлін, у Польщі спинився загальний страйк 
робітників. Метою страйку був протест проти передачі Польською владою усих залізниць військовій владі, та проти заведення військово-польових 
судів. Страйкували всі робітники залізниць, трамваїв, газових заводів, пожежні команди, будівельні робітники, харчівники, та сила инших 
категорій робітників. Страйк був остілько сильним, що за всякі спроби зламати його, винні росплачувалися життям. Головною базою страйкарів 
став Краків, де застрайкували робітники копалень і захопили в свої руки ціле місто. Тут в міру збільшення урядових репресій, збільшилось і 
заворушення робітників. У понеділок першого дня страйку сталося кілька сутичок між робітниками та поліцією. Разом з цим почалося братання 
салдатів та робітників. Вранці другого дня сила робітників почала збіратися біля робітничого клюбу на Дунайській вулиці. Поліція зайняла 
всі сумєжні вулиці, щоб стати на перешкоді скупченню робітників. Тоді робітники обезброїли поліцію. Уланські частини, що прийшли на допомогу, 
були обеззброєні почасти силоміць, почасти з їхнього бажання і зайняії в полон. Після цього почалася завзята бійка між озброєними робітниками 
та військовими частинами. Стрілянина тривала від 9-го дини ранку до 1 години дня. Робітники захопили один панцерний автомобіль і поставили 
його коло робітничого клюбу, щоб стріляти з нього на салдатів, які готувалися до наступу. Після того кінні частини й піхота здалися. 
Генерал Чечель, командувач військових частин, одвів залогу по за місто. Таким чином, місто залишилося в руках робітників. У середу до 
Кракову приїхав генерал Желеховський і міністр Ольпінськнй. Генерала Чечеля та воєводу Галецького було звільнено. Тільки ввечорі робітники 
здали зброю. Краківських робітників збентежило повідомлення про невдачу загального страйку. Уряд не криється з своїм заміром люто 
росправитися з робітниками. До ліквідації страйку дозвела польська партія соціалістів, яка перша оголосила страйк. Ватажки цієї партії 
(вони працюють спільно з урядом польським), бачучи що страйк набірає зовсім иншого характеру, ніж того вони хотіли, що робітництво завзято 
взялося до боротьби з урядовими замахами, пішли на угоду з урядом хоч останній і не виконав вимог, які ставилися страйком. Вони вдалися з 
відозвою до робітництва, аби прийти до згоди з урядом і не чинити крівавих сутичок. В такий спосіб скінчився великий страйк робітників 
Польщі, що обернувся був у відверте повстання.