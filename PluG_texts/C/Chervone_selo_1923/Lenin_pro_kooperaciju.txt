Т. Ленін про кооперацію.
Не було в світі ніколи такого керовника держави, який би так одверто й сміло, як тов. Ленін, говорив про хиби свого уряду, про кепські справи в 
своій краіні, про своі помилки й про те, як треба іх виправити. Сьогодня повідомимо наших читачів про те, як хльоскає тов. Ленін політичне керовництво 
Радянською Республікою за ті помилки, що допустили ми, робітники й селяне, в своіх рядах, що до кооперації. Дружина Ленінова, т. Крупська, передала 
до газет статтю Володимира Ілліча, писану ще 1 січня цього року й не відправлену ще досі через його хоробу. Там пише він: „Коли ми переходили до 
нової економичної політики, ми надто багато дали вільній торговлі й промисловості — й пересолили в тім, що мало думали про кооперацію. Велику 
правду каже т, Ленін. Відкрили ми браму вільній торговлі — й бачимо, як швидко росте й богатіє крамарство, спекулянство. А тим часом наша 
споживча кооперація, оті ЕСТ-и або ЄПО, ще й досі кволі, ще й досі не мають сили боротися з приватною торгівлею. Отож треба іх підтримати в цьому. 
Як? Про те знов каже т. Ленін: „Треба поставити кооперацію так, щоб тільки кооперація завжди мала певні пільги, але щоб ці пільги маєткові (як от 
нижчий банковий процент) треба кредітувати кооперацію такими державними коштами, які-б хоч і не на багато, але все ж таки перевищували ті кошти, 
що ми іх даємо державним підприємствам, навіть великий промисловості. На цей шлях, як знаємо, вже стала Радянська влада й допомогає своїм кредітом 
кооперативним об'єднанням. Але це не все, що треба для розвитку кооперації, треба щоб усі трудящі об'єдналися в кооперативи і не тільки увійшли 
туди, але й працювали активно. Сміється тов. Ленін з того „небагатого", що нам лишилося для цього зробити. Пише він:
„Власне кажучи, нам лишилося тільки одне зробити зробити наше населення таким „цівілізованним" (насамперед грамотним), щоб воно зрозуміло всю 
користь від участи всіх у кооперації й налагодило цю участь. „Тільки" оце. Ніякої иншої гіремудрости тепер не треба, щоб перейти нам до соціялізму. 
Але для того щоб зробити це „тільки”, потрібний цілий переворот, ціла доба культурного розвитку всієі народньоі маси. Ми можемо в слушний час 
перевести цю добу в один чи два десятки років, але все ж таки це буде ціла історична доба і без неі, без поголовної грамотности, без достаточного 
рівня дотепности, без достаточного рівня звички населення користатися книжками, без матеріяльних основ, без забезпечення, прикладом, від неврожай, 
голодати, без цього нам своєі мети не досягти". Як бачимо, тов, Ленін і в цій статті, як завжди, товче своє, а саме: З народом диким, з народом 
неграмотним перемогти неможна. Ліквідація неграмотности є перша справа в Робітниче Селянській Республіці. Тільки грамотний, письменний нарід може 
позбавитися решток капіталізма й перейти до комуністичного ладу. Без цього будемо товктися на місці. Це мають пам'ятати й наші кооперативи. Вони 
забули про школи, хати читальні, селянські будинки. Вони мало підтримують іх. Вони не передплачують газет. А без грамотного, освіченого загалом і 
політично населення, не розвинуться й самі наші кооперативи. Отож хай не уподобаються вони тому циганові що, сидів на гиляці та іі ж рубав. 
Дбаючи про своі операції, не можна занедбувати народньоі освіти — це теж кооперативна операція. А держава іх, кооперативів, не забуде. Вона піде 
шляхом, указаним тов. Леніним, виправить своі мимовільні хиби, дасть кооперації потрібні пільги й допоможе ій широко розвинуться. С. Пилипенко.