Закладаймо насіньові запаси.
Селянство тих місцевостей, де бували і посухи і як наслідок їх голод, добре пам'ятають як важко було відривати від рота у голодної дитини шматок 
хліба для того, щоб зберегти насіння на посів, і от, щоб надалі цього не було треба селянству закласти насіньові запаси. Як це зробити і яку 
вигоду з цього матиме селянин. Окремому селянинові зробити запас насіння цим забеспечити себе від голоду, звичайно, буде дуже важко. Тому, треба 
це робити гуртом, громадою. Треба зібратися всім на сільський сход, обміркувати цю справу, подумати як краще зробити - чи утворити насіньові 
запаси тільки для свого села, чи об'єднатися для цього з сусідніми селами. Треба розібратися в який спосіб краще утворити ці запаси чи збірати по 
кілько фунтів з кожної десятини посіву окремого хазяїна, чи просто зробити засів всією громадою з тим, що відповідний врожай з нього піде цілком 
на утворення насіньового фонду. Потім, куди-ж помістити зібране насіння чи в кооперативну, чи в громадську комору, кому довірити завідування цими 
запасами - чи Виконкому, чи місцевому сільсько господарчому товариству, чи може, навіть, для цього обрати з громади довірених людей? Все це треба 
зважити, розміркувати, самим же селянам. Далі, яка ж вигода буде з того, що будуть закладені насіньові фонди? А ось яка, селянству не доведеться 
думати проте, де здобути насіння на посів. Уряд прийде на допомогу всім сільським громадам, які приступлять до організації своїх насіньових 
запасів. З розпорядження Всеукраїнського Центрального Виконавчого Комітету насіньова позичка буде видаватися тим селам, які організували у себе 
громадські запаси. Всі посіви для громадських запасів будуть звільнені від податків. Крім того, уряд ручиться за те, що ніяк органи його, ні на 
які потреби, не будуть витрачати громадські насіньові запаси: повним хазяїном і розпорядником іх будуть загальні збори селян того села, яке ці 
запаси зібрало. Ото ж, товариші селяне, все, що ви в цій справі зробите — ви зробити для себе, для свого хазяйства. Не гайте-ж часу і зразу ж
приступайте до організації насіньових запасів. Присуд свій в цій справі надсилайте до окружного земельного Управління, яке видасть вам посвідчення.
Взагалі, про всі свої заходи в справі утворення насіньових запасів, повідомляйте Окружне Земельне Управління. З такою приблизно відозвою ся до 
селянства України Виконавчий Комітет, звкликаючи селян організації насіньових запасів. Пишіть про організацію насіньових запасів і до „Червоного 
Села".