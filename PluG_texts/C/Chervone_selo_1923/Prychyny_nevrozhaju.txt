Причини неврожаю на Полтавщині.
Загалом врожай в біжучому році нижче від середнього. Але-ж це не означає, що врожайних місць на Полтавщині зовсім нема. Головне що підтримувало 
врожай на Полтавщині, були дощі. Де їх було досить, там врожай місцями досить гарний, де мало, або зовсім не було, стан врожаю кепський. На 
протязі двадцяти верст можливо спостерігати велику ріжноманітність. Коли наприклад, од'їхати від станції Нові-Санжаари на Андріївну, Нефорощу, 
Ряське (Котовського району), то побачимо таку картину: біля Нових-Санджар жато біля 20 пудів на десятину, далі З0 — 40 пуд. В Андріївні, 
дякуючи культурному господарству профшколи в середньому десятина дає до 70 пуд., а у селян до 50 пуд., у Нефорощі десятнна дає біля 30 — 35 
пуд., а в Ряському, в 15 верстах від Нефорощі тілько 8-10 пудів. Як відомо, обложних дощів не було в це літо. По більшості, вони випадали 
зливами а громовицею й часто грядом. Спека в кінці травня й на початку червня була така, що й за 100 років такої не було: тепломір на поверхні 
грунту досягав до 70 градусів, а в попередні роки найбільша температура була тілько 58 градусів, та й то в липні місяці. Через таку температуру 
випарування було незвичайно велике, але-ж відносна вохкість часто ледве, ледве досягала 15-20 відсотків.
Таким чином, були всі вимоги для утворення хиткої рівноваги атмосфери, а від цього вже сталося й таків'явища. як злива й т. инш. Культурні 
господарства в біжучому році не так постраждали й коли їдешь шляхами Полтавщини, вони справляють гарне вражіння; наприклад, поля Ряської 
сільради, Котовського району, на Червоноградщині, знищені сонцем, побиті градом, а поля селян Спиридона і Олексія Полишко херсонський пар, 
баштани, сояшники і пшениця — радують очі. А господарства містяться на 10 і 2 десятинах. Питаю чому так? Полишки слухали агрономичні курси і 
в господарстві боролися з посухою, як їх вчили агрономи. Вони в біжучому році одмінно склали свій іспит. Побільше таких господарств і нам не 
страшні будуть посухи. Крім посухи багато помотав неврожаю грядобій: е біжучому році грядом на Полтавщині винищено ось таку кількість
посівів: Полтавська округа — 7.193 д.. Кременчуцька — 16252 дес., Лубенська — 6 515 дес., Золотоношська - 4 852 д., Прилуцьк — 1.500 д., 
Романська 3.965 дес., Червоноградська — 32.200 д.. а всього по губерні вибито грядом — 72.477 дес. В минулому році грядом знищено 51.000 
дес. Таким чином, грядом в 1924 році : понівичено на 21 тис. десятин і більше від минулого року. Бували на Полтавщині градобої і ще більші; 
як от в 1922 році побито 116.000 дес. Але-ж боротися з грядом можливо тільки страхуванням посівів. Де-які культури краще переносять гряд; 
наприклад пшеничка (кукурудза), озима пшениця, просо. Маючи на увазі, і що ниви в Червоногородській окрузі завжди більше знищуются грядом, 
треба в цій окрузі на майбутнє засівати такі культури, які не бояться грядобоїв, як от пшеничка, озима пшениця, просо.
М. Самбінін.