Німеччина.
Мета фашистів. Увесь світ уважно стежить за тим, що діється в Німеччині. Саме тоді, як трудящі союзу соціалістичних Радянських Республік 
збіралися на урочисте святкування 6-х роковин Жовтневої революції, в південній частині Німеччини Баварії, об'єдналися німецькі фашисти, як 
помірковані так і непримиримі, для походу на столицю Німеччини — Берлін і скинення уряду Шгреземана, який на половину складається з 
соціяль-демократів. Переворот в Баварії. Щоб здійснити спільну мету, фашисти вчинили переворот в Баварії (найголовніший осередок фашистів в 
Німеччині) Представник поміркованого кола фашистів фон-Кар, вкупі з своїм однодумцем Носовим, та представниками непримиримого кола фашистів 
ген. Людендорфом і Гітлєром, скинули Баварський уряд, на чалі якого стояв Кнілінг, і заарештували останнього. Росповідають, що змова на 
скинення уряду Кнілінга, відбулася в одній з пивних міста Мюнхена (головне місто Баварії); Гітлєр виголосив промову, в якій висловив своє 
відверте бажання йти збройною силою на Берлін, і врешті заявив: „Прийшов день. Рівно п'ять років, як в Німеччині виникла революція. Нині 
вона вже закінчилася". Відтоді вони проголосили всенімецьку диктатуру. Фон-Кара настановлено всенімецьким регентом (правителям), Гітлєра — 
диктатором національної поліції, Людендорфа — верховним командуючим всього німецького війська і Лосова військовим міністром. Як „соціялісти" 
боролися проти монархистів. Щоб запобігти небезпеці походу фашистів — монархистів на Берлін, уряд Штреземана відрядив численну частину 
свого війська райхсвера, на кордони Баварії; але заміст того, щоб взятися за знищення фашистських загонів, райхсвер почав обеззброювати й 
розгонити робітничі сотні в Тюрінгії (це трохи на північ від Баварії), то лишалися там весь час, після подавлення повстання в Саксонії. Тут
почався справжній похід проти робітництва Тюрінгії, комуністичні газети було закрито, військова влада вчинила цілу низку арештів серед 
членів фабзавкомів, перед будинком профспілок було виставлено панцерники й кулемети. Отже відрядження урядового війська на захист від 
Баварських фашистів, було лише маневром уряду Шгреземана проти робітничого устрою в Тюрінгії. Звичайно комуністи дійсні проводирі німецького 
робітництва, не могли потерпіти такого знущання над робітниками і закликали останніх до підготовки відсічу. Франція на сторожі своїх 
інтересів. Стежучи за подіями в Німеччині, Франція рішила ні в якому разі не пропустити того, щоб Берліном заволоділи фашисти, бо ті, 
звичайно, зламали б мирову Версальську угоду між Німеччиною й Францією, в силу якої Франція багато виграла від війни з Німеччиною. Боронячи 
свої інтереси, вона передала Німецькому урядові Штреземана в Берліні ноту, якою підкреслила, що не припустить тою, аби в Німеччині гору 
взяли націоналісти, що ставлють своєю метою знищення Версальської угоди. В Берліні всі були переконані в тому, що коли б перемогли фашисти, 
то Франція послала би своє військо і в ті области Німеччини, де ще його не було. Зміна подій. Всі чекали виникнення відвертих військових 
дій урядового війська з фашистами. Робітництво цілої Німеччини заховувало революційну стратегію і вирішило не виступати до певного часу; 
однак в тому разі коли б фашисти заволоділи владою, ця подія прискорила би виступ робітництва. Але вже в той час, як Центральний Німецький 
уряд оголосив Кара, Лосова, Людендорфа й Гітлєра державними зрадниками, в Берліні дісталися звістки про каяття Кара й Гітлєра; вони прислали 
Штреземанові листа в якому з'ясували, що до виступу проти уряду їх змушено було збройною силою і що вони вже закликали все військо й 
поліцію в Баварії скоритися Центральному урядові, обеззброїли фашистські загони й заарештували Людендорфа. Гітлєр же не знати куди втік. 
Знову в Баварії, як і раніш, утворено уряд Кнілінга. Заарештованого Людендорфа випустили на волю, тоді як він присягнувся, що більш не 
ставатиме на чолі збройного повстання проти уряду Штреземана. Московська преса відзначає, що ця зміна подій не да« нічого гарного для 
німецького робітника, бо це не полекшує боротьби за опанований влади робітничою клясою, а лише відтягає надалі той радісний час.