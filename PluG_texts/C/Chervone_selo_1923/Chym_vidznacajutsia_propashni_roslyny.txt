Ним відзначаються пропашні рослини від хлібних.
Пропашні росйини дають вдвічі або втричі більше продуктів, ніж хліба. Хліба сіють сплошним посівом, а пропашні рослини рядком. Пропашні 
рослини дають змогу завести міжрядкову обробітку, тоб то пропашку, або ручне підсапування. Міжрядкова обробітка корисна тим, що збільшує 
урожай вдвічі або втричі і разом чистить пашню від сміття, оберігає її від зайвого висохання та сприяє набіранню заживних річовин. Загалом, 
міжрядкова обробітка є для ниви культурним паром. Тому-то врожай ярини після пропашного клина збільшується в півтора, а то й більше разів. 
Коріння пропашних рослин зовсім инакше збудовані, як коріння зернового хліба. Тому пропашні рослини беруть з землі заживні річовини инакше 
як хліб. Отже, коли чергувати пропашні рослини з хлібними, то земля не так втомляється, як за трьохпілля. Нарешті, пропашні рослини завдяки 
своєму затяжному зростанню, не бояться як трапиться так, що у весну дощу не буде, бо вони можуть використати й пізні літні дощі. Ця прикмета 
має велике значіння в засушливих районах, де під час посухи пропашні рослини рятують людей від голоду. Найбільш росповсюдженими і вигідними 
пропашними рослинами є такі: Картопля, що її годиться вирощувати по всіх районах нашої республіки. Найбільше ж вирощують її там, де маються 
заводи, щоб перероблювати картоплю на крохмаль, патоку та спірт. Кормовий буряк. — що сприяє розвиткові скотарства, а найбільше молочарства. 
Те ж саме можна сказати й про кормову моркву. У нас, на чорноземлі поблизу цукроварень, пропашний клин треба засівати цукровим буряком. 
Кормова ріпа. Найбільше радимо сіяти по вохких місцях. Вдається також на легкому грунті. Зростає за 2 1/2 — 3 місяці. Дає молоковигонний харч 
скотині. Кумурува (пшеничка), — її радимо сіяти в засушливих місцях. Потрібує вона вохкости в порівнянні з хлібами, вдвічі менше. Сояшник, — 
його найкорисніше сіяти у нас на чорноземлі. Це одна з найвигідніших пропашних рослин. Пропашний клин можна тако ж засівати просом, квасолею, 
сочевицею, та инш. Але для того, щоби можна було провадити міжрядкову обробітку, треба ці рослини сіяти широкими рядками.