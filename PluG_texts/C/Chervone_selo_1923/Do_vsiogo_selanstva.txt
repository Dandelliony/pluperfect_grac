До всього селянства Украіни.
Від Всеукраїнського Центрального Виконавчого Комітету і Всеукраїнської Комісії Незаможних Селян. За часи війни й революції, пошестей і голоду 
сила дітей лишилася сиротами на утриманні Держави. Ще й зараз до п'яти сот тисяч дітей потрібує допомоги. Радянська влада на Україні, серед 
численних своїх справ, не переставала дбати про дітей і врятувала від смерти десятки тисяч сиріт, бездомних дітей, з них згодом вийдуть освічені 
трудовники, стійкі оборонці народа й радянської держави. Але взяти на себе цілком забезпечення всіх дітей, яким треба допомогти, держава не в 
силі: не стачає коштів. Майже половина цих дітей розміщена між селянством то по одинці, то цілими дитячими будинками. ВУЦВК і ВКНС мають відомости, 
що становище цих сиріт в де яких місцях дуже тяжке і взагалі не досить забезпечене: взімку скрутно, холодно, одягу і взуття у дітей часто не 
буває, харчі вбогі... Тяжко боротися з дитячими злиднями. Але на місці лекше буде кожному органові селянської влади й Комітетові Незаможних 
Селян дізнатись, в чому як раз треба допомогти дітям. Але особливу увагу ВУЦВК і ВКНС звертають на оброблення земельних участків, призначених 
для дитячого забезпечення; селянство повинно подбати, щоби сирітська доля не пропала у врожаї цього року і видана була дітям уся. Іак само треба 
вжити заходів там, де цього не зроблено, щоб негайно виділити й обробити землю, призначену для забезпечення дітей-сиріт. Пізнє оголошення виданої 
Раднаркомом „Постанови про забезпечення дітей-сиріт землею" не дало можливости одержати врожай в біжучому році. Тим рішучіше повинно бути 
переведення в життя цієї постанови так, щоби вже цієї осени ця земля була оброблена. На найближче майбутнє це досить забезпечить дітей-сиріт. 
Все селянство України й особливо незаможні повинні пам'ятати, що багато тисяч дітей, які живуть на Україні з часів страшенного голоду 1922 року 
прибуло з Надволжа. Українське селянство дало їм прихилище в себе і це свідчить про велику добрість і братерську взаємодопомогу. Вживається всіх 
заходів, щоб вернути дітей, забраних Україною, до дому, на Надволжа, що почало вже відживати. Ці останні місяці тут вони повинні пожити в 
найкращих умовах. Центральна Комісія допомоги дітям твердо вірить, що селянство України і в першу чергу Комітети Незаможних Селян свято 
виконають свій обов'язок що до дітей Надволзького селянства, як і до дітей трудящих України, цього ростущого молодого покоління, нащадків і 
оборонців здобудків Революції. Голова ВУЦВК й ЦК Допомоги Дітям Петровський. Всеукраїнська Комісія Незаможн. Селян. Секретарь ВУЦВК Бувдалін.