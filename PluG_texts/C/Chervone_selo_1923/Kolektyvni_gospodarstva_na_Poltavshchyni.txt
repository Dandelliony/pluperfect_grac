Колективні господарства на Полтавщині.
Організація сільсько-господарських об'єднань до вересня 1922 року провадилась стихійно без спеціяльного керовництва. З менту ж організації 
апарату по реєстрації с. г. об'єднань робота почала налагоджуватися. Ця переєстрація і реєстрація об'єднань роспочалась в жовтні 1922 року. 
За минулий рік було переєстровано і зареєстрова но 235 с.-г. об'єднань, з них комун — 20 і артілів - 215. Крім того, не рахуючи зареєстрованих 
колективних господарств, в губерні є ще 135 колективів, що з ріжних причин ухилялися від реєстрації. Для вияснення господарчої міці об'єднань 
та їх соціяльного складу інструкторами по колєктівізації провадились обслідування на місцях, обслідовано було 195 колгоспів. В наслідку 
обслідування виявилось, що всі майже колективи переважно дрібного типу і об'єднують в середньому 12 родин, які складаються з незаможніх 
селян; землі припадає в середньому на комуну 90,80 дес. і на артіль 57,25 дес.; на їдця в комунах в середньому припадає 1,65 дес. і в артілях 
1,29 дес. Більшість організованих в останні часи колективів має потребу в живому та мертвому реманенті, а також в будівничому матеріялі і 
грошовому кредиті. Колективам же, що організувалися ще в 1920 і 1921 роках земорганами була дана допомога живим і мертвим інвентарем. Крім 
того, всім колективам, що потрібували посівного матеріалу, земоргани давали його в першу чергу. Весною сього року колективам було видано 
9.057 пудів насінньової позички ярих хлібів. Окрім матеріяльної, колективи одержували допомогу інструкторами, агроперсоналом і літературою: 
Загальне об'єднання колективів досягається тим, що вони входять в загально губерніальний союз сільсько-господарських кооперативів „Господар 
Союз", при якому організовано спеціяльне бюро колгоспів, звязане в своїй роботі з Губземуправлінням. Через Господар Союз колективи втягаються 
у вирощування насінньового матеріялу, у вирощування буряка, тютюну та инших інтенсивних культур. Колектівізація сільського господарства в 
губернії поширюється головним чином серед незаможнього селянства. Відношення населення до сільсько господарських об'єднань цілком доброзичливе.
Зараз з метою вивчення колективного руху у всіх його виглядах, Наркомзем спільно з Ц. К. партії, через їх місцеві органи, приступає до 
поспільного обслідування всіх колективів. У нас, на Полтавщині, роботу цю Губземуправлінням тільки що роспочато.