Книжку й газету селові,
Наше селянство зараз переживає досить скрутний час. Загально господарські обставини в Спільні Радянських Республік склалися так, що селянське 
господарство дає дуже малі прибутки. Всі селяне над цим ламають собі голову, але не можуть дати собі поради. Головна порада тут може бути 
така треба инакше хазяїнувати, инакше збудувати своє господарство. Треба перейти до нових способів хазяїнування, до роботи в гурті спільними 
силами. Тільки колективна, товариська праця виведе наше сільське господарство, а значить, і наших селян на кращий шлях. Селяне, особливо-ж 
незаможники, завжди погоджуються, коли їм доводять справедливість вище зазначених думок, але на ділі їх не здійснюють. Що-ж цьому за причина? 
Причина одна несвідомість, некультурність нашого селянства, недовірря до всього нового. Для того, щоб випести нашого середняка й незаможника 
на шлях до кращого життя, треба розвіяти ту темряву, яка панує в їхніх головах. Потрібки довгі роки просвітньої роботи. В де-кількох 
статтях ми думаємо росповісти, як саме треба провадити просвітню справу на селі. Зараз же ми зупинимося на головнішому. В першу чергу ми 
повинні дати на село друковане слово. Кйижка й газета — це єсть наймогутніша зброя в боротьбі з темрявою, і селянин повинен цю зброю мати в 
руках. Наблизити книжку до села має кооперація. Кожне сільське споживче товариство, торгуючи предметами масового споживання, без особливих 
труднощів могло-би завести в себе продаж книжок. Правда, справа ця трохи складніша, ніж продаж усякого иншого краму, і вона не дає значних 
прибутків. Але все-ж таки кооперативи це єдині організації на селі, які можуть взятися за постачання книжки селянству. Звичайно, що при 
своїх малих коштах спож. т-ва повинні підходити до книжкової справи дуже обережно. Захоплюватися тут не приходиться, бо можна провалити й 
саму справу і підірвати міць товариства. Почати можна з постачання підручників для місцевої школи по замовленню школи. Разом із тим можна 
взятись і за постачання політичних і иншого змісту книжок для місцевих організацій, теж по їхніх замовленнях. Далі, коли вже добудеться 
певний досвід у цій справі і зберуться де-які кошти, спож. товариство може перейти до постійного продажу книжок у своїй крамниці. На цю 
галузь роботи товариство повинно виділити певну частину своїх коштів, звичайно ж дбаючи про те, щоб це виділення не пошкодило основним 
операціям товариства. Які саме книжки треба продавати, правління т-ва може довідатися і в місцевих просвітних робітників, і в місті в 
Політпросвіті в Спілці спож. т в. Один із кооперативних осередків Полтавщини - Полтавська Спілка Спож. Т-в уже поставила досить широко 
справу наближення книжки до села. Вона відновила роботу відділів своєї книгарні в Зінькові, Кобеляках, Миргороді й Червоногороді. Вона 
також звязалася в цій справі зо своїми членами — споживчими товариствами, відпускаючи їм книжки на пільготних умовах. І її робота дає 
наслідки — книжка пішла на село. Таку саму роботу мають проробить і инші спілки Полтавщини. Що ж до газети, то кожне споживчі товариство 
повинно передплатити для своєї хати-читальні та й для себе перш за все місцеву селянську газету „Червоне Село", а коли дозволять кошти, то 
й такі часописи, як Харьківські „Вісти", „Селянську Правду", Київську „Нову Громаду" (кооперативний часописі) й Полтавський „Голос Труда". 
Цим товариство стане в великій допомозі селянству. Бо всім-же відомо, що кожна газета не лежатиме собі без руху в товаристві, а її читатимуть 
і гуртом і поодинці всі, кому цікаво знати, що тепер діється у нас і у наших сусід. А цим тепер цікавиться все наше селянство. Село потрібує 
доброї книжки, доброї газети. Селянська кооперація повинна цю потребу задовольнити. Я. Бибич.