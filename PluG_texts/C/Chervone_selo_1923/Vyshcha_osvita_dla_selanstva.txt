Вища освіта для селянства.
В Америці, в часи рабоволодіння, істнував закон, котрий гостро карав усякого, хто захотів би вчити негра грамоти. Рабовласники добре знали, 
що освічена людина у першу чергу довідається про своє підневільне становище, а коли довідається, то вже напевне захоче, а потім і зможе 
стати вільною. Знали це і наші колишні міністри „народнього затемнення" і мало того, що не давали народу освіти, вони витруїли з його 
психології усяку жадобу до освіти, вони зробили його як физичним, так і духовним рабом заможнього та освіченого пануючого класу, до якого в 
першу чергу належали і міністри. Сучасне нам покоління народніх мас виховано під залізною п'ятою капіталізму. На протязі цілих тисячеліть 
воно всмоктувало в себе принціпи покори та послуху у всіх галузях свого життя. Соціяльна революція дала змогу пригніченій людині стати 
вільною, але, щоб бути дійсно вільним, треба, щоб людина стала цілком свідомою в громадському відношенню. А для цього треба сістематичної 
освіти і громадського виховання, яке переробилоб саму психологію увільненої з неволі людини. Часи агітаційні вже пройшли і нам треба 
роспочати освіту та виховання народніх мас сістематично. Я в даннім разі маю на увазі необхідність поширення вищих знаннів на село. Всякі 
загально освітні, педагогичні, політичні та инші курси впоряджаються завжди в містах і для міського населення, селяне ж досі бачили тільки 
лекторів, агітаторів та й то не всюди. У нас, на Україні, майже нема лекторів з вищою освітою, які вміли-б читати лекції для селянства і це 
головне про шо треба подумати свідомому громадянству. Треба мати на увазі те, що селянському лекторові треба иноді виконувати два обов'язки, 
перше — зорганізувати аудиторію, заохотити темну інертну масу до слухання і друге росказати свою лекцію цій аудиторії так, щоб і на другий 
раз ці слухачі прийшли на лекцію. Це останнє залежить від уміння вибрати тему для лекції, а саме головне вміти говорити зрозуміло і цікаво 
для данної аудіторії. Над цим питанням повинні подумати лектори, популярізатори і головним чином студентська молодь, яка сама вийшла з 
проміж селянства. Поширення вищої освіти в маси вимагають ті соціально-економичні зміни, які зробила на Україні пролетарська революція. З 
старими знаннями, як і з старими керовниками, теперь вже не можно обійтися. Щоб свідомо плисти по новому соціальному морю, необхідно 
придбати компас — „широко розлитого наукового знання". Щоб прилучити широкі народні маси до всіх культурних здобутків, зроблених попередніми 
поколіннями, необхідно організувати вищу школу для селян в прямому розумінню цього слова. Цю вищу школу перш за все треба зробити не в 
місті, а на селі і пристасувати її до вимог селянського життя. Ні один глухий куток не повинен бути позбавлений мати у себе хоч тимчасово 
таку вищу школу. В даннім разі я маю на увазі мандрівні вищі загально-освітні курси. Вищі народні школи істнують давно в більш менш 
культурних навіть капіталістичних державах, як напр. в Данії, Англії та Німеччині, але у нас ще нема вищих шкіл по селах. Нам цікаво булоб 
обговорити і вирішити питання про форму і зміст цієї школи, а головне про засоби переведення в життя цієї думки. На нашу думку хоч одну 
вищу селянську школу необхідно зогранізувати негайно. Зробити це як спробу в одному із найбільш підходящих сел і в той же час відкрити 
курси напр. при І. Н. О. по підготовці лекторів спеціально для цих селянських вищих шкіл. Завдання цієї вищої селянської школи повинно бути 
досить широке. Вона повинна дати змогу всім дорослим науково зрозуміти світ. Селянин Н — КО.