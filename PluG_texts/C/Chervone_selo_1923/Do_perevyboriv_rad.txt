Зо перевиборів рад.
Стаття Секретаря ВУЦВК'у тов. А. Буценка.
Поруч з головною тепер кампанією в справі виплати єдиного сільсько-господарчого податку, боротьбою з посухою та її наслідками, перед нами 
встає питання про підготовку до кампанії перевиборів Рад. 9-й Всеукраїнський З'їзд Рад передбачається скликати на-прикінці цього року, 
приблизно в половині грудня, але підготовча кампанія до перевиборів мусить розпочатися вже тепер. Увесь вересень та жовтень ВУЦВК і всі 
місцеві радянські органи мусять направити свою увагу на низовий радянський апарат на селі. Чому ми так завчасно підходимо до цієі кампанії. 
А тому, що хочемо, щоб кожен селянин, з найглухіших і найдальших закутків України, з'ясував собі права, що надаються йому Конституцією, й ці 
права обов'язково використував би при перевиборах Рад. То-рік в де-яких місцях лише 35 — 40 відс. селянства брали участь у виборах до Рад. Це 
свідчить про те, що часто з одної сім'ї, в якій є де-кілька членів з правом виборчого голосу, в перевиборах брало участь не більше одного. 
Далі, жіноцтво всього на-всього на п'ять відсотків брало участь в перевиборах. В цьому році ми мусимо сколихнути широкі селянські маси, щоб 
вони організували місцеву владу при участі всіх повноправних селян і селянок. За 7 років організації радянської влади місцеві Комісії по 
виборах, користуючись і революційним чуттям, позбавляли виборчих прав небажаний елемент. Тут були й помішки: иноді давали можливість вибірати 
тим, хто на це права не мав Комісії не скрізь строго додержувались Конституції та вказівок з центру. В де-яких місцях на виборчих зборах 
навіть торік брали участь бувш деникінці, петлюрівці, жандарі та инші; в инших місцях, навпаки, позбавлялись права голосу селяне, що по 
Конституції мають всі права в радянській республіці. Виступив коли-небудь селянин на сході з гарячою промовою на захист своїх особистих 
інтересів і його, при складанні списків, позбавляли голосу, як „контр-революціонера" або як „небажаний елемент". В біж. році до ВУЦВК'у від 
селян надзвичайно багато надійшло заяв про відновлення виборчих прав. Оця робота займе значне місце в роботі Центральної Виборчої Комісії, 
що мусить розпочати свою працю незабаром. В цій справі апаратом ВУЦВК вже вироблено відповідне положення, яке скоро буде затверджено. На 
підставі цього Положення буде організована спеціальна кампанія, що на місцях виявить дійсний кадр громадянства, що позбавляється виборчих 
прав. Кампанія перевиборів 24-25 року мусить дати нам такі наслідки, щоб Ради виконували свої функції, що надаються їм радянською Конституцією 
й окремим положенням, і щоб уся система радянського апарату, починаючи від Сельрад і кінчаючи найвищим органом влади — ВУЦВК'омв сі вони були 
організовані при участи й активній допомозі широких верств робітників і селян України.