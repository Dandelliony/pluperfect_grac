Молочарські артілі, як засіб піднесення скотарства.
Скрізь і у всі часи стимулом поліпшення скотарства був розвиток виробу молока з промисловою метою, себ-то для продажу в свіжому виді, або ж 
для переробки в продукти і перш за все в масло. Яку ролю цей бік справи може відогравати, ми не будем з'ясовувати широко. Одзначим лише три 
факти: 1) збільшення виробу молока необхідне в інтересах споживку самого сільського населення, 2) воно необхідне для поліпшення споживку 
міського та фабричного населення, і, нарешті, 3) в ріжних районах ми стоїмо перед яскраво визначеною тягою населення до маслоробства, яке 
не розвивається скільки небудь помітно переважно лише в силу відсутности організаційного центру в цій ділянці, тому що центри сільсько 
господарської кооперації поки що звертають свою увагу на другі завдання. Таким чином справа полягає в тому, щоб земельні органи ріжних 
ступнів у своїй роботі в галузі поліпшення скотарства, звернули свою пильну увагу на створення молочарських артілів, спіраючись на сільсько-господарську
 кооперацію, або на органі зацінні центри сільсько господарських товариств. Розвиток виробу молока потягне населення до поліпшення 
корів рогатої худоби, а значить і до кращого підбору племенних биків і перш за все до забезпечення молочарських господарств належною кількістю 
реппродукторів бугаїв. Але, коли б рахувати, що розвитком молочарства був би намічений шлях до поліпшення скотарства, то все ж таки лишається 
нерозв'язаним питання, яким чином найбільш життьово взятись за справу. Відповідь на це така: необхідно йти шляхом скупчення діяльности в 
напрямку найменших перепон. Треба взяти, як безперечне твердження, що не може бути жодної округи, в якій би не було хоча б одного села. з 
сприяючими умовами для помітного розвитку молочарського скотарства. Таке село треба взяти за основу і на ньому скупчити всі зусилля, доки 
галузь не буде поставлена як слід. Дальніша робота, себ то створення все нових і нових осередків, буде вже легша, бо до організаційних 
зусиль земорганів та кооперації прилучиться сила прикладу. Проф. І. Широких. („Б-ик"). Збір сільсько-господарського податку. До сього часу 
сільсько-господарського податку на Полтавщині поступило: хлібом зерном, хлібною позикою і грошима по Золотоношській заготконторі — 2.537.381 
пудів жита, по Червоноградській — 3.911.046 п., Кременчуцькій — 3.026.526 пуд., по Лубенській 1.829.946 пуд., по Полтавській 2.421.235 пуд., 
по Прилуцькій — 1.991.172 пуд., по Роменській 2.046.470 п., по Гадяцькій - 1.240.620 п., по Лохвицькій 672.211 пуд., по Яготинській — 
1.813.714 пуд., по Миргородській 1.192.344 пуд. і по Кобеляцькій — 698.552 пуд., губернії — 23.381.217 пуд. Таким чином завдання з с. г. 
податку Полтавщина майже виконала. Остаточно збір с.-г. податку буде закінчено до губерніяльного з'їзду рад. По збору сільсько-господарського
 податку Полтавщина займає перше місце серед губерній України. Землеустрійні роботи. Зараз Губземуправлінням проведено 
підрахунок цифрових даних про результати землеустрійних робіт. Всього впорядковано землі до 236.095 десятин, в тому числі на землях трудового 
землекористування 103.461 дес, і по відводу установам, організаціям та підприємствам на площі в 132.634 дес. Проти лісових пожеж. З Англії 
одержано два великих аеропляни, пристосовані спеціяльно для боротьби з лісовими пожежами. З аероплянів кидаються бомби з газами, які гасють 
огонь. З височини літак може помітити пожежу і згасити її з самого початку, кинувши бомбу. Знаряддя проти шкідників. В Москві випробовано 
спеціяльне приладдя для оприскування рослин з аероплянів — дезінсектор. Цей винахід може мати велику цінність в боротьбі з ріжними шкідниками.