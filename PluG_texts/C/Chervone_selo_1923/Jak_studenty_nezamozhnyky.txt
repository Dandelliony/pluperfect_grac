Як студенти — незаможники повинні використати двотижневий відпуск.
З 23 грудня по 6 січня студенти незаможники від’їздять на село. За ці два тижні незаможне селянство сподівається одержати деякі вказівки 
від них в своїй буденній організаційній господарчій та культурноосвітній роботі. В чому ж повинна полягати ця робота? В тому, що студенти 
незаможники повинні допомогти місцевому комнезаму втягти до своєї організації тих, які по своєму походженню повинні бути в ній, але по тим 
чи иншим причинам ще й до цього часу залишаються "так собі". Звичайно, втягування повинно бути обережним. Далі кооперація: тут роботи не 
початий край. Треба збільшити членство первісного об'єднання і збільшити обов'язково за рахунок незаможнього селянства, треба довести доцільність 
таких організацій, як споживча та сільсько-господарська кооперація. З'ясовувати, що вищим ступнем кооперування тих, що виробляють, є сільсько-господарський
 колєктив-артіль, або комуна, вказати на практичні заходи, що до їх організації. Допомогти налагодити первісному об'єднанню, 
це є одно з важливих завдань, бо в більшости рахівнича справа стоїть кепсько. Культурно-освітня справа: тут роботи цілий окіян, і природознавство, 
і „різдво" і сельбуди і хати читальні і виписка газет, книжок, агро-поради. (Агро-поради повинні вестись студеніами агрономичних інститутів 
та технікумів). На природознавство і анти-релігійну пропаганду в цей мент необхідно звернути особливу увагу, звязаги ці дві теми і на підставі 
наукових данних розбивати і шість день божої роботи над світом і глиняного чоловіка з його ребром, з якого ніби взялась жінка. З'ясовувати 
популярно закони Нютона про сонцеву сістему, а то по глухих закутках Полтавщини Венера-дівиця через місяць роздаве землю, а поскільки через 
місяць доведеться „помірать" - то бери все од життя — вари самогон. Росказати селянам про христа по Рожіцину, Каутському, Немоєвському і 
инш., а звідси й про його „різдво", — тоді ясніше стане незаможникам, що це було за чудо. Підняти роботу в сельбудах, налагодити там 
організаційну справу, поставити як слід книгозбірню, це теж не остання робота і над нею доведеться можлиео більше всього попрацювати, бо 
тут не досить ще поставити зовнішній бік, хоча й останній має не мале значіння, а головну увагу звернути на притягнення незаможнього селянства 
до одвідування читанок, бесід і т. и. Притягти до цієї роботи всі культурні сили села, підібрати відповідну літературу, яка б зацікавила 
селянина, добитися виписки газет сельбудами і колективами селян, які б освітлювали селянське життя, („Селянська Правда", „Червоне Село"). і 
багато ще є инших видів практичної роботи та порад, на які студент-незаможник мусить відповісти незаможнику-селянину. Секціям КНС при Вузах 
не завадило б зібратись перед від'їздами на село і поставити на обговорення всі питання, які висовуються потребами незаможнього селянства і 
зобов'язать себе певною дістіпліною про виконання поставлених завдань. Незаможне селянство вимагає цього, а незаможне студенство повинно 
виконати.