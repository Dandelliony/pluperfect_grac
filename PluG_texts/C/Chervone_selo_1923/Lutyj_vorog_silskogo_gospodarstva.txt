Лютий ворог сільського господарства.
За останні роки в де-яких місцях Полтавщини помічається величезне розмноження лютого ворога сільського господарства ховражків. Ховражок — це 
невеликий звірок, розміром з крису. Живе він головним чином по цілинних степах, переложних землях, ярах, межах і толоках, власне там, де земля не 
переорюється. Ось чому і розмножування ховражків на Полтавщині в найбільшій мірі має місце там, де зараз ще в великі простори таких земель, 
переважно в Красноградській окрузі та по части в Полтавській і Кременчуцькій. Харчується ховражок зерном хлібних злаків, а по весні молодою 
озиминою а також травою і корінцями трави й хлібів, їсть ховражок дуже часто й багато, звичайно сидячи на задніх лапках й держучи їжу в передніх. 
З хлібних колосків ховражок дуже швидко й ловко вилущує зерно й заховує його з початку в мішки поза щоками; потім це зерне він переносить в норку. 
Живе кожний ховражок в окремій норі, яка починається на поверхні землі круглою діркою й продовжується приблизно на 1-1 1/2 аршина. Потім нора 
звертає в сторони й тягнеться ще на протязі 1-3 аршин. В кінці нора поширюється, де й уміщається гніздо, вимощене сухим листтям, стеблами хлібів 
і т. и. Дуже часто буває ще й другий вихід з нори. Крім таких постійних нор, ховражки ще риють й тимчасові, які бувають значно простішими. В той 
час, як постійні нори бувають звичайно на цілинних і твердих землях, тимчасові зустрічаються на хлібних полях, куди ховражок переселяється на 
літо. Ховражок, якому приходе час подихати, звичайно подихає в своій норі. Инші ховражки неохоче поселяються в таких норах, чому звичайно можна 
спостерігати значну кількість порожніх нор. Під час же літнього переселення ховражків на хлібні поля, кількість порожніх нор може бути дуже 
великою. Загальна кількість нор на десятину може досягати до 1000 і більше нор. Ховражок - денний звірок і здобуває собі їжу, головним чином, 
ранком, після того, як сонце добрі просушить та обігріє землю, а також над вечір. Під сильну жару ховражок переховується в норі. В кінці квітня, 
або в початку травня, самиця ховражка приводить від 3-10 ховраженят, голих і сліпих, які дуже швидко ростуть і через три місяці бувають 
дорослими. В осени ховражки закупорюють ход в нору корінням та стеблами трав і впадають у зимню спячку. Ховражки мають багато брогів. Ріжні хижі 
птиці — саричі, коршуни, орли, ястреба, луні і инші охоче знищують ховражків.