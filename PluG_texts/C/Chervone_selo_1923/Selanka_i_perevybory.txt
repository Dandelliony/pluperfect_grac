Селянка і перевибори КНС.
Тепер одбуваються районові з’їзди Комітетів Незаможніх Селян і ми повинні звернути увагу на хід роботи з’їздів і на активність самих членів 
КНС. Нам відомо, що з себе уявляють Комітети Незаможніх Селян: це є класова політична організація сільської бідноти. Але, чи ж усе бідняцьке 
населення охоплює ця організація? Можемо сказати одверто: ні - не всіх! Ми маємо величезну кількість бідних селянок, що не належать до цієї 
організації. На з’їздах можна лише зрідка побачити, як де не де біліє селянська хусточка. Отже ми повинні втягти в КНС, в його працю як 
найбільше жіноцтва. Це повинно бути головним питанням дня. Крім цього треба звернути увагу на тих жінок, що вже є членами КНС, але не виявляють 
себе ніякою діяльністю. А нива для діяльности селянки в організації КНС широка й велика, і селянка — член КНС повинна розуміти, що на неї, 
як на члена політичної організації, лягає - це менше відповідальности за працю, ніж на члена тої організації чоловіка. Її роля дуже важлива 
в її ділянці роботи. Поліпшення свого власного життя - через утворення, головним чином, ріжних дитячих установ: ясел, будинків і т. ин. Далі, 
вона повинна звернути увагу на лікарню, на стан школи, сельбуда, хати-читальні і ин. Питання життєві для селянки незаможниці. Куркулька, та 
мас наймичок, наймитів; ні ясла, ні дитячі будинки їй не потрібні, є кому й дитину доглянути, й за неї поробити. Лікарнею й школою, правда, 
й куркулька цікавиться, та не дуже охоче допомагає їм, навпаки, при кожній нагоді лає Радянську владу, що та саме все їй готове не подарувала. 
Так хто ж, як неорганізована селянка через Комітети Незаможніх Селян повинна подбати про ці всі установи, обслідувати їхній стан, допомогти 
де треба. Селянка — член КНС повинна стежити, придивлятися до всього життя села, виявляти хиби нашого Радянського апарату, допомагати своїми 
вказівками, взагалі, всіма організованими силами села брати участь в Радянському будівництві. Вона, селянка, повинна бути членом кооператива, 
членом каси взаємодопомоги, членом сельбуда і инших громадських організацій. Повинна робити сама і инших притягувати до цього. Радянська 
влада надає великого значіння праці селянки в усіх галузах нашого будівництва. Отже селянки повинні взяти як найжвавішу участь на з’їздах 
КНС районових, округових, у перевиборах президій. Так само треба, щоб селянки проходили членами в президії кожної організації КНС. П. 
Чайка.