Боротьба з проституцією.
Колись давно я, ідучи вулицею, слухав розмову двох хлопчиків, років по 14, що йшли перед мене. Врни розмовляли про ті „веселі доми", де 
живуть проститутки і за гроші мусять „любити", кого вгодно. Один з хлопців каже: „Там є гарні, такі красиві, повні". Другий зауважив: „А 
буває — заражені. Ну, їх доктор оглядає що-тижня“. А коли доктор оглядає, то все гаразд, і боятися нічого. Се-ж правильно, законно все: для 
того заведені „веселі доми" з гарними дівчатами, їх доктор оглядає, — чого ще треба! Отак собі уявляють сей „добрий порядок" обивателі; та 
й не тільки вони: чимало й лікарів, і урядовців так думали. Спеціяльний лікар оглядає проституток двічи на тиждень; котра здорова, — кладе 
штемпель на її документі: „здорова", — нехай собі йде на свою .практику". А котра заражена, ту лікар примусово віддає в лікарню, і там її 
держатимуть, мов під арештом, поки вигоїться. Щоб від того „доброго порядку" не ухилялася ні одна проститутка, то був закон: кожна проститутка 
мусить записатися в поліції й здобути особливий билет, так наче патент на своє ремесло. А без билета — не смій. Безбилетних женщин поліція 
ловить увечері на вулицях, коли яка здається підозрілою; піймавши, веде примусом в „участок", а там усіх наловлених женщин ранком огляне 
лікар, і т. і. Усе гаразд, і споживачі живого товару були спокійні; бо державна влада, поліція й медицина забезпечували „добрий товар". 
Можна ходити до веселого дому з спокійною совістю. І багато було таких, що не думали, що се-ж ганьба й сором для самого „споживача" куповати 
собі жіночі ласки; що сором ставити женщину в становище якогось товару, гірше рабині; що не годиться з честю і волею людини тяТти її примусом 
на ганебний, брудний огляд і, як невольницю, тягти в лікарню (а того, хто її заразив, не займають). Поліція ловила на вулицях уночі підозрілих 
женщин, часом і в кватирі для того вдиралися. І більша половина пійманих бували невинні женщини й дівчата; їх усіх тягли на ганебний лікарський 
ргляд... Ловили часом, щоб самим поживитися, або взяти хабаря... Вхопивші й знівичивши дівчину, записували її, як проститутку, давали билета 
і - тоді вже нещасній нема вороття... Так сей порядок плодив проституток. Обиватель гадає: що-ж, коли є проституція і нема змоги її знищити 
(та вона й "потрібна"), — то треба її впорядкувати, оздоровити. Отак і виник той, „добрий порядок" — регламентація (впорядкування), з примусовим 
записом, оглядами, хапанням на вулицях і. т. і. Що-ж дає примусовий лікарський огляд? — Проститутка боїться втеряти свій заробіток, не скаже, 
що їй болить. А „хазяйка" боїться, що її дівчат заберуть до лікарні, і не буде кому приймати „гостей*. Намагаються ублаготворити лікаря, 
щоб не дуже пильно оглядав. У цьому темному болоті зростало хабарництво. Аби лікар поставив на билеті печатку: «здорова». Се дуже помагає. 
В дні огляду буває дуже багато „гостей* у веселому домі... Лікарський догляд помагає ширитися проституції... Та й що справді може побачити лікар, 
хоч-би він і не брав хабарів? Дуже часто буває, зарази не видно, а вона є. Коли не видно виразок і гною, то лікар на швидку нічого не взнсе. 
Треба було-б держати під лікарським доглядом кілько днів, браги на особливий дослід кров і т. і. І так, лікарський догляд нічого не забезпечує, 
а тільки вводить у спокусу „споживачів". Колиб навіть лікар при огляді дійсно міг узнати, що женщина здорова, і то вона все-ж може здобути 
собі заразу того-ж вечора, від першого гостя, і передати тую заразу, всім иншим своїм гостям... І так часто буває. А коли лікарський догляд 
нічого не забезпечує, то нащо здався увесь отой „добрий порядок", регламентація, з патентами, знущанням, печатками, жіночою неволею? Хіба 
для того, щоб заспокоїти дурного обивателя, спокушати отих хлопчиків і дорослих, робити рекламу .заведенію", помагати ширитися проституції 
збільшувати знущання поліції?
Через те ми зрікаємося „впорядкування" (регламентації), бо неможна впорядкувати того, що само все гниле, брудне, лихе. Не видаємо „билетів", 
не узаконюємо проституції, не визнаємо її, вириваємо з корінням. В Берліні (в Германії) лікар оглядав проституток, знайшов одну з „здорових", 
вона йому сподобалося, він мав з нею "гріх", — і сам заразився сифілісом! Не впорядковувати проституцію треба, а боротися з нею, — отак, як 
боремося з пошестями, холерою, злодійством, з усякими злочинствами, з людською темнотою... Проститутку, як і всяку живу людину, треба, 
звичайно, жаліти, помагати їй вирватися з того багна, давати їй спроможність жити доброю працею Може вона пішла по тій дорозі з нужди, з 
голоду. Але може й злодій краде з нужди? Отже ми недаємо йому патента, не „впорядковуємо" злодійського ремесла? — Отак і з проститутками. Не 
треба забувати, що вони належать до нетрудового елементу, не роблять корисної для людей роботи, що вони — паразити. Кажуть (і Винниченко 
каже), що проститутки потрібні, що вони задовольняють певну потребу громадян, що ця професія, хоч і важка, — також поважна, як і всяка инша. 
Але то кажуть дурницю. Бо нема такої дійсної потреби. Кожний чоловік чи парубок може собі знайти пару не за гроші, а до серця, до вподоби. 
Бо жінок чи дівчат усюди не менше ніж чоловіків, — на всіх стане. А в нас на Полтавщині жінок навіть більше, ніж чоловіків. Вибери собі 
наймиліщу пару, й живи з нею. Нащо тобі лізти в багно, куповати жіноче тіло, — хіба ти так мало себе шануєш, хіба ти бридкий, хіба тебе й 
так не полюбить хтось щиро, без купівлі? Хіба мало женщин чи дівчат чесних, непродажніх, що ждуть тебе, хотять мати тебе, здорового, щирого, 
закоханого? Проституцію творить не дійсна потреба. її творить — з одного боку — жіноча неволя, голод, лихе виховання, капіталістична спокуса; 
а з другого боку чоловіча розпуста, дурні гроші (той же капіталізм), помилковий погляд, що то діло не лихе й потрібне. Відомо і наукою доведено, 
що людям зовсім не шкодить, коли вони досить довгий час обходяться без полових втіх (без пари). Така стриманість зберігає людині сили духовні 
й тілесні, загартовує вдачу, робить сильним, рішучим. Аби тільки тая стриманість була дійсна, правдива, без онанізму (без штучного і 
неприроднього задовольнення). Для справи боротьби з проституцією має велику вагу розкріпощення женщини, її вільність, а також добре виховання 
на основах рівности обох полів і звички до праці. Молодь треба виховувати в тих поглядах, що користування проституцією єсть річ ганебна, 
небезпечна, нездорова й непотрібна, що це означає рабство, пониження женщини, влітання її в багно. Треба утворювати такі соціяльно економичні 
й політичні умови, при котрих молода женщина легко знаходить собі працю заробіток, не змушена продаватися і не попадає в неволю. Горілка, 
алкоголизм викликають розпусту й проституцію, Багато дівчат пішло згубною стежкою через випивку. І багато чоловіків зважуються лізти в багно, 
бувши п'яними. Треба боротися з алкоголизмом. Економичні й инші умови сучасної культури, особливо в містах, примушують людей довго не женитися. 
Треба дбати за такі умови, щоб люди могли женитися рано, у 18 — 20 літ. Уже це одно поможе багато. Поможе людям жити чисто, чесно, не лізти в 
багно. Тисячі селянських дівчат ідуть що-ранку в міста шукати праці. Щоб вони там, не маючи захисту, не попадали в пазурі хижаків, треба 
утворювати товариства, які-б дбали за тих дівчат. Такі товариства поширені в культурних сторонах і чимало помагають. Самих проституток треба 
врятовувати і давати їм спроможність жити з чесної праці. Гр. Вільний.