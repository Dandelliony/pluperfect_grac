Для здорового життя.
Людська громада не може не думати, не клопотатися за долю дітей. Діти то наша втіха, надія, а часто і вся ціль життя. Ім належить повести 
далі всяке діло, що роспочали ми. Вони мусять виправдати нашу працю й жертви. Коли-б якась громада, якийсь нарід запевно взнав, що в його 
вже не буде дітей, що се покоління, котре живе, уже останнє, і нового покоління вже не буде; — то що було б з тим народом? Чи став би він 
за що небудь дбати, клопотатися, працювати? Чи міг-би той народ бути здоровим, своєю вдачею і волею? — Бувають, правда, особи бездітні, і 
вони живуть і працюють, — напр., Т. Шевченко. Отже він працював для нових, майбутніх поколінь (хоч і не для своїх власних дітей). Отак і 
инші бездітні: живуть і працюють для рідні, для громади, для тих, хто житиме після нас. Кожний свідомий громадський діяч, - і не тільки 
учитель, або вихователь, — розуміє всю велику вагу питання про дітей. Від доброго чи лихого, здорового чи помилкового і шкодливого виховання 
дітей залежить ціла майбутня доля народу. Ми не будемо тут розглядати питання, яка має бути школа, які науки в їй заводити; для нас важно, 
щоб школа була здоровою, щоб вона не калічила дітей. Школа повинна викохати здорових тілом і вдачею людей, здатних до праці й боротьби. 
Людська дитина народжується дуже слабою, не здатною прожити без догляду й допомоги дорослих. Вона довго повинна розвиватися, багато довше, 
ніж у звірів. Тільки у 18-20 років людина стає дорослою. Такий довгий час потрібний на те, щоб розвинувся людський мозок: дуже се велика й 
складна річ — людський мозок, і довго йому треба розвиватися. Иншим часом вестимемо розмову про догляд за маленькими дітьми, а тепер 
розглянемо справу про навчання і школу. Як тільки дитина вже може добре бачити й чути, вона невпинно, що дня навчається. А як вона ще до 
того вміє ходити й говорити, тоді вже навчанню і впину немає. Дитина все хоче знати, уміти, випробовати. Швидко переймає все, що бачить і 
чує. Усе, що роблять дорослі, і вона хоче робити. Ото і є натуральна "школа", без примусу і без загаду. Самі рученята просять діла, розум 
шукає відповіді на всякі питання.. І дивіться, якого натурального способу навчання вживає для себе дитина. Дадуть їй якусь цяцьку, — дитина 
хоче дійти, з чого і як та цяцька зроблена; досліджує її очима, руками, зубами язиком (на смак); розламає або роскусить, щоб знати, як там 
усередині, і т. д. У всьому панує безпосередній дослід подібно, як і в дійсній сучасній науці. Дитина має велику охоту щось робити; то 
береться помогати дорослим, то вигадує свою роботу-забавку. Дитячі забавки, іграшки то дитяча робота. Окрім того, дитину рано й привчають 
до роботи серед нашого трудового народу. У хліборобській сім'ї всім є робота, великим і малим, кожному по силі. Діти привчаються до того, 
як поводитися в кожній роботі, яких засобів вживати, чого стерегтися і т. д. Така була і є проста, натуральна „школа" серед працюючого 
народу. В самій простоті і натуральності тієї науки є здорова основа. Отже сучасне виховання не може тим обмежитися. Потрібні більші засоби 
до опанування сучасної культури; потрібна громадська школа. Отут то й починається клопіт... Як упорядити шкільну справу? Якою повинна бути 
школа? Громадська школа добра тим, що привчає дітей і молодь до громадського, товариського життя, помагає розвиватися громадським, соціяльним 
інстінктам. І батьки, й діти, і самі учителі здавна так розуміли, що вчитися значить сидіти над книжками, довбати очима тисячі дрібненьких 
значків (буков) на білих листочках. Дітям природа не вказала довго й спокійно сидіти: се більше личить старим і слабим. А школа примушує 
якраз довго, уперто, нерухомо сидіти що-дня, на протязі довгих років. Що дня 5 годин сидіти в класі, і ще годин 5 сидіти дома, — „готовити 
уроки". Тільки й лишається часу, що попоїсти та виспатися. Ненатуральність нашої школи лежала в тому, що вона навчала все з книжок. Великий 
світ навколо нас, природа зо всіма її дивнимм явищами, і живе життя, людська праця у всій її ріжноманітности, все те заміняється друкованими 
словами, котрі треба вчити, котрі всі такі безбарвні, одноманітні, нудні... і з цілої тієї науки зістається в голові тільки купа слів, і 
більш нічого... Сидячи побагато над книжками, діти псують собі очі. Очі — то дуже добрий „струмент"; вони добре бачать і зблизька, і здалека, 
легко пристосовуються бачити й велике, й дрібне. Але то все по черзі, на короткий час. Копи примушувати очі довго щодня і цілі роки 
придивлятися до самого дрібного, усе зблизька (читати), то згодом очі псуються, стають короткозорі, на цілий вік. Від щоденного сидіння над 
книжками і від напрудження очей, кров застоюється в голові, мозок неправильно розвивається: людина стає нервовою, і та хороблива нервовість 
(неврастенія) зостається надовго, або й на цілий вік. І все тіло розвивається неправильно від сидіння на протязі довгих років молодого 
життя; втрачує природню жвавість, влучність, силу. Часто буває, що від шкільного сидіння кривиться хребет. Згорблені, понурі, мов старі, 
постаті часто стрічаються між учнями, що довго вчаться. Та ще буває, що хребет кривиться вбік, наче латинська буква 8, особливо тоді, коли 
шкільні парти зроблені неправильно, не до зросту дітей. Учні мало проводять часу на вільному, свіжому повітрі, мало роблять надвірньої 
роботи. Від постійного сидіння в важкому повітрі класів учні стають малокровні, мають слабі груди і легко піддаються туберкульозу, сухотам. 
З усього сказаного вже досить ясно, чого треба, аби школі не калічила дітей, забезпечувала здоровий розвій їх. Найперше треба, щоб у школі 
вчилися не тільки з книжок, а ще більше з натури, з життя і праці. Вчитися треба не самими очима (читаючи) і не самими вухами (слухаючи), а 
й руками, плечима, всіма частинами тіла, живим досвідом, діяльністю, працею. Се зветься у нас — трудова школа, або школа діяльности. Такою 
вона мусить бути, щоб викохати молоде покоління, здорове, здатне до творчої праці й боротьби. Наша школа зветься трудовою, а на ділі вона 
ще в значній мірі не стала такою, через старі звички та через усякі перешкоди. Отже всі ті перешкоди треба перемогти. Багато шкільної праці 
можна вести не в класі, а надворі, на вільному повітрі, на екскурсіях і т. и. Звичайно, і книжки служать добру службу; без їх не обійдемося.
Тільки не треба обмежуватися книжками і не треба затулятися ними від живої при роди й життя. Постійний лікарський догляд за школою поможе 
утворювати здорові умови шкільного життя; він же дасть спроможність боротися проти поширення заразних недугів поміж школярами. Гр. Вільний