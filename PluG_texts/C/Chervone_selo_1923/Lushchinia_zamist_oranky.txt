Лущіння замісць оранки.
Коли скот пасеться на паровому парі при пізній оранці пару, грунт до часу оранки дуже збивається і висушується остілко, що плуг не йде в землю. 
Коли ж оранку і можна робити, то скиби не кришаться, лягають великим груддям, або задернілими шматками, які потім трудно розбиваються боронами і 
культіваторами. Зрозуміло, що гній заораний в таку землю перетліває по волі і не зовсім. Щоб виробити таку груддясту оранку доводиться скородити 
її в 4 — 6 слідів, а то й більше. Таке скородіння дає мало корнети. Воно роспорошуе горішній шар грунту, який потім після дощу легко вкривається 
шкуриною. А ця шкурина не пропускає в землю повітря, потрібного для перетлівання гною. Крім того, така шкурина сприяє висиханню землі і не 
пропускає у грунт дощових вод. Зрозуміло, що в такому, зле обробленому, грунті скупчування істинних річевин, потрібних для хорошого росту озимини, 
провадиться повільно.
Лущіння пару. Щоб поліпшити обробіток пізнього пару, досвідні станції рають робити так: Коли з якоїсь причини пар не можна одразу переорати на 
повну глибину, себто вершків на 3, рають полущитити поле вершків на l 1/2 завглибшки. Таке лущіння можна зробити четирьохлемішниками, дісковою 
бороною (рандалем), або навіть культіваторами з плискуватими ножами, або лапами замісць зубків. Такою обробкою будуть підрізані бур'яни. Потім 
горішній пухкий шар не дасть випарюватись воді в повітря. В підпушений грунт легше проходить вода, коли після лущіння пройдуть дощі. Нарешті в 
підпушену землю буде легко проходити повітря, необхідне для життя бактерій, які роскладають гній і готують їжу рослинам. На полущеному до оранки 
полі, грунт стає вохкішим навіть і тоді коли не було дощів, бо вода піднімається в ріллю з нижчих шарів грунту.
Полущене поле краще ореться і скиби роспадаються на дрібні грудочки. Гній вивезений на пропущений пар добре і рівномірно заорюється. По данним 
Полтавської досвідньоі станції, на нізньому пару мали жита 90 пудів і пшениці 59 пудів з десятини. На пізньому ж пару, горішній шар, який до 
глибокої оранки двічі лущився, мали жита 112 пудів і пшениці 86 пудів з десятини. Таким чином, в умовах Полтавщини,лущіння дало прибавку врожаю 
жита 22 пуди і пшениці 27 пудів з десятини.
Лущіння зайнятого пару. Не меншу користь робить і лущіння пару зайнятого кормовими травами — озимою і яровою вікою, конюшиною, еспарцетом і инш. 
Щоб по занятому пару мати добрий врожай озимого, треба поле зараз же після уборки трави зорати, аби грунт не висихав. Але не завше можна зробити 
глибоку оранку за иншими господарськими роботами. В такому разі треба негаючи часу полущити поле. Ця робота робиться далеко швидче, бо за день 
можна пролущити до 4 дес. Глибоку ж оранку можна одкласти на 2 — 3 тиждні. На Харьківській досвідній станції врожай жита по яровій віці був при 
ріжних способах обробки такий: На глибокій оранці, зробленій слідом за уборкою віки, мали 101 пуд жита з десятини, а по лущеному за вікою полю і 
по глибокій оранці в кінці липня мали жита 81 пудів з десятини. Таким чином лущіння зберігло 17 пудів зерна з десятини. З сказаного видно, що 
коли хлібороб не має можливости рано зорати на пар і виробити, як слід поле, поки воно не пересохло і не збилось, він лущінням може зменшити 
шкідливий вплив пізньої оранки на врожаї і мати добрий врожай озимого хліба. 