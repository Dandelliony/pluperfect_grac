ЯКОЇ ПОГОДИ СПОДІВАТИСЯ В ОСЕНИ.
Дощі в липні місяці дали грунтові багато вохкости, через що покращали пізні ярові посіви, як просо, гречка й т. инш. — Картопля на Полтавщині 
в задовольняючому стані. — Цукровий буряк пошкоджений зовсім мало і недостачі цукору не буде — ОСІНЬ ЦЬОГО РОКУ ПРИЙДЕ РАНО, ОТЖЕ ЗАСІВАТИ 
ОЗИМИНУ ТРЕБА ДО 28 СЕРПНЯ ПО НОВ. СТИЛЮ.
З 1 по 6 липня була спека, але ж менша як з початку червня. Тепломір поверхні грунту показував тільки біля 60 градусів, а з початку червня 
була температура й до 70 градусів. Зразу з 6-го липня північна частина України була під обложними дощами, а згодом і вся Україна. Така 
погода зробилась тому, що ціклони пішли з Балтійського моря до Азовського. Почались дощі й температура зразу спала. Так, що в другі десять 
день в західній частині Полтавщини стало на 4 градуса холодніш ніж буває що року в липні, а в східній частині Полтавщини холодніш на 3 
градуса. Завдяки такій погоді в Роменській окрузі було дошу на 100 відсотків більш ніж буває в липні, в Прилуцькій окрузі на північ від 
Опішні на 100 відсотків більш нормального, а далі на південь на 70 відсотків більш нормального, також й на Червоногородщині. Таким чином, 
губерня одержала, опадів пересічно на 100 — 70 відсотків більш нормального й коли брати до уваги, що й вппарення було на 50 відсотків менш 
нормального, то віхкість грунту можливо рахувати стала більшії менш нормального. Стан пізніх посівів. Через такий стан погоди піздні ярові, 
як от: просо, гречка значно поліпшились — просо на Полтавщині стало по більшости вище від середнього, те ж саме спостерігалось і з гречкою: 
З Червоногородщини повідомляють, що сояшники значно поліпшились, а місцямі й досить добрі. Картопля на Полтавщині по більшости в задовольняючому 
стані. Пшеничка середня, місцями більше від середнього. Що торкається цукрового буряка, то по відомостях, які у нас маються можливо сказати, 
що загалом плантації цукрового буряка на Полтавщині значно поліпшились: із Згурівського району повідомляють, що цукровий буряк в цілком 
задовольняючому стані, теж саме й в Зіньківському районі. З Червоногородського пишуть що цукровий буряк у доброму стані. Отже цукор в цьому 
році у нас буде, про це нічого турбуватись. Правда до 25 відсотків всього засіву цукрового буряка згинуло: його винищили довгоносик, блоха 
й головним чином спека, але ж треба мати на увазі, що в біжучому році приблизно сіяли до 50 відсотків більше ніж в минулому році, а крім 
цього в сучасний мент стан цукрових плантацій досить добрий. Коли зараз в кооперативах видають цукор по нормах, то це виникає тільки завдяки 
неорганізованности розпорядчих установ, які не передбачали сезону варки, варення й крім цього завдяки апетитові спекулянтів, які хотять 
заробити з посухи й підвищують ціни на цукор місцями до 40 — 50 коп. за фунт. Треба це мати на увазі, бо й цукру буде досить, і він
мабуть буде навіть дешевше ніж тепер. Баштани завдяки дощу, досить добрі. Передбачається погода в осени 1924 р Вчені люде передбачають, що 
перша половина серпня буде з дощем, а далі буде може суха погода й рано прийдуть морози та зима. Таким чином, погода в осінню добу біжучого 
року, буде протилежна тій що була минулої осени. Взагалі Полтавська досвідня станція рекомондує сіяти жито та озиму пшеницю біля 28 серпня 
по новому стилю (себ то після першої Пречистої). Так радить досвідня станція тому, що як раз біля цього часу скінчає літати гесенська та 
швецька муха й таким чином, вона не може викласти свої яйця в озимину. По досвідам Полтавської сіл - госп. станції, в цьому році, гесенської 
та швецької мухи було в літо мало й можливо сподіватися, що її біля 28 серпня в біжучому році буде мало. Отже з посівами озимини спізнятися 
не можна, особливо з житом ні в якому разі. Не треба турбуватися, що яку частину озимини з'їсть муха, коли спізнитися, то жито до холодів 
не піде в кущ і врожай в літо 1925 року буде кепський. Що торкається озимої пшениці, то її сіяти можливо пізніш бо пшениця дуже кущиться й 
у весінню добу. М. Самбікін.