Четверта сесія Всеукраїнського Центр. Виконавчого Комітету.
З 1 по 4 жовтня у Харкові відбулася четверта сесія Всеукраїнського Центральн. Виконавчого Комітету. З питань, які розглянуто було на сесії, 
треба відзначити найголовніше питання про землеустрій. Після докладу Народнього Комісара Земельних Справ тов. Клименка по цьому питанню, 
сесією ухвалено ось таку постанову:
Постанова сесії „про землеустрій". Робітниче селянська революція передала всю нетрудову землю в користування трудящим, остаточно скасувала 
поміщицьке землеволодіння і кріпацько-невільницькі відносини на селі. Рівнопередільчий період, в земельній революції, зараз скінчився й 
тепер перед органами Радянської влади і трудовим селянством стоїть важливе завдання господарсько-правильного устрою села, за поміччю як 
найшвидчого проведення внутрішньо-сільського землеустрою. Коли скінчений попередній росподіл земель, з одного боку, і видання Земельного 
Кодексу - з другого боку, надали виразности і сталости трудовому землекористуванню, коли утворилися умови, що забезпечують можливість 
розвитку трудового господарювання, тоді особливо гостро виявляються в селянському господарстві всі невигоди теперішнього землекористування. 
Надзвичайно заплутане черезполосся, далеко - земелля, що повстало в селянському господарстві ще після реформи 61 року, існують і досі. 
Відновлення внутрішнього і почасти зовнішнього ринку утворило потрібні стимули розвитку селянського господарства, а земельне законодавство 
дає йому сталі земельні порядки. Одначе, в значній групі селянських господарств, що дістали прирізку землі наслідком революції (незаможники) 
головну перешкоду господарському відрожденню становить надмірне черезполосся. А тому Радянська влада повинна звернути головну увагу на 
землеустрій цих господарств, допомогаючи переходові їх до найбільш досконалих форм землекористування (колективи, грімадський плодозмін), 
утворюючи внутрішнє сільський землеустрій, насамперед, по тих районах, де нарізуються землі для державної сільськогосподарської промисловости, 
міст, лісового фонду, де земельні відношення найбільше заплутані. Щоб здійснити це, треба, даючи селянам зазначених районів кредит для 
землеустрою, упорядковувати землеустрій в обов'язковому порядкові. Незаможники і все трудове селянство повинні виявити в справах землеустрою 
найбільшу ініціятиву і земельні органи здійснувати, використовуючи всі сили і матеріяльні засоби, в плановому порядкові землеустрійні 
роботи і організації широкого кредиту селянству на впорядковання цих робіт. Негайний початок роботи в галузі внутрішнього сільського 
землеустрію на підставі здорових прагнень усього трудящого і головним чином незаможнього селянства до колективних форм землекористування 
буде підвалиною для утворення міцної сталости в селянському господарстві, остаточної ліквідації всіх невигод землекористування і збільшення 
продуктивности селянського господарства. Правильний землеустрій на селі буде доброю запорукою єднання міста з селом. Закликаючи все трудове 
селянство до активної участи в справі проведення внутрішньо сільського землеустрою в плановому порядкові і стоючи по всяк час иа сторожі 
інтересів незаможнього селянства, 4-та Сесія ВУЦВК'а, заслухавши доклад Народнього Комісаріята Земельних Справ про землеустрій, постановляє: 
1. Визнати, що плановий землеустрій є основна робота першорядного державного значіння в справі відновлення сільського господарства 
республіки. План землеустрою на найближчі роки, ухвалений РНК 14/IX 1923 року затвердити. 2. З метою підвищення інтенсивности селянського 
господарства, запропонувати Наркомземові роботи в справі внутрішнєсільського землеустрою з'осередити перш за все в тих районах, де 
нарізуються землі для цукрової і спиртової промисловости, радгоспів, міст і лісфонду, а також в місцях малоземелля, де спостерігається 
плутанина у земельних відносинах. 3. Надаючи величезного політичного та економичного значіння справі утворення всіх родів колективних форм 
землекористування визнати за потрібне внутрішнє сільський землеустрій проводити так, щоб перехід до колективних форм землекористування 
окремих груп селянства не втворив грунтовних змін у землекористуванню землевпорядкованих селищ. 4. Запропонувати Раднаркомземові найближчими 
часами розглянути плян кредитування в справі внутрішнього сільського землеустрою.
5. Позики на землеустрій видавати переважно групам землекористувачів, що переходять на колективну обробку землі, правильний громадський 
плодозмін і з них в першу чергу — незаможним селянам, 6. Запропонувати Наркомземові, на підставі правильного вивчення наслідків річної 
роботи в галузі землеустрою, з'ясувати можливість зменшення плати за роботу по внутрішньо-сільському землеустрою. 7. Роботи по утворенню 
колонізаційного фонду визнати за першорядні і доручити Раднаркомові потрібні на впорядкування іх, згідно з планом роботи, кредити видавати 
вчасно. 8. Відповідно 224 арт. Земельного Кодексу, роспочати з осени 1924 року переселення господарсько сталих груп селянства і великих 
незаможницьких колективів із землевпорядкованих районів губєрнь аграрного переселення на цілком підготовані що до землеустрою і міліорації 
дільниці колонізаційного фонду, пильно стежучи за додержанням усіх пільг, наданих по закону переселенцям. 9. Запропонувати всім Губвиконкомам 
вжити заходів до негайної організації комітетів спомогання роботам по землеустрою, затвердженим Раднаркомом. 10. З метою як найбільшого 
залучення робітниче-селянських мас до самих робіт що до землеустрою визнати на потрібно підготовляти техників землевпорядників, головним 
чином, із робітників і селян, і за для цього заклати при землеустрійчих школах Робфаки. 11. Доручити Наркомземові докладно, на підставі 
досвіду місць, визначити практику пристосування Земельного Кодекса і свої думки в цій справі подати на обміркування одній із найближчих 
чергових сесій ВУЦВК'у.
Збірка законів про ліси на Україні. Потім того тов. Клименко обійшов справу лісового господарства У. С. Р. Р. Тим часом, говорить доповідач, 
як у Росії число десятин лісової площі становить аж 32 відсотки, тоб-то за малим не третину цілої земельної площі на Україні лісова площа 
тільки 7 відсотків земельної площі. Це тільки 13-14-а частина загальної площі Української Республіки. Тим-то до справи лісового господарства 
ми повинні як найсерйозніш поставитися, тим більше, що останніх років ліси наші нещадно вирубувались і крались. Коли і далі в нас так 
нищитимуть ліси за 5 років жоднісінького старого дерева не залишиться. А тим часом ми знаємо, що ліси — величезну вагу для першої ліпшої 
країни мають, бо зберігають вохкість, ріки, то-що. В тій збірці законів (кодекс) про лісове господарство, - говорить Наркомзем, що ми 
пропонуємо обміркувати, — звернуто велику увагу на справу охорони лісів. Що до наступного 1923 — 1924 року, то за словами допові дача, 
Народній Комісаріят Справ Земельних має на думці передати селянству 500 тисяч десятин лісової площі, тим часом, як до революції воно мало 
тільки 300 тисяч десятин. На місцях мають скластися спеціяльні комісії, що охоронятимуть ліси. Після недовгого обміркування збірки лісових 
законів і прикінцевого слова тов. Клименка Сесія затвердила вищезазначеного закона.
Про підсумки районування. Заслухавши доповідь тов. Черлюнчакевича про підсумки районування, Сесія ухвалила. Резолюцію в справі районування 
України. 1. Визнати, що переведена реформа досягла своєї мети: радянський апарат скорочено, зменшено, зміцнено та наближено до населення. 
2. Визнати за непорушну постанову ІІ сесії від 12 березня ц. р., що визнала за можливе лишень часткові зміни у ствердженому нею поділі. 
3. Ствердити постанову II сесії про те, щоб як найскорше полагодити в загально союзному порядкові справу про зміну кордонів сумежних з 
РСФРР губерень, щоб виправити прикордонні линії та правильніше збудувати округи УСРР на економичній підвалині 4. В справі організації 
районів та сільрад вжити найрішучих заходів: а) до рівномірного росподілу оселених пунктів по сільрадах та сільрад по районах, вважаючи при 
цьому на національний склад населення, 6) до цього, щоб межі адміністративних одиниць відповідали межам земельних громад, що встановлюються 
в порядкові землеустрою. За для цього потрібно погоджувати роботу місцевих адм. тер. комісій з роботою землеустрійних та инших планових 
комісій. 5. Визнати за потрібне зробити перевірку правильности вибору центру для кожного з районів та сільрад. 6. Визнати за можливе не 
додержуватися вказівки про те, щоб при утворенні районів не розбивати старих волостів, тільки тоді, коли само населення та місцеві Ради 
порушують питання про те, щоб перенести те чи инше село з одного району в инший, і холи без такого переносу неможливо правильно обрати 
адміністративний центр району. 7. Визнати за потрібне під час теперішньої перевиборної кампанії виявляти думки, бажання та скарги виборців 
що до районування. Ці побажання потрібно реєструвати та надсилати до окружних адм.-тер. комисій з висновком Райвиконкому. 8. Пророблені та 
з відповідними доказами заяви місць про бажані зміни в теперішньому адм.-тер. поділі з висновком пре-Bідіі Губвиконкому повинні бути 
надіслані до ЦАТК до 1-го січня 1924 року. 9. Запропонувати всім губвиконкомам, що не видали справочники, які відповідають новому 
районуванню, видати їх. 10. Доручити Нар. Ком. Внутр. Справ разом з Уповнаркомпочтелем розробити проект нормальної сітки почтово-телеграфних 
установ та телефонів, відповідно до нових адміністративних центрів та потреб низового апарату. 11. Визнати за бажане перевести по ріжних 
характером та типом округах виборочного соціяльно-економичного обслідування окремих районів з тим, щоб виявити наслідки переведеного 
районування в госпорадчому відношенні.