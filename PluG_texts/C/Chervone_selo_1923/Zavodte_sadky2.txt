Заводьте садки.
Сівба на садибі садових дерев. Сіють насіння на садовий питомник, звичайно, в-осени, коли починаються невеликі морозці, тому що в цім 
випадкові на весні потрібується менше поливання, але після посіву грядки треба берегти, не можна пускати ні курей, ні гусей, ні иншої якої 
птиці чи худоби. Краще всього сіяти в-осени, тільки грядки треба вкривати чи хворостом, чи яким хмизом, щоб закрити насіння від курей. На 
зиму, щоб миші не могли поїсти насіння, грядки треба обкопувати ровцем в півтора аршини глибиною. Сніг із ровців, поки земля добре не 
замерзне, треба вигортувати. Земля для грядок, на яких думають сіяти, повинна буть перекопана за рік до засіву глибиною в 6 вершк., гарно 
згноєна, очищена від коріння, пирію та инших бур'янів. Потім її можна вжити під город, але перед посівом верхній шар треба ще раз перекопати, 
заскородити граблями і потім розбивати на грядки в півтора арш. ширини. Грядки треба робити так, щоб один кинець був на північ, а другий
на південь, щоб не були вище доріжок; в противнім разі вода з грядок буде стікати, а це вже велика хиба. В поперек (инакше полоть буде тяжче) 
грядок, на 5-6 верш, одна від одної проводять борозенки глибиною в 1 верш, і в них сіють насіння яблунь та груш, на 1/4 вершка одно від одного; 
чим насіння буде гірш, тим посів повинен бути густіш. Коли насіння розсіяне, його вкривають на піввершка чорноземлею, що була під кучами 
гною. В наслідок поливання та дощів споживні частки його ввіссуться в землю і сіянці виростуть тоді мицні. Весняні засіви належить поливати 
крізь віник і до з'явлення першіх сходів укрити листям або соломою. Все вищезгадане про сівбу можна віднести до зерна: яблуні, груші і т. ин. 
Камінці слив, вишень, абрикосів та ин. надмірно хутко позбавляються в сухому повітрі свіжости, а тому краще всього їх сіяти відразу після 
збору плодів і прямо з м'якіттю. Коли ж посіяти з м'якіттю не вдалось, то камінці зберігають в сирому піскові. Для цього квітковий тазок 
(краще всього), в який насипають на дно не багато піску, на пісок кладуть шар камінців, потім знову вкривають піском, знову шар, камінців і 
т. д., аж поки будіг повний. Пісок треба поливати щодня. Коли надійде місяць лютий камінці пересаджують в инші посудини і, вкривши піском, 
поливають аж поки камінці не почнуть проростать. Тоді їх виносять на грядку, розсаджуючи на вершок одно від одного і небагато глибше від 
зерна. Садити треба в землю вохку і крім того треба поливати. Коли сіянці покажуться на світ і, можливо, що будуть густі, то вони будуть 
глушити одне одного, надмірно тягтись у гору й виростуть слабі, негодні. А щоб уникнути цього, належить частину сіянців пересадити в той час, 
коли в них покажуться ще тільки 2 листики. Садівник Мих. Лавренно.