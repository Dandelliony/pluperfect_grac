Поради агронома.
(Сільсько-господарські роботи в грудні). Яка шкода від пасьби скота на озимині. В грудні сільському господареві значно менше роботи, ніж в 
других місяцях року. Головнійших робот - польових майже й зовсім нема. Тільки у дуже теплі зіми і як цього року, наприклад, коли існує 
небезпека, що озимина переросте в стебло (стрілку) треба її трохи надкосити, але з обережністю, щоб не перекосити, бо добре розвинені сходи 
не так гинуть від морозів, як благенькі (кволі). Через це підкошувати треба лише надто високі та густі руна, а ні в якому разі не можна 
випасувати озимину худобою, як це, на превеликий жаль, робиться майже не по всій Україні... Раніш таке пасовисько було не кожного року, а 
тілько тоді, як цьому сприяла погода — було сухо на дворі, на озимині твердо, не грюзько. Тоді — пасли тілько великий рогатий скот, з 
обережністю — попаски, щоб худоба успіла поз'їдати тільки вершки озимих рун, та не дуже їх потоптала. Така обережність необхідна для того, 
щоб не попсувати озимини з осени і тим не зменшити врожаю по весні. Од такого обережного (під доглядом) випасування озимини — шкода була не 
дуже велика, врожай зменшався тільки на 10 — 20 відсотків, але хазяїн зберігав багатенько коштовного сухого корму. Але така обережна пасьба 
скоту на озимині бував рідко, а найбільш пасуть не тілько на гарних, густих та високих рунах озимини, в добру суху добу, а пасуть скрізь, 
без належного догляду й оберєжности, в усяку добу; пасуть не тілько великий рогатий скот, але й коні та вівці, які знищують до щенту, 
вибивають ногами та викачують, лежачи, мов на тирлі! Шкоду од такого недбалого випасувания озимини бачуть усі, на власні очі, але не усім 
відомо, через що воно так трапилось... Коли вирвати із землі молоду рослину озимини, то побачимо, що з початку, ще з осини у неї виросли, 
т. зв., перші („первичньіе“) корінця, які живуть недовгий час, гинуть, а на їх місце з'являються другі („вторичньте") корінця, які годують 
рослини та живуть вже з ними, аж до їх загину. Те місце, де в рослини виходе листячко та стебло, зветься „вузлом кущіння", воно найбільш 
властиве („свойствєнно") озимим хлібам, значно менше деяким яровим. З вузла кущіння у озимих виходе багато стеблів (иноді, при дуже гарних 
умовах росту аж до 70). Поки рослина добре не укорінилась, корінця ще маленькі та не міцно обплели землю — вузол кущіння сидить біля поверху 
землі. Як що корінця вже добре розрослись у землі то вони притягають за собою до долу вузол кущіння, мов би ховаючи його глибше у землю. 
Через це, як худоба буде пастися на благеньких озимих, то вона поз'їда одночасно з листячком вузли кущіння, повисмикує рослини з землі, та 
так затопче їх, що рослини загинуть, або дуже заслабнуть. Найбільшу шкоду озимині роблять вівці та коні, які скушують її біля самої землі. 
Досвідними станціями та окремими свідомими хазяїнами вже давно добре підрахована шкода од пасьби скота на озимини, через це вони й радять 
пасти худобу тільки при небезпеці, що руна озимих переростуть та підуть у стебло. Але й тоді ліпше (коли в змога) косити озимину, та скошену 
давати скоту. Тоді Є ще та користь, що озимина значно менше витопчується, ніж при пасьбі. Агроном.