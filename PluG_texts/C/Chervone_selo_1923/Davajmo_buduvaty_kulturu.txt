Даваймо будувати клясову украінську культуру.
Царський уряд, поряд з иншими важкими наслідками клятого устрою поміщиків та капіталістів, залишив робітниче-селянській владі страшенно заплутану 
справу з національним питанням. Бажаючії, якомога, міцніше стягнути ярмо на шиї працюючої маси, уряд царя та дворян пригноблював культуру 
нечисленних національностей, що заселювали царьську Росію. На Україні, на Кавказі, в Білорусії, в Латвії, Литві, Польщі і т. и. скрізь були 
настановлені урядовці дворяне, які переслідували прояви національної культури, забороняли розмову рідною мовою в державних установах і т. и. 
Буржуазний тимчасовий уряд Керенщини, на словах обіцяючи самовизначення народностів був Російської імперії, на ділі продовжував великодержавну 
політику царя. Це і викликало у нас, на Україні, рух за утворення самостійної української держави. Стремління селянства до утворення самостійної 
України було цілком зрозуміло, як що згадати ті утиски, які робилися трудовим масам нашої країни. Але горе в тім, що національні інтереси 
трудового селянства пробували використати українські поміщики (хлібороби при гетьмані Скоропадськім), і виразники волі куркулів та буржуазії — 
петлюрівці та инша подібна публіка. Робітнича кляса і трудове селянство України не пішли з своїми клятими ворогами, що з жадобою чекали на 
повернення відібраних у них революцією земель та заводів. Трудівники України закріпили владу Рад і вирішили жити в братній і тісній спільці 
тільки з Радянськими Республіками - Росією, Грузією, Арменією і т. и. Російські робітники і селяне в міру своїх сил допомогали нам будувати свою 
Радянську владу. Але в той же час старі урядовці, які залізли в наші установи, і частина робітників, що ще не зовсім видужала від царської 
спадщини великодержавної російської хвороби, розстроювали наші лави. Головотяпи шкодили Радянській владі, часто порушаючи національні інтереси 
українського селянства. Бачучи, що головотяпством деяких урядовців користуються у нас на Україні жовто-блакитні петлюровці, на Кавказі та в инших 
Радянських Республіках — кавказькі та иншного колюру петлюровці, Коммуністична партія, яко єдина оборониця працюючих і всіх пригнобленних 
народностів, на свойому 12-му з'їзді ухвалила низку практичних постанов, що торкаються розвитку національної культури. Всі ці постанови будуть у 
нас, наприклад на Полтавщині, як і в инших губерніях України переводитися в життя таким чином. Всі наші Радянські установи перейдуть на українську 
мову. Радянська Влада буде всякими засобами розвивати українську культуру і суворо буде карати тих, хто буде намагатися перешкоджувати цьому 
розвиткові. Звичайно, Радянська Влада не зробить так, як це робили гетьман і петлюрівці, які в одну ніч перемальовували вивіски на українську 
мову і гадали що вони цим будують українську культуру. Ми на протязі шости місяців і не довше як на протязі року примусимо наших урядовців 
грунтовно вивчити українську мову. Вищі школи в найближчі часи перейдуть до викладання українською мовою. Курс на українізаацію взято рішуче і 
твердо. Всім спробам прояви великодержавного російського шовінізма буде покладено кінець. В той же час ми ждемо і в праві вимотати від всього 
нашого селянства і особливо від сільської інтелігенції, щоб і петлюрівський шовінізм, який де-не-де ще отруює думку трудового селянства, був 
остаточно зліквідований. Даваймо загальними зусиллями робітників, селян та трудової інтелігенції будувати свою клясову українську культуру.