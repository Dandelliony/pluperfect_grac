Страхування майна кооперованного населення.
Декретом РНК за 25 — XI 1921 р. встановлено державне страхування майна. В ст. 6 цього декрету сказано, що „кооперативні організації мають 
право замісць обов'язкового державного страхування організувати взаємне страхування власного майна від стихійного лиха з правом самостійно 
встановляти форми, рід страхування, тарифи". Незабаром, після оповіщення цього декрету, в кооперативних колах порушено було справу про 
зміну цієї статі декрету, щоб кооперації дати право страхувати майно не тільки кооперативних організацій, а й самого кооперативного 
населення. В цій справі подано прохання РНК 23 травня 1922 року; спочатку турбувалося про це Страхове Управління БУКС, а потім орган 
кооперативного страхування Республіки Коопстрах". Справу в свій час оговорено у Вукораді, при чому тут проводилась думка, що державне, 
кооперативне й приватне господарство в процесі господарьского виробництва и виміни творить і збагачується реальними цінностями. Забезпечити 
ці ціннооти від нещасливих випадків це обов'язок Держави, громадських організацій і приватних осіб. Інстітут страхування і є організація, 
що має служити цій справі. Кооперація в процесі відродження державного господарства поставлена Державою на певне місце, але одна галузь 
кооперативної роботи — страхове діло не поставлена на відповідне місце. Тим часом, щоб досягти найкращих наслідків господарської діяльности 
держави й кооперативного населення, слід в основу страхування майна покласти самодіяльність і взаємодопомогу населення. Одне з головних 
завдань всякого страхування є не тільки відшкодування збитків, а й переведення в життя багатьох заходів культурно економичного характеру, 
якими можна запобігти лихові. Переведення цих заходів буде тоді найдоцільніше, коли тут братиме участь саме населення. Досить згадати 
пожежі, загибель худоби й ин., щоб з'ясувати собі, яке велике значіння має самодіяльність населення і роля кооперації в організації 
населення. От оці, загалом, моменти й покладено було в основу, коли Вукорада обговорювала страхову справу. По обговоренні ухвалено було, що 
в тій мірі, якій страхування є одна з форм взаємодопомоги, а метод кооперування й колєктівізації страхового діла може дати такі ж успішні 
наслідки, як і в инших галузях кооперативноі роботи — кооперації треба дати право страхувати майно кооперативного населення по принціпу 
взаємности. Вукорада пропонує також звільнити членів кооперативних організацій, що страхують своє майно в кооперативних органах, від 
обов'язкового страхування хуванні. Окрім того, Вукорада пропонує дозволити взаємне перестрахування кооиера ції Республіки в кооперативних 
страхових организаціях ССРР, поряд з перестраховкою в Держстрахуванні.