П'ятирічча РКСМ й селянська молодь.
29 жовтня минає 5 років, коли робітнича молодь стала організовано до боротьби за революцію, на захист Жовтня. Робітнича молодь перша почула 
на собі визиск капіталіста та фабриканта й тому ще до революції розпочала боротися за свої права, організовуючи гуртки, колективи та спілки. 
Такими були спілки молоді: в Миколаїві, в Київі й по инших промислових містах. Імперіялістична війна, що забрала робітників з заводів і 
фабрик на фронт, допомогла в організації молоді, покликавши її працювати на заводи. Тут, організовані у великий робочий колектив, юнаки 
змогли добре організуватися. Ще в жовтневі дні в Росії нараховувалося до 20.000 організованої робітничої молоді, а зараз організовано у 
РКСМ до 420.000. Значну кількість складають тут представники села. Коли закипіла після Жовтневої Революції клясова боротьба, повставші 
робітники мали захищатися від панства, боронити революцію. Але з часом ця клясова боротьба перекинулася й на село. Прокинулося воно; не 
народ, а багаті й бідні розпояали боротьбу не на життя, а на смерть. В цей час ідеї РКСМ досягають широких кол села й на селі безупинно 
ростуть комуністичні спілки молоді. Молодь села організовувалася на селі з рушницею в руках. Особливо у нас це тяглося від 17 року й до 
самого 20 — 21 років. Далі, коли стихла клясова боротьба, коли було подавлено ворогів революції спільними силами робітників й селян й силами 
робітниче-селянської молоді, тоді РКСМ кинув гасло: „Від обрізу до Маркса", „гризти граніт" молодими зубами розпочали десятки тисяч комунарів. 
Йде уперта боротьба за підняття культурного рівня цієї спілки й кожного комсомольця. Але КСМ працює не лише в тісному колі своїх членів, а 
свій вплив розкидає широко за межі комсомольських організацій. На селі виростають клуби, селянські будинки, хати читальні і активною їх 
силою безперечно з'являються організації КСМ, які працюють в них. РКСМ веде глибоку й велику роботу на селі по підняттю культурної й політичної 
свідомости мас й з'окрема працює серед молоді. Наші клуби переповнені позапартійною молоддю, на зборах допризивників Комсомол розпочав і 
веде організовану ліквідацію політичної неграмотности молодих селянських товаришів. Треба сказати більше. Немає жодної роботи на селі, коли 
це торкається освіти селян, чи праці в економичних організаціях, де-б не приймали активної участи члени КСМ. За п'ять років істнування РКСМ 
пустив глибокі коріння в наше незаможньо-батрацьке село, з'являючись його керовником. Ще треба висвітити одно важливе питання в наших 
українських умовах. Це національне, яке, завдяки несвідомости селянської молоді, часто збивало її з пантелику, коли бідняцька молодь йшла 
за всякими авантурниками (правда, не багато, але було). Й тут КСМ став на допомогу: вірне освітлення національного питання на селі нашими 
комсомольськими організаціями дало багатьом молодим т.т. орієнтуватись вірно в цьому питанні. Праця в школах, на ріжних курсах, в сільсько-господарчих
 школах, навіть організація з'окрема комун молоді, ось сьогодня, що робе РКСМ на селі. Ще багато в роботи, яку переводять наші 
організації на селі, але за браком місця переказати не можна. Гр. Е-к.