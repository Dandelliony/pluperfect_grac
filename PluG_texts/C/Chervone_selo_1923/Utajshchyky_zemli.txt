Утайщики землі.
Складання списків платників єдиного сільсько-господ. податку по Полтавщині закінчилось. Загалом за цей рік дуже великої утайки землі, як це було 
минулого року, по нашій губерні немає. Та все ж утайщики є. Найбільше утаєної землі в Кремінчуцькій окрузі. Велика утайка є також в Золотоношській, 
головним чином, по Гільм'язівському районі, а найбільше в самому селі Гільм'язовім. Більшість утайки цього року з'язана з тим, що землі цілих 
районів та сел, після районування, прикріплені до нових округ та районів. Контрольні цифри із-за цього трохи переплутались і з цього користуються 
злосні утайщики. Ми вважаємо, що з такими утайщиками боротися мусять самі селяне. Утайщик не тільки чинить велику шкоду Радянській державі в 
цілому, він є ще й злісним ворогом свого ж таки чесного й совісного сусіди, односельчанина. При масовій утайці землі, Радянська влада в інтересах 
всієї держави, в інтересах всіх робочих і селян, може бути змушена завести колективну (кругову) відповідальність всієї сільської громади за утаєну 
землю. Це, звичайно, буде лише шкодою для совісних та ретельних господарів. І що ж з цього виходить? Ну, скажемо, селянин Хоменко правдиво показав 
кількість їдців та земні в своєму господарстві. Завели колективну відповідальність за утайку. І, на ж тобі, — Хоменко розплачується за гріхи своїх 
нечесних сусід. Звичайно, кожен селянин проти того, щоб відповідати за вчинки свого сусіди. Тому кожен чесний селянин і зацікавлений в тім, щоби 
не було утайщиків. Він краще від усякого контролю знає проте, скілько його сусіда має землі на господарстві, та яка у нього сім'я. Тому він і 
повинен заявити у свою Сельраду про утайщика-сусіду. Жодного утайщика не повинно бути в цьому році. Геть колективну відповідальність! Геть 
утайщиків землі і їдців! Матвій Безрідний.