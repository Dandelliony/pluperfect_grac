Оттак були вскочили!..
Гляди: допис до „Гол Труда" Ч. 268 (1009). Сиділи й балакали. Чесна бесіда. На столі, як водиться, пляшечка й закуска до неї. Петро Данилович 
Повалій господар хати. Поважний, дебелий. Видно, що хазяїн, не то що ті комзлидні нещасні. Гості в нього те ж не аби хто. Бачите, оцей в 
піджаку, навіть, комірці білі зодяг. Це титар. А той, що он вже десяту чарку хилить, це крамар. Гарний чолов'яга, і дешево торгує. На копійці 
три копійки заробляє. Так що ж? Треба ж і йому з чогось жити. Скаржиться Петро Данилович. Ех, і погано стало жити. Та воно тепер легше. Хоч 
торгувати дозволили, а то зовсім, було, пропадай. Торгувати, то торгувати, а от на церкву божую завзялися. Такі утиски і все ті комзлидні 
кляті, — це каже титар. І не кажіть, Ограпе Платоновичу, я ось торгую собі помаленьку, не з'їм як слід, ніч не досплю, для них же дбаю. 
Легко думаєте? А вони заходилися хліб мені перебивати: про кооператив, бач, балакає де хто вже, що б одкрити. А мені, думаєте, не дошкулили? — 
трохи не плаче господар — позабірали майже всю землю, а десятин 400 було. Та ще так і шукають зачипки, щоб дужче зашкулити. Це за те, що 
старшиною був... Кажуть — лихий був... Я ж службу справляв... Ох, господи, господи... А скільки податку заплатить довелось. По 300 за пуд 
брали. Несправедливість пішла на світі. Зауважив титар. От, кажуть, Ленін видужав. Воно б слід і зменшити податок. Пам'ятаєте, як колись 
велося, родився там у царя син, зразу маніхвест, а там: „Вєркоподданим моїм дарую"... і пишуть усякі льготи. Тут крамар зареготав. Чого ви? 
образився титар. Ой і придумав же я штукенцію, от і можна ж підвезти возика комзлидням! — А сам регоче, аж труситься. Та кажіт бо хутчій, а 
то... от іще чоловік. Ху... отдихнув крамар. А штука така: треба чутку пустить, що в Леніна син народився, і в місті податок прийматимуть 
не по 300 за пуд, а по 70 карб. Льгота значить, і так тільки три дні. Оце добре! Ой як посунуть усі в город, тай й дурно проїздяться! аж 
скрикнув Петро Данилович: тільки ж усім брехать в одно. Випили приятелі ще по одній за успіх справи... Довго ще пили та гомоніли.
У ранці вже все село знало, що в Лєніна син народився, і що податок зменшено. Говорили, наче з виконкомі районовому є наказ. Тітка Палажка 
божилася, що в церкві маніхвеста митатимуть, молебінь правити будуть. Наші хлопці, замісць послати до району перевірити чутку, узяли гроші 
збірати, коні запрягати, щоб дурно часу не гаяти та слушного випадку не прогавити. Це тобі не жарт учетверо менше заплатить можна! Хтось 
згадав послати вершника до району, перевірити; де там — не схотіли. — Ну його к бісу, час гаяти! А там такі щирі служаки сидять, що може 
навмисне наказ приховають, аби цілком увесь податок здерти. Опівдня вирушили. Величезна валка. До міста далеко. Треба проїхати низку сел і 
хуторів. Ідуть. Один одного випередити стараються. Люди скрізь питають: Що це значить? Податок їдемо здавать! Льгота. Син у Лєніна народився! 
Чухають потилиці, ті що вже заплатили зповна. Збіраються в дорогу, ті що не платили ще. Ідуть, пнуться! Дарма, що дощ та болота, та вітрило 
такий, що з ніг збиває... Приїхали до міста. Знайшли фінвідділ, Вийшли, питають їх: „Що це податок привезли?" Еге! Звідки вас так багато? 
Із села Ш...! Тут вийшов якийсь, видно, комісар. Подивився й почав промову говорити. Називає їх „свідомими громадянами", „підпорою республіки" 
згадував про спілку села з містом. Довго, гарно говорив. „Ну, виконуйте свій обов'язок, платіть!" Перша черга випала на Петра Пустохату. 
Оце значить з мене 15 пудів. Грішми вносите? Еге! Цок, цок, цок на рахівниці — 4500 карбованців? Що таке?! по скільки ви рахуєте? аж підскочив. 
По 300. А по 70 не хочете!? Хиба не знаєте, що в Лєнінгі син народився? Піддурить хочете?! Який син? Та наказ був, і в церкві маніхвеста 
читатимуть,.. Що таке? не второпаю? Та в нас усе село знає! Хто ж казав? Та й тітка Палажка, і всі. Ну коли тітка Палажка, то й не диво! Та 
як почали реготати всі службовці, реготали, реготали, нарешті вийшов другий комісар, мабуть важніший від першого, та й розказав, що ні сина 
в Лєніна не було, й податку не зменшували, а треба платить сповна по 300 за пуд. Похнюпились дядки. Вертати треба. їхали назад цілою валкою. 
Та вже старалися кожен позаду остатися. Сором було першому в село в'їхати. А крамар — та титар зібралися в Повалія й чекали, коли вертатимуть 
селяне з міста. І коли проїхав перший віз та й реготали ж вони, аж за боки бралися. От таке то... Але добре той сміється, хто сміється 
останнім. Їжак.