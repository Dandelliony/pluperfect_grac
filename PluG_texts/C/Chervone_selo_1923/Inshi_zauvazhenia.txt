Инші зауваження, що до учоту в червінцевих карбованцях.
Решта операцій т-ва учитується також в червінцевих карбо ванцях. Як що вони раніш велися в радзнаках, то спочатку суми треба стабилізувати 
на 1 січня р. 1924, а потім визначити лишки в червінцевих карбованцях, переводячи їх по курсу 1 січня року 1924. Всі курсові ріжниці провадяться 
в головній книзі по рахунку видатків та прибутків: позитивні на кредіт, а негативні на дебет. По всіх документах та книжках суми визначаються 
не в червінцях (банкнотах), а в червінцевих карбованцях та копійках, при чому частини копійок 0,5 і вище лічаться за цілі копійки, а частини 
копійок до 0,5 і відкидаються. Зокрема векселі треба провадити по головній книзі не в червінцях, як вони пишуться на вексельних бланках, а 
в червінцевих карбованцях, як ті, що товариство видає спільці, так і ті, що вертаються спілкою товариствові. Звіт т-ва за р. 1923 складається 
виключно в радзнаках, при чому в ревізійних актах та ріжних додатках до справоздання можуть бути, а подекуди і потрібно представити відомости 
і в червінцевих карбованцях, як от учот прикащика на 1 січня р. 1924 тими т-вами, що вже вели учот краму в червінцевих карбованцях. У всіх 
відомостях оборотів, в балансах, у відомостях про окремі операції товариства, в докладах про діяльність та ріжного роду інформації і т. и. 
т-во визначає поруч з червінцевими карбованцями ще й в иншій валюті, яка найбільш повно характеризує ту чи иншу роботу товариства. Наприклад, 
суму пайових внесків варт додатково визначати в пудах хліба (як що най вносився хлібопродуктами); відомости, скажемо, про заготовку продуктів 
с. г. були б неповні те ж саме, як що вони не доповнювалися б відомостями про рух оборотів в пудах зернохліба, або в штуках, скажемо, такі 
продукти, як от смушки, крашанки, то що. Підготовча робота по переведенню рахівництва на учот в червінцевих карбованцях має бути закінчена 
не пізніше початку нового року. Треба подбати, щоби без затримки була зроблена фактична перевірка матеріяльних цінностей та зобов’язань т-ва, 
щоб найшвидче складені були зазначені списки та описи і найскоріш щоби був складений закінчуючий баланс за р. 1923 і який, власно, є балансом 
вступаючим на новий рік 1924. Вступаючий баланс на р. 1924 треба визначити в червім цевих карбованцях по курсу дня, на який він складався. 
За для цього кожна зокрема балансова сума поділяється на курс карбованця того дня, яким закінчувався рік 1923. Тут треба особливу увагу 
звернути на те, щоби кожна частина якої б то не було статті (суми) балансу відповідала б цілому. Скажемо, загальна сума пайових внесків в 
червінцевих карбованцях мусить сходитися з тією ж сумою, що получиться при складанні розміру пайових внесків в червінцевих карбов. кожного 
зокрема пайщика. Звичайна річ, що в підсумках будуть невеличкі розходження в копійках. Але ж в цьому разі задля балансування прийдеться 
збільшити дебет чи кредит рахунку „видатків та прибутків" на відповідну суму копійок. Виправлений таким чином вступаючий баланс в червінцевих 
карбованцях провадиться по головній книжці. Тим же часом, як що справа з складанням звіту за р. 1923, а значить і складання вступаючого 
балансу затяглася, треба в головну книгу занести хоча б лишки грошей краму, продуктів сільського господарства і провадити запис учоту всіх 
операцій т-ва, як звичайно. В цьому разі треба підбивати лише підсумки посторінці і тим часом не прийдеться робити переносів на дальшу сторінку. 
Коли буде затверджений звіт за р. 1923, а значить і визначений буде вступаючий баланс, цей останній вписується в головну книгу, робляться 
підсумки всього з початку року (вкупі з лишками від року 1923, себто разом з вступаючим балансом) та переноси (транспорти) на дальші сторінки 
головної книги. Надалі провадиться учот всіх операцій та їх запис так, як зазначалося нами в попередніх порадах.