Азбука господарювання.
( Закінчення). Старе й нове господарство. Старе господарство некультурне, а нове - культурне. Яка ж ріжниця між старим не культурним 
господарством і новим — культурним? А ріжниця велика! Тоді, коли вести в себе господарство по старому, по дідівському, як діди ще наші 
водили, то в такому господарстві ніколи не позбутися проклятих нам злиднів. Через злидні буває й темрява, а вже через темряву, користуючись 
нею, на наші спини сідає багато дармоїдів. Ну, а коли вже дармоїди та зберуться на наші спини, то тяжко їх доводиться скидати. Вони, щоб 
довше посидіти на наших спинах, будуть ще більше тримати нас в темряві. Так само було й за старого режиму. Не дуже їм боліло, що селяне 
билися, як риба об лід, а толку було мало, ім це ще було краще, щоб селяне не мали часу й вгору подивитися. Не те зараз. Зараз Радянська
влада дбає, щоб селяне почали господарювати по-новому. Щоб селяне, при найменчій затраті своєї праці, та одержували, як найбільше. Щоб 
селяне мали час почитати газети, журнали та подивитися, що робиться навкруги. Одне слово, Радянська влада дбає, щоб селяне господарювали по 
новому, аби позбутися нам великого гальму, до кра того життя - злиднів. Старе ж некультурне господарство тільки розводило злиднів. Як же в 
старому господарстві та господарювали? А ось як: у старому господарстві селяне не в свій час орали, сіяли, не знали, що робити проти шкідників, 
а про агрономів тільки чули, що вони десь є на світі. От у старому господарстві через те буйно пишалися бур'яни та часто хліба й підгоряли. 
У старому господарстві городина була дрібна та й ту густо поїдали городні шкідники, бо вона садилася на однім місці й земля ніколи не 
вигрібалася. Не краще справа стояла і в садках. Дві чи три груші під хатою в селянина, та й ті об'їдені гусеницею. Коли була пасіка, то вона 
складалася з допотопних вуликів, що через них зовсім мало селяне одержували за свою пасіку. Та й обхід і догляд був такий, що, часто на 
пасіку заглядали такі пошесні хвороби, як гнилець, нозема й ин. У старому господарстві в селян й хати були похилі, а в хлівах простужувався 
скот. У старому некультурному господарстві селяне не дбали про добрий приплідок і не водили корів до гарних бугаїв, також і з кіньми. 
Годували селяне худобу, як прийдеться, от через віщо багато сходило харчів, а мало було молока. Не так справа повинна бути в новому культурному 
господарстві. Тут селяне тримаються найближчого до себе порадника — агронома. Лан свій обробляють правдиво й усі роботи роблять вчасно, 
ведуть боротьбу з шкідниками у полі, у городі, у садку й на пасіці. У таких селян на ланах нема бур'янів, у городах багато родить городини, 
у садках понагинали гілля груші та яблуки, а в пасіках пахне медом. У новому господарстві селяне будуть мати й гарні хати, гарні хліви, що 
не боятимуться вогню, й скотина буде добра, бо матиме хороший розумний догляд. Як же його так зробити, щоб наше старе некультурне господарство 
та стало новим — культурним? А для цього треба спершу кинути трьохпілку з її толокою та перейти до чотирьохпільного, або п'ятипільного, 
шостипільного, чи багатопільного плодозміну. Треба закладати гуртові садки, пасіки, городи та об'єднуватися в трудові артілі, колективи
та комуни. Бо гурт — велика річ! Гуртом краще все бороти, а тому гуртом тільки й позбудемося злиднів. Отже цим гуртованням всіх сил й 
перейдемо до нового культурного господарювання. м. Прилуки. Тодось Юрченко.