Міжнародний день молоді на Україні.
В Полтаві До Міжнароднього Дня Молоді готувалися цілий тиждень. По школах фабзавуча, осередках Комсомолу та „Молодого Спартака", на 
підприємствах було шумно і людно. Працювали енергійно, невтомно і що години в „штабі святкування" (Губком К. С. М.) одержувалися все нові і 
нові відомости. Готуймося, готуймося, готуймося... День вийшов на славу. Ще ранком, 2-го вересня, зо всіх кінців міста, в порядкові, з 
прапорами та оркестрами йшли комсомольці, спартаківці, допризивники, діти інтернатів. Вся молода гвардія на вулиці. Особливо звертали на 
себе увагу спартаківці в білих та червоних убраннях. Йдуть бадьйоро, впевнено і зовсім не відстають від дорослих. Особливо сильне вражіння 
робить паровоз на грузовику, з труби увесь час підіймається дим. На паровозі напис „Через робітників і селян до перемоги над світовим 
капіталом". На грузовику осередку металистів походна кузня і жива картина: робітник розбиває ланцюги рабства. Осередок 59-го маслозаводу 
оборудував на грузовику справжній млин на повному ходу. Димить труба. Млин працює. Осередок друкарів розмістився в легковім автомобілі. 
Тут же „походна" друкарня, друкуються і розкидаються метелики. А за ними на фургоні на високім дручку дві шкури. Це шкури, яких треба 
зідрати з Мусоліні та Штреземана. На другому фургоні сестри-жалібниці. Плакат — наші рецепти проти фашизму — касторка, миш'як і ціаністий 
калій (отрута така). Увесь цей похід рушив на Соборну площу, де відбувся мітінг.
В Харькові. 2 вересня молодий пролетарський Харьків з захопленням одсвяткував Міжнародній юнацький день. В зв'язку з подіями в Німеччині та 
присутністю представника німецької комуністичної молоді, тов. Унгерна, святкування перейшло в грандіозну демонстрацію товариської солідарности 
з німецьким пролетарським юнацтвом. До 4-ої години з співами, революційних пісень, прапорами, гаслами, портретами проводирів революції, з 
снопами жита ознаки з'єднання з селянським юнацтвом, що справляло цього дня свято врожаю - стрункі колони молоді зібрались на Миколаївській 
площі. Після привітальних промов тов. Лебедя, Унгерна та инш, відбувся парад, а потім молодь пройшла головнішими вулицями міста. Чудова 
погода сприяла демонстрації. Над стрункими лавами молоді, під промінням сонця, киливались прапори та гасла. Демонстранти спинялись перед 
Наркоматами, зустрічали оваціями наркомів, що в свою чергу зверталися до молоді з привітальними промовами, де підкреслювали значіння та 
важливість свята. Демонстрація затягнулася до самого вечора.
У Київі. 2-го вересня робітнича молодь Київа святкувала своє Міжнародне свято. По районах о 9 годині відбулись мітінги робітничої молоді, 
на яких виступали представники губкому, парторганізацій, проф-спілок та райкомів. Після мітінгів з районів Київа виступив похід комсомольців, 
робітничої молоді, допризивників та юних спартаків. Свято молоді випало разом з святом врожаю. В лавах демострації видно було представників 
селянської молоді, що говорить про здійснення об'єднання селянської незаможної молоді з молодим робітником міста. Без метушні, чітко йде 
демонстрація молоді по вулицях Київа. Автомобілі оздоблено плакатами з написами „Смерть фашизму. Смерть західному імперіялізму". Сценарії, 
як живе робітнича молодь на заході, дають відчувати, що міцна єдність комсомольців всього світу є запорука нашої перемоги. А стрункі колони 
червоноармійців, які висунули гасло „Червона Армія - армія Комсомолу" сімвол нерозривного єднання молодого робітника, і червоноармійця. 
Разом з робітничою молоддю на вулиці Київа вийшов Юний Спартак, діти київського пролетаріату. Юні спартаки готовлять зміну комсомолу. Біля 
Губвиконкому знову мітінг, а далі похід вирушає на Червоний Стадіон, де, під музику, починаються гімнастичні вправи та зразковий бій. Біля 
театру ім. Лібкнехта великий натовп. Зі всього Київа зібралась робітнича молодь на загально-міські урочисті збори Київської організації 
комсомолу. Поки відчиняться двері театру молодь гуртується по районах. Кожний гурток співає. Поволі, в порядку входить молодь до театру. 
Через кілька хвилин заля з партеру до гальорки заповнилась молоддю. Від імени Губкому КСМУ т. Расс в відкриває збори і вітає з Міжнароднім 
днем робітничої молоді. Далі від Губпаркому, Губпрофради, Червоної Армії і инших організацій, виступають промовці з привітанням і на кожне 
привітання оплески. Одноголосно з довгими гучними оплесками, ухвалено було послати привітальну телеграму Іллічу та Троцькому. Після 
офіційної частини зборів, агітмайстерня показала зразки своєї праці. Вистава пройшла з великим успіхом: видно, шо комсомолець перший в 
роботі та в науці не відстає і в містецтві. До пізньої ночі тягнулись збори. Знов комсомольці на вулицях міста. Почався комсомольський 
карнавал. Сотні смолоскипів тягнуться шляхом червоним полум'ям, освітлюючи ніч. Тишу міста наповнює гучний бадьорий спів молоді. 
З вул ім. Воровського карнавал звертає на вулицю Енгельса, де біля 1-го будинку Рад починається мітінг. Закінчився мітінг промовою тов. 
Гринька.