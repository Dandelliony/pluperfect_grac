В Польщі.
Партизанщина. Терор польської влади викликав обурення українського й білоруського селянства. Утворились селянські партизанські загони, які 
тероризують польських поміщиків. Останні втікли до міст, передавши управління маєтками своїм довіреним. 8 листопада партизанський загін 
розграбував маєток графа Грехельского на Волині. Инший партизанський загін зробив низку нападів на маєтки поміщиків. Ці загони користаються 
симпатіями з боку селян, які дивляться на них, як на помстників за їх пригнічення. Як живеться селянам в „культурній" Польщі. В теперішній 
"демократичній" Польщі селянам живеться не краще, ніж за старі шляхетські часи, коли селянами орали панські лани, коли пани, жартуючи, 
стріляли "хлопів", впрягали їх, мов худобу, в вози і возили шляхту та польських ксьондзів. Те ж саме робиться і тепер, тільки вигляд инший 
має. Селяне Галичини майже всі письменні і через те не дають так легко їздити у себе на шиї польській шляхті, отже, вся теперішня політика 
польських панів, гайдуків і жандарів направлена на те, щоб не дати українському селянству в Галичині та Волині змоги вчитися рідною мовою і 
тримати їх у темноті. Українські школи закриваються, відкривати приватні школи українцям не дозволяють і наказують учитися тільки в польських 
школах. Провадиться найлютіша боротьба проти селянських читалень, просвіт і аматорських гуртків. Про цю оскаженілу політику польського 
панства пише галицька українська газета "Діло" від 19 жовтня ц. року. „30-го вересня ц. року" — пише Діло — читальня „Просвіта" в с. Божикові 
влаштувала аматорську виставу "Гаркуша". При кінці першої дії до залі вдерся комендант поліції та 6 поліціянтів і заборонив провадити 
виставу. Йому показали дозвіл від староства в Підгайцях, але він його подер, а жандарям наказав селян розігнати і заарештувати декого з них. 
Їх заарештували, при чому жандарі били їх прикладами. Але на тому не скінчилося. Коли арештованих привели до війта (староства), один жандар 
ударив арештованого Г. Скаскова прикладом по голові, так, що той упав на землю. Инші жандарі, мов звірі, кинулись і собі бити. Били ногами 
та прикладами по голові в живіт, то-що. На крики Скаскова, позбіглись люде і між ними його жінка. Жандарі кинулись до жінки і прикладами 
звалили на землю, а Скаскова, аби не кричав, стали давити за горло. Потім майже непритомного Скаскова скували ланцюгами, б'ючи головою об 
землю. При цьому жандарі, ці - культурні оборонці Європи проти більшовицького варварства, все приказували „Ось тобі січ! Ось тобі просвіта, 
хаме! А ось тобі читальня! А оце Україна!" Отак побитого та скрівавленого, скутого ланцюгами, напівмертвого Скаскова кинули в холодну 
комору, звідки він, прийшовши до притомности, утік і в ранці скутий і скрівавлений став перед староством у Підгайцях". Таке о добро в 
панській Польщі для наших селян. Г.