Міжнароднє свято кооперації на селі.
День міжнароднього свята кооперації з великим успіхом пройшов по багатьох селах Полтавщини. Але маючи поки що матеріяли тільки про де які села, 
подаємо їх до уваги читачів.
с. Чутове. 8 ліпня з ініціятиви Чутівського Спож. Т-ва було скликано збори, присвячені міжнародньому святу кооперації. На збори зійшлося до 200 
селян. В зборах взяли участь представники Окрпаркому та інструктор Спілки спож. т-в, що в своїх промовах з'ясували значіння свята й ролю радянської 
кооперації в житті трудових республік. Голова правління Чутовського спож. т-ва зупинився на історії цього т-ва, та змалював його сучасний стан. 
Доклади було вислухано дуже уважно. Великий вплив на присутніх зробило привітання представника дітей місцевого дитячого будинку. Хай живе кооперація 
всього світу! Хай веде нас до кращого життя! Закінчив свою промову молодий майбутній кооператор. В цей день правління Спож. т ва відпустило 
безплатно каждому присутньому на зборах членові пайщикові краму на 50 карб. Дітям було роздано подарунки. Треба відмітити, що місцеві кооператори 
використали день свята й для інформування селян про сільсько-господ. виставку та для постановки своїх чергових справ, що необхідні для зміцнення 
кооперації: збут хліба через кооперативи, внесення пайових внесків и т. и.
с. Мала Перещепина. На численному сході селян М.-Перещепиної, 8 липня 1923 р., після докладу представника Окрпаркому, було ухвалено: 1) Вітаючи 
встановлення міжнароднього дня кооперації, як свята пролєтаріяту, визнать його святом усіх працюючих — робітників і селян.
2) Повести широку агітацію серед селянства за для втягнення його в кооперацію. 3) Керуючим органам кооперації мати тісний зв'язок з місцевими 
організаціями, влаштовувати збори, на яких робити доклади про роботу кооперації. 4) За для полекшення вступу в члени кооперативе незаможникам 
робити розерочку пайового внеску. Потім було заслухано доклади представників місцевих споживчого та сільсько-господарчого т-в і інструкторів 
Спілки та Господарь-Союзу.
с. Дублянщина. В Дублянщині, підчас безплатної вистави, влаштованої ідейним шефом — № полком, 8 липня ц. р., інструктор Спілки зробив доклад про 
значіння міжнароднього дня кооперації, про стан і завдання кооперації в буржуазній Європі і в Спільці Соціялістичних Республік. Промовець закінчив 
закликом до всіх робітників, робітниць, селян і селянок Дублянщини стати діяльними членами свого кооператива та проголошенням єднання міжнародньої 
кооперації.