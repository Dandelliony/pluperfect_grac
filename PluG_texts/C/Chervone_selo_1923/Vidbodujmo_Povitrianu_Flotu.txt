Відбудовуймо Червону Повітряну Флоту.
Пам'ятаймо про „Тиждень допомоги повітряній флоті"
Аероплан розвага, забавка пануючих верств до 1914 року, з початком імперіялистичної війни стає міцним засобом для знищення людей. Висліжування 
ворога, його пересувань, росташовань і инш., перестає бути єдиною формою військової авіяційної служби. До неї прилучаються непосередні військові 
дії, як поодиноких аеропланів, так і цілих ескадріль, що нараховують сотні аеропланів. Вони бомбами руйнують польові й довгочасні укріплення, 
мости, залізниці, труять газовими бомбами людей, стріляють в них метальовими стрілами й з кулеметів, нищать літаки ворога і инш. Разом з тим, 
удосконалення авіяційної техники, надає повітряній флоті все більшої ваги і вона з підсобної одиниці стає самостійним засобом провадження війни. 
Зі скінченням війни, повітряна флота частково переходе на громадську службу і тут їй відкривається широке поле діяльности. Бурхливе людське життя 
вимагає найскорішого способу пересування. Аероплан, що до цього, є ліпший спосіб механичного пересування, його найбільша швидкість наближається 
до 400 верств на годину. Величезні простори земної кулі ще не мають більш — меньш досконалих шляхів, а то й зовсім ніяких; аероплан може летіти 
безупинно 36 годин, сполучаючи найбільш віддалені, раніше може недосяжні місцевости. Сучасна авіяційна техника, працюючи в напрямках винаходу 
конструкції літного апарату з найбільшим підняттям вантажу, та зменшенню витрати паливного матеріялу, в останньому привела до збудування аероплану 
вагою в 7 пудів, на 15 кінських сил. Удосконалення й росповсюдження невеличких аеропланів зробить авіяцію приступною для широких кол громадянства. 
Нинішній пасажирський і поштовий авіяційний рух на Заході мало чим відріжняється від иншого, крім швидкости й легкости і став уже звичайним 
явищем в житті західних країн. Майже не щоденно виявляються нові місця де аероплан робиться придатним до використовання, як-от його допоміжна 
служба в боротьбі з сараною і инш. шкідниками, висліджування риби при ловитви її, пожеж на і инша охорона лісу, ланів, кордонів, дослідження 
повітря, де аероплан піднімається на височінь до 12 верств і т. д. і т. и. Трудящі Радянських Республік, правильно оцінюючи велике значіння 
повітряної флоти в культурному розвитку пролетарської держави, не зменшують її придатности і в охороні від нападу капіталістів. Радреспубліки, 
ступивши на шлях мирного будівництва — не бажають війни, але зла воля закордонної і своєї „ріднесенької" буржуазії, що, тиняючись по закордонах, 
доїдає останні грошенята, загарбані у робітників і селян бувшої Россії, може примусити до війни. Вбивство тов. Воровського й остання задиркувата 
нота англійського уряду доводять оськільки буржуазія всесвіту зла на нас. Живцем би з’їли та не сила, робітництво за нас, бо зі знищенням 
Радянських Республік згинуть останні мрії трудящих всесвіту на вільну й мирну працю і життя. Що-денні звістки про пожертви й відрахування трудових 
копійок на будування червоної флоти свідчать, що всім відомо в якому ми стані повинні перебувати аби бути напоготові до відсічі буржуазних нападів, 
всім зрозуміле завдання нашої повітряної флоти. В „тиждень допомоги червоній повітряній флоті", що його буде переведено на Вкраїні після жнив, 
всі партійні, радянські й профессійні організації повинні виявити як найбільшу діяльність в будівництві повітряної флоти. На місцях, там де немає 
відділів Т-ва авіації й повітроплавання, України та Криму, мають працювати тимчасові комісії, що переводять організацію й відкриття відділів Т-ва, 
запісь членів, підписку на паї Т-ва, організують доклади і лекції, росповсюджують серед трудящих мету й завдання червоної повітряної флоти, 
збільшують кошти Т-ва шляхом пожертв, відрахувань, недільників, суботників і т. инш. Незаможні селяне, що в особі своїх представників на 3-му 
Всеукраїнському З'їзді Комнезамів прийняли шефство, тоб-то матеріяльне і ідейне пеклування про Червону Повітряну флоту, в цей „тиждень", як і 
завжди, виконають свій обов'язок. Не тільки аероплани нам потрібні, треба зробити можливим їх істнування і працю, а це вимагає будування аеродромі 
з ангарам — пристанів повітряного флоту, підготовки літаків, механиків, конструкторів будівників, відроження авіаційної науки, організації своїх 
авіаційних заводів й майстерень. Готуймось-же до „Тижня допомоги червоній повітряній флоті”, пам'ятаймо про нього. Борбенко.