І. Г. Співак
До проблеми лексичного складу мови
1
Єврейська мова, як і інші мови, є мовою мішаною. Мовне зміщення є взагалі дуже істотним і дійовим началом у розвитку всякої мови.
Від змішення походять різні явища в розвитку мови як одного цілого. Це мовне ціле являє собою сплав дуже старих і нових, дуже далеких і близьких мовних „речовин”.
Звичайно, це не значить, що будьяке мовне ціле не можна піддати розчленуванню і дробленню. Це також не значить, що часткове в мові аж ніяк не можна розглядати поза мовним цілим і без нього. Це лише означає, що при розгляді питання про лексичний склад мови не можна випускати з уваги живу тканину, зрощеність цілого і його частин у мові.
В деякій мірі і в певному розумінні і до мови можна віднести гегелівське положення про органічну природу:
„...Відношення цілого і частин, яке являє собою безпосереднє відношення, є щось дуже зрозуміле рефлектуючому розсудкові, і воно через те часто задовольняється ним навіть там, де насправді мають місце глибші відношення. Так, наприклад, члени і органи живого тіла повинні розглядатися не тільки як його частини, бо вони являють собою те, що вони являють собою, лише в їх єдності і ні в якому разі не відносяться байдуже до останнього. Простими частинами стають ці члени і органи лише під рукою анатома, але він тоді має справу вже не з живими тілами, а з трупами. Цим ми не хочемо сказати, що такий розклад не повинен загалом мати місце, а хочемо тільки сказати, що зовнішнього і механічного відношення цілого і частин не досить для того, щоб пізнати органічне життя в його істині../4 2.
1 На матеріалах єврейської мови-
“Гегель, Энциклопедия философских наук, ч. І. Логика, §99, с. 171, 1919.
Інакше, звичайно, стоїть справа в неорганічній природі, де „змішані речовини відносяться досить байдуже до свого зв'язку і можуть прекрасно існувати і без самого цього зв'язку" (Гегель).
За Гегелем, це ще більшою мірою можна віднести „до духа, до утворень духовного світу
Значить, коли судити про лексичні складові частини в мові — а судити про це доводиться з метою кращого пізнання мови, — то це слід робити тільки в аспекті мовної цільності, яка цементує і скріпляє мовні „елементи “.
2
При розборі лексичного складу єврейської мови звичайно займалися обліком „пропорції “ складових частин в цій мові.
При постановці цієї проблеми керувалися деякими постійними величинами, точніше — здогадами про такі величини. Проценти лексичного співвідношення в єврейській мові вперше, здається, намітив філолог Лео Вінер *, а далі вже в основному керувались його ж обчисленнями: германізми — 70%, семітизми — 20%, слав’янізми — 10%. Вінер не вказав, яким способом він одержав свої процентні викладки. Ніхто серйозно не пробував зайнятися перевіркою або переглядом цих даних. Але продовжувались дальші здогади в цій галузі:
„у мене склалося враження, що германський елемент в єврейській мові становить приблизно 80 — 82%, а 18 — 20% розподілені майже нарівно поміж слав’янським і семітичним елементом — 7 — 8 — 9%” 2.
Але по суті має бути так. В різні часи і при різних соціальних умовах повинна була, звичайно, мінятися „пропорція” лексичного складу в єврейській мові (як і в інших мовах). Що піддавалося підрахунку в один час, те могло давати цілком інші результати в наступний час. Так воно і є, коли мати на увазі самий лише друкований текст і залишити осторонь усну мову різних верств, які говорять цією мовою.
Крім того, багато ще залежить від того, як робиться підрахунок. Методика підрахунку зумовлена установкою самого цього підрахунку. Вірно також і те, що єдиним обліком не можна обмежитися в таких випадках:
„...Треба визнати відшукування, як це часто буває, всіх різниць і всіх визначеностей тільки в кількісному відношенні одним з передсудів, що найбільше заважають якраз розвиткові точного і грунтовного пізнання... “3.
В даному разі мова йде про суцільне підсумовування лише самих числових різниць, але ж точність підрахунку цих числових різниць залежить ще від того, чи беруться на увагу самі кількості, чи ще й „межі кількості “ (Гегель), які породжують якісно-нові мовні утворення. 
Але саме поняття „лексичний елемент” доводиться ще уяснити і уточнити.
В мові є якісно-нові утворення, які походять від різних старих мовних нашарувань.
Щодо цього доводиться також відмітити „гібридизацію”, яка є могутнім фактором у словотворенні мов взагалі, в єврейській мові зокрема.
У словах як от slimezalnik (неохайний) — а таких слів досить багато в єврейській мові не може бути і мови про один який-небудь лексичний елемент, коли тут маємо германське slim, семітичне me(a)zl, слав’янський суфікс „ник”. Не можна в таких випадках говорити про одну лексично-визначену одиницю, не враховуючи різнорідності складу слова, в якому кожна частина бере участь певним чином у формуванні своєрідної лексичної особі. Характерним щодо цього є те, що з багатьма етимологіями таких лексичних „амальгам” і філологи нічого не можуть зробити для їх з'ясування. Видатний єврейський лексиколог Гаркаві вважає, наприклад, що S І і m a z е І (нещасливець) — це, мабуть, польське s z 1 а-m a z a r п у (від s z 1 a m — бруд — брудний, неуважний до себе). А це слово є і в німецькій мові — Slum asset, в діалектах є і форма з і — Si і ma sei. Польське szlamazarny, як і німецьке S lima sei, вже скоріше є породженням єврейської мови.
Такі ж „етимології” практикує Гаркаві щодо інших слів: niskose (германське — nis [nit — nis(t] не, гебрайське — kose — трудне, неладне) у нього чомусь походить від польського niezgorzy і т. д.1.
При аналізі і при підрахуванні лексичних елементів в єврейській мові (а це робилося доволі часто) звичайно випускали з уваги зрощеність різнорідних елементів в одному слові. Це спричинялось також до помилкових етимологічних розшуків.
Окремо слід відмітити різні прагнення і установки, які мали місце при розгляді окремого лексичного шару в своєрідній будові єврейськой мови.
Ідеологи різних суспільних верств намагалися механічно відколювати ту чи іншу лексичну складову частину в мові, відкидати її або хоч підкреслити її негативне значення. З певних суспільних позицій ці ідеологи всіляко насилували при цьому реальну мовну дійсність.
Єврейські буржуазні асимілятори в Німеччині, починаючи з Цунца і кінчаючи істориком Грецом, твердили про те, що до XVI в. євреї в Німеччині говорили „чисто – німецькою” мовою2 і що тільки польські євреї перетворили її в „покалічений діалект“ (Цунц). Іменно ослав’янювання єврейської мови в слав’янських країнах, що означало її дальший живий розвиток, ідеологи ці вважали за „калічення" і перетворення в „жаргон" (кличка, вперше ними ж пущена в хід).
Такого ж роду „чисто“-німецька „орієнтація" була перенесена потім в колишню Росію і осідала в теорії і в практиці певних єврейських буржуазно-просвітительских кругів, які з презирством ставилися до єврейської народної мови, хоч вони і використовували її для свого ідеологічного впливу на народні маси. В цих кругах тяглися обома руками до капіталістичних можливостей, а „жаргон" вважався деяким гальмом для цих прагнень. З цією метою і зайнялись старанним „очищенням" єврейської мови від її народних ресурсів і суцільним її онімечуванням *.
В єврейському буржуазному просвітительстві та в його культурному обіході взагалі позначився сильний вплив німецької мови. На той час це було значною мірою зумовлене економічними зв’язками єврейського буржуазного класу з Кенігсбергом, Лейпцігом, Бродами та ін. Економічні ж зв’язки породили і культурні впливи німецкого просвітительства з його багатою літературою на німецькій мові.
І якби прийшлось конкретно встановити лексичний склад буржуазно-просвітительської єврейської мови того часу, то германізми, звичайно, треба було б розглядати в двоякому розрізі: 1) германізми — корінні єврейські слова і 2) німцизми („deutschmerisch"), які були особливістю буржуазно-просвітительського літературно-мовного „бонтону".
В різні часи була і націоналістична установка, яка виразилась в прагненні до гебраізування єврейської мови. Суть цієї установки в основному зводилася до такого. Єврейська мова за межами Німеччини позбувалася, бачите, своєї німецької „невинності", але пішло все це все таки на користь давньоєврейській мові, яка посилила свій вплив у єврейській мові в міру її „жаргонізації". І панацеєю проти „жаргонного" лиха взагалі було висунуте таке положення: необхідно всіляко гебраізувати єврейську мову усну і письмову та перетворити її в майбутньому в „істинно-національну", тобто в справжню давньоєврейську мову.
Це положення серйозно відстоював у свій час видатний давньоєврейський письменник Смоленскін; тенденція ця здійснювалася на шпальтах „Judische Volskblat (1881 — 1890); теоретично і практично намагався це обгрунтувати в спеціальних лінгвістичних працях сіоніст Тав’єв.
Характерно, що при різних установках обидва крила єврейської буржуазії (і їх прошарки) — асиміляторське і націоналістичне — 
орієнтувалися на рятунок від „жаргону” за допомогою самої єврейської мови, яку вони приймали за базу для поступового перетворення її в „справжню”, „чисто-німецьку” або „чисто - національну” (давньоєврейську) мову.
Прихильники „концепції” гебраізування всіма силами намагалися всіляко уснащати гебраїзмами єврейську мову, бо все таки не можна було перетворити її в чисто-гебрайську мову. Надмірне гебраізування відрізняє і тепер єврейську мову закордонної буржуазної єврейської літератури, науки, публіцистики від радянської єврейської літературної мови. І коли б зробити аналіз лексичного складу гебраізованих текстів, то довелося б відмітити, з одного боку, вкорінені в єврейській мові гебраізми, а з другого боку — гебраїзми в націоналістичних виданнях.
Не можна також не відзначити ідишистсько-пуристичний напрямок, що вороже ставився до слав’янізмів в єврейській мові.
Покійний лінгвіст Штіф міг ще в 1914 році писати так:
„... Мало хто тепер є прихильником теорії, що слав’янізми становлять такий самий елемент єврейської мови, як германізми і семітизми... Мова може йти не про „слав’янський елемент", а про слав’янські рудименти. Слав’янські слова не є осілими, а чужорідними і чужоземними в єврейській мові... Цей слав’янський рудимент швидше є провінціалізмом, почасти породженим малокультурним південним населенням, почасти й тим, що старі єврейські слова забуті... Якщо говорити вже про функцію „слав’янського елементу”, то вона полягає в тому, щоб можливо скоріше зникнути йому з літературної мови”1.
Вище наведено тільки деякі ілюстрації до механістичного розуміння мовних процесів на матеріалі єврейської мови. У класово різнорідних груп це зводилося то до того, то до іншого „рудименту” в мові, але у них всіх ці різні установки були однаково ідеалістичні і реакційні.
Буржуазна відірваність від народних мас і їх живої мови проступала в прагненні мати що б то не стало „чисто-німецьку” мову. Гебраісти-націоналісти не могли не упиватися семітськими словесами і уснащати ними живу народну мову аж до сподівання бачити цю мову „істинно-національною", тобто гебрайською. А чого варте пуристське ставлення до живих в єврейській мові слав’янізмів з боку ряду ідишистських ідеологів, що мало один час успіх в деяких єврейських „учених" колах!
Що все це означало в теоретично-лінгвістичному розумінні слова? А означало це те, що різними шляхами скальпували живий організм мови, вирізували наповнені живими соками народними члени єдиної мовної особі, видаляючи спішно одні, заміняючи скороспіло другі згідно з своїм метафізичним поглядом. А робилося це в силу соціальної обмеженості і породило воно „один із передсудів, які найбільше заважають точному й грунтовному пізнанню*1, необхідному для вірного нащупування дійсно живого і життьового мовного процесу та керування ним.
Чи слід заперечувати взагалі можливість постановки і розв’язання питання про співвідношення між складовими частинами в єврейській мові або в якійнебудь іншій мові? Ні, зовсім заперечувати таку можливість не слід. Теоретично це цілком мислима і дуже інтересна проблема, не зважаючи на виняткову її складність. Але висновки, мені здається, вийшли б лише відносні. Нелегко також здійснювати це завдання, тому що це можна було б реалізувати на базі повного словника мови.
Були вже і деякі спроби розв’язання подібної проблеми. Робилося це, наприклад, на матеріалі англійської мови на основі великого словника Вебстера Словник Вебстера нараховує 425 тисяч слів. При підрахуванні одержано такі дані: германських слів — 35%, латино-французьких — 55%, давньогрецьких, італьянських, іспанських, португальських, голландських і т. д. — 10%. Проте, ясно, що словник Вебстера аж ніяк не охоплює лексики американсько-англійської мови навіть свого часу (1828). При обліку лексикону також не було взято до уваги різне мовне зрощення між самими лексичними складовими частинами, а без цього нема, звичайно, цілком ясної і точної картини лексичного складу такої типово мішаної мови, якою є англійська мова.
Установлення співвідношень лексичного складу мови лише в тому вигляді, як це переважно робилося досі, не є ще самим істотним в розв’язанні цієї проблеми. Найважливіше було б показати певні лексичні зрушення, які могли відбутися в мові в різний час. Ці лексичні зрушення відобразили б певним чином і зміни в суспільних відносинах і в суспільному мисленні, які, власно, і зумовили ці зрушення в мові на певних етапах її розвитку. Саме така постановка питання і цікавить нас в даному випадку. Далі ми і спробуємо дати часткову конкретну ілюстрацію до сказаного. А попереду ми сформулюємо деякі основні загальні положення до проблеми співвідношень між лексичними складовими частинами в мові.
1.	Уже на перших стадіях розвитку мови компоненти зміщення пронизують один одного. Одні компоненти (і їх частини) тісно зростаються з другими компонентами (і з їх частинами), і це зумовлює дальший ріст і розвиток мови.
2.	В процесі мовного розвитку утворюються зрощення двохелементні і навіть трьохелементні і вже специфічні тільки для даної мови.
1 Вебстер в основоположником американської лексикографії. Його .Американський словник англійської мови" був виданий в 1828 р.
3.	В різний час помічається різне відношення до того чи іншого лексичного компонента в мові. Виникає тенденція до розширення або, навпаки, до звуження, якщо не просто до усунення певного лексичного інгредієнта в мові. Прогресивність або регресивність такої установки стоїть у прямій залежності від суспільної ролі класу (або його прошарків) і його мовної політики, зв’язаної з цим. Прагнення частини просвітителів до всемірного онімечування єврейської мови було в основному порочним, регресивним з точки зору масової культури і розвитку мови на народній основі. Прогресивним же явищем були германізми, які проникли в 80 — 90 рр. в агітаційну літературу і в революційну поезію в умовах зростаючого єврейського робітничого руху Ч Неправильною і дивною була також тенденція взагалі „викорінювати германізми" в єврейській мові, яка була висунута на одній з конференцій по єврейській мові (в 1934 р.). Націоналістичним і реакційним ухилом було ставлення до слав’янізмів як до „рудиментів", про що ми вже згадували, але невірним виявилося і положення про народження „єврейсько-руської" мови, що один час висувалось відомим єврейським лінгвістом Зарецьким1 2 і від чого він згодом сам же відмовився.
4.	Дуже важливим інгредієнтом у мові є інтернаціоналізми. Характерно, що різні дослідники-„обліковці" просто ігнорували цю лексичну складову частину єврейської і всякої іншої мови.
З точки зору свого виникнення і будови інтернаціоналізми є різнорідними словами (латинізми, еллінізми, різні новомовні утворення). Як загалом у мові, ми в даному випадку маємо справу і з зміщенням і з схрещенням словесної старовини з новиною і новини з новиною3. Різні своїм мовним походженним, інтернаціоналізми все таки являються новою, наче всемовною категорією.
Це свого роду уніфікуючий компонент в різних мовах порівнюючи з різницею лексичного складу в кожній мові.
Коли б ми нині хотіли показати, наприклад, лексичний склад єврейської мови, то важко було б триматися „трьохелементної" рубрикації, як це практикувалося досі в єврейській лінгвістиці (германізми, слав’янізми, семітизми). Цю рубрикацію необхідно було б, безумовно, розширити, а рамки цього розширення мисляться нами приблизно в таких окресленнях.
1 Для єврейської мови, як мови германської в основі, особливого значення набули тоді в мовному розумінні праці Маркса і Енгельса, звідки єврейська революційна і соціалістична література брала політично-революційну і соціально-економічну лексику й фразеологію, пристосовуючи ці багатства відповідно до специфіки єврейської мови. 
1.	Германський компонент1: land, aizn, ale...
2.	Слав’янський компонент: завод, горопашник, цікаве...
3.	Семітський (гебрайський) компонент: ernes (правда), chawer (товариш)...
4.	Інтернаціоналізми: пролетаріат, комбайн...
5.	Германо-слав’янізми: Kamf (бойовий)-отряд, boj (будівельний)-завод...
6.	Германо-семітизми: Vorhanoche (попереднє положення)...
7.	Семіто-слав’янізми: jsew (селищний)-совєт...
8.	Інтернаціональні „гібриди":
а)	Arbeter-klas...
б)	Traktor-zawod...
в)	Twue (зернова)- Kultur...
Ми брали найбільш основне і істотне, обминаючи привхідні явища, щоб уникнути розширення рубрикації.
Передо мною лежать два номери єврейської газети „Емес“ — за 1/V 1921 р. і за I/V 1931 р. Обидві газети віддалені одна від другої не більше як на один десяток років. Але це — бурхливе радянське десятиріччя.
Зібрав я і підрахував всю лексику цих двох газет. Не зважаючи на значну кількість слів (понад 23.000), матеріал цей дає лише часткову ілюстрацію до поставленої проблеми. До того ж це тільки газетна лексика.
Розробляючи матеріал, я виходив з наведеної вже вище рубрикації. Я встановив 11 таких рубрик: 1) германізми, 2) слав’янізми, 3) семітизми (гебраїзми), 4) інтернаціоналізми, 5) германо-слав’янізми, 6) германо-семітизми, 7) семіто-слав’янізми, 8) германо-інтернаціоналізми, 9) слав’яно-інтернаціоналізми, 10) семіто-інтернаціоналізми, 11) абревіації.
Для наочності і більшої точності я повніше рубрикував як „корінні" компоненти, так і інтернаціоналізми. В окрему рубрику
1 „Германський", „слав’янський", „романський* (компонент) — це звичайно вживані сумарні і загальноприйняті позначення для історично-оформлених сучасних мов і їх інгредієнтів. Ясно, все таки, що як саме походження, так і надзвичайно складний історичний розвиток мови або мовної системи ніяк не покриваються такими позначеннями.
Адже „романське* походить не тільки від „латинського", яке в свою чергу вже є складною сумішшю різних мов (в тому числі і таких мов, які являють собою більш ранню історичну епоху, що передувала як грецькій, так і латинській мовам). А пізніші „романські" мовні утворення в також дальшими різнорідними нашаруваннями, в яких романська суміш — вульгарна латинь — перемішалася з місцевими „нероманськими" мовами (іберійською, гальською, кельтською). В такій же мірі дуже складним в утворення германських мов, які, звичайно, не є „чисто індогерманськими* (індоєвропейськими). В германських мовах зрощені елементи, носії яких жили в середній і північній Європі ще перед тим, як тут осіли германці (індоєвропейці). „Германське" — це сумарне поняття, яке генетично являє собою схрещення догерманських компонентів з ранніми загально-германськими.
Єврейська мова (ідиш) є в свою чергу дуже складним мішаним мовним утворенням як по своєму походженню, так і по своєму історичному розвитку в різних місцях Європи і Америки.
я виділив абревіації як матеріал переважно радянської мови, який до того ж не завжди збігається з наміченими рубриками.
До загальної кількості І до процентного співвідношення слів одана кількість і процентне відношення лексем.
Випали з загального числа близько 15 слів: імена і призвіща, деякі англіцизми (всього 4 в травневій відозві газети за 1/V 1921 р.), декілька тюркських слів.
Коли придивитися до розробленого матеріалу (див. таблицю на ст. 88), то можна зробити такі висновки для даного випадку.
1.	Щодо превалюючого германського компонента, то в даному випадку можна помітити два явища. Процент германських слів І лексем трохи більший, ніж це було в наведених вище даних. Але зате падає питома вага цього найзначнішого компонента в єврейській мові — очевидно, тому, що народжуються нові мовні ресурси (див. далі): проти 1921 р. ми маємо в газеті від 1931 р. слів на 5,8% менше, а лексем на 10,3% менше.
2.	Вищенаведені дані для семітизмів у єврейській мові (9 — 10% або навіть 20% за Вінером) для д а н о г о випадку не дійсні. Навіть и 1921 році можна було нарахувати 3,3% слів і 4,7% лексем. Процент семітизмів був, мабуть, взагалі перебільшений. Спонукала до цього, мабуть, певна соціальна установка з боку буржуазних „обліковців". Але процент семітизмів падає все більше: в 1931 р. ми вже маємо в газеті в 2 рази менший процент слів (1,6% замість 3,3%) 1 майже в два рази менший процент лексем (2,75% замість 4,7%).
Можливо, що в даному випадку відбилося надмірне переслідування семітизмів, Іноді давно вже вкорінених і безперечно потрібних, що один час мало місце в мовній практиці того періоду.
3.	Слав’янізми становлять в номері від 1921 року близько пів процента (0,5% слів і 0,45% лексем). Але число їх збільшується, і вже в номері 1931 року ми маємо майже вдвоє більший процент слів (0,96%) і майже втроє більший процент лексем (1,12%).
Але вплив слав’янізмів у радянській єврейській мові далеко ще не вичерпується свіжим припливом власно слав’янських ідентизмів, які, до речі, в даному випадку в газеті також представлені в меншій кількості, ніж це має місце в ряді літературних творів3. Сильно помітний в теперішній єврейській мові процес аналогізації [“Аналогізм” (замість “кальки”) мені вдається більш прийнятним терміном для позначення подібності мовних структур.] і словотворення слав’янського типу, що відбувається насамперед під впливом російської мови, яка є провідною в мовному будівництві нашої країни.
I	Якщо “завод” трапляється в тексті три рази, то це одна слав’янська лексема і три слав’янських слова.
II	Так я навиваю однакові слова в різних мовах.
* Радянська єврейська література і єврейська літературна мова збагатилися І збагачуються багатьма масовими слав’янізмами при описанні підприємства, єврейського колгоспу і т. д.
Схема газетної лексики ---
4.	Дуже характерний небувалий ріст інтернаціоналізмів. Уже в газеті 1921 р. вони становлять 8,7% слів і 10,6% лексем. Це досить солідний лексичний компонент, який ніколи не враховувався дослідниками лексичного складу єврейської мови. Але в номері 1931 р. процент інтернаціоналізмів збільшується майже вдвоє: 14,6% слів і 19,85% лексем. Число інтернаціоналізмів збільшується, очевидно, за рахунок інших лексичних компонентів, в тому числі і за рахунок превалюючого германського компонента (див. п. 1).
5.	Специфічним явищем радянської єврейської мови (як і інших радянських мов) є абревіації в різнорідних формах. Абревіацій в 1931 р. більше на 0,1% слів, а лексем майже в три рази більше — 0,75% проти 0,25% в 1921 р.
Можна було б і абревіації розподілити за їх складом. Проте, обмежимось тільки вказівкою на те, що найбільш поширеним типом абревіатури для даного випадку є такі слова, як Комінтерн, Компартія (Kompartei), ЦК, МТС..., тобто абревіації інтернаціональні своїм характером. Багато разів повторюється СРСР. Далі йдуть такі слова, як: МОПР, СТО та ін. Загалом це вже добре відомі і давно вкорінені абревіації.
6.	„Гібриди “. Помітно зросло число інтернаціонало-германізмів. В 1931 р. їх уже вдвоє більше, ніж в 1921 р. — 2,09% слів і 2,8% лексем проти 1,02% слів і 1,02% лексем. Це відповідає загальному зростанню інтернаціоналізмів (п. 4).
Трохи збільшився процент семіто-інтернаціоналізмів. Збільшилася значно кількість германо-слав’янізмів і зовсім не збільшився процент слав’яно-семітських „гібридів “.
Ось часткова ілюстрація до мовного процесу в радянській єврейській мові, ілюстрація, що в певному розумінні може бути віднесена і до інших радянських мов.
Ця часткова ілюстрація розкриває дуже важливі явища в лексиці і в лексичному складі радянської єврейської мови.
На основі наведеного матеріалу можна робити дальші висновки як у відношенні самої лексики, так і у відношенні словотворення, граматичних форм. Картина може, звичайно, мінятися, залежно від літературно-мовного матеріалу (література, наука, публіцистика). Загальна картина, здається мені, лишиться такою ж самою.
З усього вищесказаного ясна настійна потреба ще в конкретному освітленні ряду семантико-стилістичних питань, зв’язаних з загальною проблемою лексичного складу мови. Але про це треба говорити окремо.
1 Ініціальні абревіації в єврейській мові переважно відповідають ініціальним абревіатурам в російській мові.
