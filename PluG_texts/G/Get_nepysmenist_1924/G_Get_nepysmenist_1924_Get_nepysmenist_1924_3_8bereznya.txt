8 березня-міжнародний день жінок робітниць та селянок.
8 березня — день, коли пролетаріят з особливою силою закликає жінок
трудівниць усього світу до своїх лав для провадження класової боротьби.
Робітники й селяни зацікавлені в тому, щоби жінка-робітниця, що поруч з
чоловіком йде в праці і в житті, — щоб вона йшла поруч з ним в боротьбі й у
будівництві нового життя. В цей день пролетаріят і кличе жінку-пролетарку
стати поруч себе в праці і в боротьбі.
Вперше така думка виникла в 1909 р. по-між робітніць-соціялісток в Північній
Америці.  Тоді жінки вперше в цей день вийшли на Майдани й вимагали
собі політичних прав. Через рік після цього (1910 р.) на всесвітньому з'їзді
соціялісток-робітниць в Данії за почином Клари Цеткін було постановлено
святкувати цей день по всіх країнах. В Росіі вперше цей день був утворений в
1913 році. Руські робітниці провели цей день під гаслом: „Геть царський уряд". Під цим гаслом пройшов день 8 березня в 1914 році. Багато жіноцтва
захватала тоді царська поліція і посадила до в'язниці. В той рік вибухла
велика світова війна. Кров’ю заливався пролетаріят усього світу. Мало
помітно й мало організовано пройшов цей день в 1915 і 1916 роках. Настав
великій 1917 рік. Це був рік Великоі Революції. В день 8 березня (22 лютого по
старому) сміливо вийшли жінки-пролетарки на вулиці Петрограду й голосно
вимагали: "Геть війну!" „Геть самодержавство!" „Хліба дітям!" „Чоловіків з
окопів!" І голоси ці були такі рішучі й грізні, що царський уряд не посмів і не
зміг їх заглушити. На Вкраіні „жіночий день" вперше був улаштований 8
березня 1920 р. Цей день — початок праці серед жіноцтва на Вкраїні. Тепер
жіночі гасла: — «Робітниці, в партію, в ради, в допомогу Червоній арміі!"
Слідуючі роки (1921 та 1922) проходять під гаслом: « Жінки робітниці й
селянки, на боротьбу з голодом та руїною! Гасла „жіночного дня" 1923 року
 — ліквідація неписьменности серед жіноцтва, підняття виробничих знаннів,
об'єднання біля компартії та профспілок. В тому-ж році було переведено в
життя гасло: „Робітнице й селянко, іди в ради — в делегатки, йди на вибори в
урядові та инші установи". І за минулий рік дуже яскраво позначився цей рух
жіночий.
В сільських радах зараз мається 12 400 селянок. В мійських радах 1500
робітниць. Членами ВУЦВК у-9 жінок. В профспілках виборних 2,152
робітниць. В коопераційних органах 157 жінок. В комітетах незаможніх селян
 — 22-493 селянки.
В цей 1924 рік, „жіночий день“ висовує і переводить в життя гасла, що їх
висунув на чільне місце небіжчик т. Ленін. Жінка робітниця й селянка
береться за виконання заповітів Ілліча. Це насамперед — зміцнення зв’язку
села й міста. Тільки при цій умові ми непереможні. Потім т. Ленін вчив нас
боротись за світле майбутнє наших дітей. Треба зробити так, щоб діти росли в
кращих умовах, ніж ми. А тому жінка-пролетарка повинна всіма силами
допомогти дітям.
