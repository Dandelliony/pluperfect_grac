Оборонні успіхи біля Штетіну
Німецький воєнний комунікат з 11 березня подав:
Над долішньою Дравою німецькі війська втримували здобуті мостові бази проти спільних наступів большевиків і болгарів. В Мадярщині німецькі наступальні частини обабіч Болотяного озера пробились далі через завзято боронені позиції большевиків і відрізали ворогові, не зважаючи на сильні протинаступи, важкий терен над Сарвіцьким каналом. Підчас того усунено 15.000 ворожих мін. На сході від Горішнього Грону большевики продовжували наступи проти узгір’я коло Зволеня, але не змогли значно відперти німецьких військ. По обох сторонах Високих Татр німецькі бойові групи відкинули ворога з декількох вломів.
 Після сильної артилерійської підготовки большевики почали між Біліц та Швартвасер, в силі кількох дивізій піхоти і багатьох повзів, новий наступ. Ворога ввідперто перед головною лінією. Також на північ від Ратибору не вдались більшовицькі протинаступи. 
У Шрігау оточено большевицьку бойову групу. Над долішньою Одрою унеможливлено сконцентрованим оборонним вогнем і гострими протиударами більшовицькі спроби поширення мостових причілків на південь від Кюстріну.
На південному і південно-східному фронті мостового причілка Штетін німецькі війська осягнули оборонний успіх. Німецькі повзи розбили ворожі сили піхоти і повзових з’єднань. В Західній Прусії німецькі війська унеможливили прорив фронту і відбили на скоочених позиціях проривні спроби сильних совєтських повзових відділів в напрямі на Готенгафен і Данціг. Сильні наступи ворога в районі на південний схід від Фрауенбургу розбились об оборону залоги Курляндії. 
Після кількатижневого героїчного спротиву перед Реном, німецькі війська перекинено згідно з наказом мостового причілка Везель на східний берег ріки. Від початку оборонної битви 8 лютого війська завдали тяжких кривавих втрат першій канадійській і другій англійській армії і знищили 706 повзів. 
Німецька артилерія поборювала успішно ворожі перегрупування і вихідні позиції передусім на південь від Емеріху і біля Кельну. В районі Ремаген американці продовжували свої наступи з метою здобути надбережні узгір’я і поширити мостовий причілок. Між Зінціг і Андернах тримається ще кілька мостових причілків проти запеклих американських наступів. Втрикутнику між Райном і Мозельом, як і між Зальм і Мозельом, триває сильний натиск противника на німецькі частини, які ставлять завзятий спротив. В протинаступі відкинуті ворожі сили, які переходово вдерлись до міста Гагенау в Альзації.
Американські доконали террористичних налетів на Дортмунд та кілька інших місцевостях у Вестфалії. Бритійські бомбовики атакували на протязі дня район Рур і у вечірню годину скинули бомби на середню Німеччину і Берлін. 
