СЛАВНЕ ТРИДЦЯТИРІЧЧЯ
У січні 1918 року Володимир Ілліч Ленін підписав декрет про створення Робітничо-Селянської Червоної Армії. 23 лютого 1918 року загони нової армії розбили під Псковом і Нарвою війська німецьких загарбників. Цей історичний день став днем народження першої в світі справді народної Радянської Армії.
Творцем її була славна партія більшовиків на чолі з Леніним і Сталіним. Партія вела радянських воїнів на славні подвиги в ім'я захисту революції та соціалістичної Вітчизни, вона виховувала їх в дусі радянського патріотизму. Молода Радянська Армія стала грозою для всіх ворогів нашої Батьківщини. Вона розгромила і знищила білогвардійські банди Колчака, Денікіна і Врангеля, вона розгромила й вигнала геть іноземних інтервентів.
З перших днів свого існування Радянська Армія показала себе як армія нового типу, докорінно відмінна від усіх інших армій, які існували і тепер існують у капіталістичних країнах. Товариш Сталін яскраво характеризував головні особливості Радянської Армії.
Вона е армією визволення трудящих, армією Жовтневої революції, дійсно народною армією. Наша армія — це армія братерства і дружби між народами СРСР,вірна захисниця багатонаціональної радянської держави.Вона — друг усіх пригноблених і знедолених народів світу. В цих особливостях — джерело її могутньої сили й непереможності.
Після громадянської війни наша армія протягом двох десятиріч охороняла мирну працю будівників соціалізму Велика Вітчизняна війна була суворим випробуванням для нашої армії, яка з честю виправдала своє історичне призначення і вписала золоті сторінки слави в історію Батьківщини. Протягом трьох років вона боролася один на один проти всіх сил гітлерівської Німеччини та її васалів і завдала вирішальних поразок фашистським полчищам. Лише тоді, коли стало ясно, що Радянський Союз спроможний власними силами окупувати всю Німеччину і здійснити визволення Франції,союзники відкрили другий фронт. Усе передове людство відзначає всесвітньоісторичні заслуги героїчного радянського народу і його доблесних військ, які розгромили німецьких і японських імперіалістів, визволили народи Європи і врятували світову цивілізацію від фашистської чуми.
Безсмертна слава радянських воїніввизволителів житиме у віках. «Після блискучих перемог Червоної Армії під Москвою і Сталінградом, під Курськом і Бєлгородом,під Києвом і Кіровоградом, під Мінськом і Бобруйськом, під Ленінградом і Талліном, під Яссами і Львовом,на Віслі і Німані, на Дунаї і Одері, під Віднем і Берліном, — після всього цього не можна не визнати, що Червона Армія є першокласною армією, у якої можна було б повчитися багато чого» (И. Сталін).
Історичні перемоги Радянської Армії назавжди зв'язані з ім'ям геніального вождя і полководця, Генералісимуса Радянського Союзу товариша Сталіна, який очолив Збройні Сили нашої країни в грізні роки Вітчизняної війни, був натхненником і організатором боротьби народів СРСР проти німецькофашистських загарбників.
Овіяна безсмертною славою, Радянська Армія нині міцно стоїть на варті кров'ю завойованого миру, на варті священних рубежів країни Рад, яка успішноздійснює грандіозні плани нової п'ятирічки і йде вперед до комунізму.
