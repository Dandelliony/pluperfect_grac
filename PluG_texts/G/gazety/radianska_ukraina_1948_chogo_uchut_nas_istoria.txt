ЧОГО УЧИТЬ НАС ІСТОРІЯ ВКП(б)?
	Історія партії учить, насамперед, що перемога пролетарської революції, перемога диктатури пролетаріату неможлива без революційної партії пролетаріату, вільної від опортунізму, непримиренної щодо угодовців і капітулянтів, революційної щодо буржуазії та її державної влади...
	Історія партії учить, далі, що партія робітничого класу не може виконати ролі керівника свого класу, не може виконати ролі організатора і керівника пролетарської революції, якщо вона не оволоділа передовою теорією робітничого руху, якщо вона не оволоділа марксистськоленінською теорією...
	Історія партії учить, далі, що без розгрому дрібнобуржуазних партій, які діють в лавах робітничого класу, штовхають відсталі верстви робітничого класу в обійми буржуазії і розбивають, таким чином, єдність робітничого класу, — неможлива перемога пролетарської революції...
	Історія партії учить, далі, що без непримиренної боротьби з опортуністами у своїх власних лавах, без розгрому капітулянтів у своєму власному середовищі партія робітничого класу не може зберегти єдність і дисципліну своїх лав, не може виконати свою роль організатора й керівника пролетарської революції, не може виконати свою роль будівника нового, соціалістичного суспільства...
	Історія партії учить, далі, що партія не може виконати своєї ролі керівника робітничого класу, якщо вона, захопившись успіхами, починає зазнаватися, якщо вона перестає помічати хиби своєї роботи, якщо вона боїться визнати свої помилки, боїться вчасно виправити їх відкрито і чесно...
	Нарешті, історія партії учить, що без широких
зв'язків з масами, без постійного зміцнення цих зв'язків, без уміння прислухатися до голосу мас і розуміти їх наболілі потреби, без готовності не тільки вчити маси, але й учитися у мас, — партія робітничого класу не може бути дійсно масовою партією, здатною вести за собою мільйони робітничого класу і всіх трудящих.
(«Історія ВКП(б). Короткий курс»).
* * *
Уже за перші вісім років загальний тираж видання «Короткого курсу історії ВКП(б)» досяг 31 мільйона 318 тисяч екземплярів. Книга випущена 61 мовою, в тому числі — 44 мовами народів СРСР.
Комсомолові 30 РОКІВ
Тридцять років тому в Москві відкрився І з'їзд Спілок робітничої й селянської молоді. День цей увійшов в історію як день народження комсомолу. Біля колиски комсомолу стояли Ленін і Сталін.
Промова Леніна на III з'їзді РКСМ у 1920 р. стала бойовою програмою комуністичного виховання молоді. З 1924 року, в пам'ять великого вождя і вчителя, комсомол прийняв ім'я Леніна. Комсомольці поклялися свято виконувати ленінські заповіти.
У 1926 р. РЛКСМ був перейменований у Всесоюзну Ленінську комуністичну спілку молоді.
Комсомол завжди був і є вірним і відданим помічником і резервом партії. Його заслуги перед Батьківщиною відзначені трьома орденами Радянського Союзу.
Своє 30річчя комсомол відзначає в розпал великих робіт по здійсненню плану нової п'ятирічки. Мільйони комсомольців нашої Вітчизни показують зразки трудового героїзму на всьому неосяжному фронті соціалістичного будівництва.
