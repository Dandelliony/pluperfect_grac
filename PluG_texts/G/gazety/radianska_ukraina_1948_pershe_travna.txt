ПЕРШЕ ТРАВНЯ
Настає день Першого травня, коли робітники всіх країн святкують своє пробудження до свідомого життя, святкують своє об'єднання в боротьбі проти всякого насильства і всякого пригноблення людини людиною, в боротьбі за вкзвслення мільйонів трудящих від голоду, злиднів і приниження. Два світи стоять один проти ОДНОГО в цій великій боротьбі: світ капіталу і світ праці, світ експлуатації й рабства проти світу братства і свободи...
Робітники всіх країн борються за визволення праці від найманого рабства, від злиднів і нужди. Вони борються за такий устрій суспільства, в якому створені спільною працею багатства йшли б на користь усім трудящим,а не жменьці багатіїв... Вони хочуть, щоб не було багатих і бідних, щоб плоди праці діставалися тим, хто трудиться, щоб усі завоювання людського розуму, всі поліпшення в роботі полегшували життя того, хто працює,а не були знаряддям пригноблення робітника.
1904 р.	В. ЛЕНІН.
Це було в 1889 році, коли на Паризькому конгресі соціалістів усіх країн постановили робітники саме сьогодні, в день Першого травня, коли природа прокидається від зимової сплячки, ліси і гори зеленіють,поля і луки вкриваються квітами, сонце починає тепліше гріти, у повітрі відчувається радість оновлення, а в природі все грає і тішиться, — вони вирішили саме сьогодні заявити всьому світові голосно і відкрито, що робітники несуть людству весну і визволення від кайданів капіталізму, що робітники покликані оновити світ на основі свободи і соціалізму.
У кожного класу є свої улюблені свята... Повинно бути своє свято і у робітників, і на ньому вони повинні проголосити: загальну працю, загальну свободу, загальну рівність всіх людей. Це свято — свято Першого травня.
НЕЗАБУТНЄ
В ряснім саду щаслива мати,
У полі пишному сини
Щороку будуть споминати
Той цвіт єдиної весни.
Нічний пригадую я Київ,
Коли жадана новина
Про день останній лиходіїв
Серця сп'янила нам до дна.
Кричали друзі незнайомі
Слова вітання в темноту,
І ніч світила в кожнім домі
Нам щастя лампу золоту,
І в небо зносились салюти
З усіх піднесених сердець»
І тільки пісня осягнути
Могла початок г кінець,
ї тільки пісня віддавала
Денними чарами вночі,
Що знов оратимуть орала
Там, де стиналися мечі;
І не було можливо спати
Ява перемагала сни...
Святкуй же, Батьківщино-мати,
День Перемоги, день весни!
Максим РИЛЬСЬКИЙ.
