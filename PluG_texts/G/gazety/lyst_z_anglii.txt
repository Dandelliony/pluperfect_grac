Лист з Англії Скіртон, 2.1. 1948
Доздоровляю з наступними святами, Різдвом і Новим Роком. Бажаю всім якнайшвидше виїхати до Англії. Працюю в текстильній фабриці. З вовни робимо нитки. Все робиться машинами. Нас тут 10 українок, з нашого табору я одна. Праця дуже легка, вже, при кінці першого дня кожна працювала сама. Але ми ще три тижні будемо разом з англійками на машинах, а потім самі. Мешкаємо в готелю, 2 кл. від фабрики- Відвозять на працю і привозять таксівками. Маємо на 10 жінок 3 великі кімнати (кожна така, як у нас у таборі на 4 особи). В цих кімнатах лише спимо, маємо там шафи для убрання та білля і зеркало. Є кімната, де ми собі після роботи чимось займаємось. Там, де ми спимо, є центральне огрівання, в другій кімнаті піч, там є наша їдальня. Варт описати нащу постіль: дали все нове, ліжка на сітках, два білі простирала, два коци (білі вовняні з нашої фабрики), подушка, матрац і ковдри вовняні та пухові, шовкові, різних кольорів. Спимо дк льорди. Тут нам готують снідання та вечерю, обідаємо на фабриці. Год. 7.30 сніданок, 7.45 ідемо до фабрики, в ДО год. п’ємо каву, в 1 год- обід. Дуже смачні з двох дань, завжди друге і солодке. Зупу їмо ввечері дома. Вечеря з 3-х дань. Перші три тижні отримували 55 шилінгів. ЗО шил. платимо за те все в готелі, і 5 шил. на фабриці за тиждень за обіди, решта нанщ. На четвертий тиждень одержимо 65 шил. а далі, скільки виробимо. Директор сказав, що наше щастя, і майбутнє в наших руках. ГаДаю, що ми справимось. Здається, що перше враження у всіх і в нас, і в нашої дирекції добре. Вчера директор подарував нам по 2 великі помаранчі. На фабриці зараз 120 людей: 100 чоловіків, всі англійці, 10 англійок і 10 українок. Вечорами в готелі вчимося англійської мови- Наше місто, кажуть найкраще на весь район, зветься Скіртон. Живемо в замку, що має 900 літ свойого існування. Господиня показувала нам • свої мешкання. Залишились деякі речі ще з дуже давних часів. Краєвиди чудові. По карткам дають: цукор, м’ясо, молоко. Хліб без карток, також ярина й овочі. Говорять, що і цих карток скоро не буде. Дуже добре ставляться до нас усі робітники, водять нас, як малих дітей, до їдальні, старанно з’ясовують нашу працю. На двірець вийшли нас зустрічати вся дирекція, і самі несли наші речі (а було що нести) до машин. Всі такі привітні, сміються. Ми вже таксівками поїхали до готелю. Тепер, мабуть, усі думають там, що ми, бідні, не бачимо сонця лиш тумани, а ми боїмося, що ми тут, в Англії, так іне побачимо туманів. Є все. На початку були вітри, переважно вночі, були і дощі- Але були чудові дні, з сонцем. 1. січня був мороз і сніг. Правда, ледве покрив землю (дітям, щоб зліпити бабу, їірийшлось зібрати сніг з усього футбольного грища і баба вийшла невелика). А 2. січня все було чорне і ми гадали, що ми у сні бачили сніг. Обіцяла, що напишу виконала. 12 місяців відробимо і можемо собі вибирати другу роботу, та після цієї ми не захочемо другої. Я задоволена, що приїхала до Англії. З поважанням Антоніна Коровченко
