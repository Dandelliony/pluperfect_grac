Наше робітництво Шевченкові
Українська Головна Управа Пропаганди, не дивлячись на скромні можливості, які дає сьогоднішний Берлін для концертів, академій і (т.л., влаштувала 11 березня у залі Бетхо вена Шевченківський Концерт. Українське робітництво масовою участю у концерті підтвердило ще раз, що УГУП обрала правильний шлях й це робітництво щиро вдячне за ту шляхетну розвагу, яку УГУП дає йому влаштовуючи святочні концерти та другі імпрези з нагоди національних та релігійних дат. В перших рядах між чільними діячами українського громадського, культурного та політичного життя ми бачили ґен. Шандрука та гетьм. П.Скоропадського. Програму свята відкрив короткий та змістовний, палко виголошений реферат п. Приходька. (Давши яскраві контури постаті Шевченка в боротьбі України за і свою політичну волю, промовець закінчив: «Аналізуючи історію славної визвольної боротьби українського народу; ясний розум Шевченка бачив тільки єдиний шлях до осягнення національної волі шлях безоглядної, безкомпромісової боротьби з усіма; хто хоче ту «святую волю»
приборкати. Нема кому звіряти розвивання долі, свого народу, нема на кого покладатися — лише сам народ збройною рукою в єдиній думці, в єдиному послухові до свого, а не чужого проводу може утвердити своє одвічне право на свою Правду і Силу і Волю в своїй хаті... І ми тепер в єднанні з народами, які були і лишилися нашими друзями, міцніше- беремося за зброю. Як грізна хвиля розливаються по Україні і Білорусі славні месники з української і білоруської Повстанчої Армії, що день міцніють українські збройні сили і по цей, і по той бік фронту, а наші робітники помагають кувати зброю для нашого війська. Тепер настав наш час відплатитися ворогові за наших батьків і братів, синовніми руками витерти, заплакані очі наших матерей та сестер,і нагострених мечах принести волю і добробут рідній Україні. І хоч ворог лютує там ще сьогодні, хоч ллється наша кров і надають брати, та завтра знесе його стихія народньої зненависти...»
 Художню частину програми виповнили виступи широко відомої Української Національної Капелі Бандуристів ім. Т. Шевченка під мистецьким керівництвом Китастого, що виконала цілу низку композицій на слова Шевченка, між якими улюблену його пісню «Забіліли сніги», виступи оперних співачок Орловської та Піддубної, виступу вже відомого на берлінському терені композитора Хоменка, що виконав на фортеп’яно свого «Кобзаря» (варіації) та гарних декламацій Лисенка, (виконав свій вірш «Відповідь») й Тодовка («Шевченко стає» Курпіти). Програму збагатили самостійні виступи солістів Капелі Бандуристів Штокала (кобзарська дума «Ой плакала Україна») та Назаренка («Кобзарська пісня»). В загальному Шевченківський Концерт УГУП залишив дуже миле враження.
