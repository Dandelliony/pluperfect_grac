ПРОВІДНА І СПРЯМОВУЮЧА СИЛА РАДЯНСЬКОГО НАРОДУ
ВКП(б) — передовий загін трудящих нашої країни, керівна й спрямовуюча сила радянського народу. 
Великі Ленін і Сталін підготували, створили, загартували її, відстояли від ворогів. Ленін і Сталін випестили її, як партію нового типу, справді революційну партію, здатну привести робітників, усіх трудящих до торжества комунізму. Ленін і Сталін озброїли партію передовою теорією. Вони спаяли її єдиною дисципліною, згуртували єдністю волі і дій.
Партія більшовиків вказала народам нашої країни єдино вірний шлях визволення з-під ярма поміщиків і капіталістів і повела їх цим шляхом. Вона привела їх до перемоги Великої Жовтневої соціалістичної революції, яка повалила буржуазнопоміщицький лад у нашій країні і у вогні якої було створено радянську державу — першу в світі державу, де влада належить трудящим. Партія більшовиків очолила трудящих у величезній творчій роботі, що розгорнулась у нас з перемогою Великої Жовтневої соціалістичної революції. Вона вказала їм шлях побудови соціалізму, розбудила і організувала величезні сили народу на створення нового суспільства. Під проводом партії в найкоротший строк було ліквідовано економічну, культурну і воєнну відсталість нашої країни. Було здійснено грандіозні перетворення — індустріалізацію країни і колективізацію сільського господарства. В нашій країні переміг соціалізм. Радянське суспільство восторжествувало, як суспільство, де назавжди знищено експлуатацію людини людиною, де утвердився непорушний союз робітників, селян, радянської інтелігенції, де встановилася братська і непорушна дружба народів — рівноправних членів єдиної сім'ї — Союзу PCP. Німецько-фашистські розбійники поставили собі мету загарбати нашу Батьківщину та її багатства,поневолити і знищити наш народ. У дні війни, як і в роки мирного будівництва, провідною і спрямовуючою силою радянського народу виступила партія більшовиків. Вона запалила натхненням і організувала народ на боротьбу проти фашистських загарбників і привела його до перемоги у війні.
Нині наш народ повернувся до мирної праці. І знову його очолює випробуваний керівник — партія більшовиків. Партія озброїла народ грандіозною програмою відбудови й дальшого розвитку народного господарства та культури країни і веде його на успішне виконання цієї програми.
Непохитною є сила партії більшовиків. Ця сила — в передовій теорії Маркса — Енгельса — Леніна — Сталіна,якою керується партія. Ця сила — у відданості партії справі народу, справі комунізму. Ця сила — в непримиренності, з якою партія бореться проти всіх ворогів трудящих. Ця сила — в широких зв'язках партії з масами, в її умінні прислухатися до голосу мас, в її готовності не тільки вчити маси, але і вчитися у мас.
Ця сила — в сміливості, з якою партія користується випробуваною зброєю критики і самокритики, виявляє і виправляє всі хиби в роботі. Ця сила — в ленінсько-сталінському керівництві партії.
І радянський народ сповнений непохитної впевненості в могутність партії, діяльність і боротьбу якої спрямовує великий Сталін. Радянський народ глибоко відданий партії. Він тісно згуртований навколо неї. Він одностайно схвалює політику партії, не шкодує сил для втілення цієї політики в життя.
