Проблема проводу нації (Фахова підготовка громадсько-політичних діячів).
Громадсько-політична діяльність належить до такої ділянки суспільно-корисної і необхідної праці, яка вимагає, з одного боку наукової підготовки, тобто фахових знань, а з другого боку потребує досвіду й уміння, тобто є до деякої міри своєрідним мистецтвом, де має розвинутися талант діяча і його здібності та виявитися глибоке теоретичне розуміння ним суспільно-політичних проблем у реальному практичному підході до дійсности. Теоретичні основи для такої діяльности дають наукові дисципліни з царини права, економіки, соціології, філософії, журналістики й історії. Практично така науково-фахова підготова переводилась і переводиться на правничих факультетах університетів, на економічних факультетах і окремих економічних школах та на школах політичних наук, або школах чи окремих факультетах державних наук. Як правило ці факультети, чи окремі школи, належать до типу високих шкіл з 8-ми семестровим або 6-ти семестровим курсом навчання. За останні десятиліття майже у всіх європейських країнах постали високі школи політичних, або державних наук, що спеціялізуються на фаховій підготовці, якої потребує практичний громадсько-політичний діяч. Такого типу школа постала і на нашому ґрунті. При економічному факультеті Українського Технічно-Господарського Інституту в Реґенсбурзі існує Висока Школа Державних Наук (ВШДН), з 6-ти семестровим курсом студій. Ця школа провадить навчання кореспонденційною методою, але студенти старших семестрів Економічного Факультету УТГІ можуть учитися в ній і авдиторно. Навчальна програма ВШДН охоплює 53 предмети, які належать до таких груп наук: 1) Теоретична економія й економічна політика, 2) право, 3) соціологія і соціальна політика, 4) журналістика, 5) українознавство, 6) парламентська практика, 7) чужі світові мови. Після простудіювання всіх 6-ти семестрів і складення дипломних іспитів та захисту дипломної праці абсольвенти ВШДН, згідно з академічними правилами УТГІ, дістають титул Магістра Державних Наук. При Економічному Факультеті УТГІ існують також 2-х семестрові Курси Журналістики та Курей Українознавства. В студійну програму ЦИ* курсів Входять журналістичні та українознавчі предмети Школи Державних Наук. Кореспонденційна чи позаочна метода навчання на ВШДН дає можливість нашим практичним громадським і політичним діячам, що не мають належної високої фахової освіти, поповнити свої знання теоретичними студіями на ВШДН, а молодим елементам, здібним до громадсько-політичноої праці, ВШДН при УТГІ дає можливість набути фахову освіту для такої важної ділянки національної роботи не тільки в теперішніх еміграційних умовинах, але і в майбутньому, на Рідній Землі, у власній вільній Українській 
