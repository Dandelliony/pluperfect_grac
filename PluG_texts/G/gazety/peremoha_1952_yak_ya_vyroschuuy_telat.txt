
Як я вирощую телят
Телятницею в колгоспі я працюю три роки. За цей час вже виростила ЗО телят. Набутий досвід моєї праці показав, що вирощування високопродуктивних корів у значній мірі залежить від правильного виховання молодняка.
Від старанного догляду, утримання і годування телят у великій мірі залежить продуктивність дорослої худоби.
Боротьбу за вирощування здорових телят я починаю ще з підготовки корів до отелення. Однією з обов’язкових умов одержання здорових, життєздатних телят є своєчасний запуск тільних корів. Звичайно корів ми запускаємо за 60 днів до отелення. Для корів нижчесередньої вгодованості яловий період значно збільшуємо. Пізній запуск тільних корів, особливо високоудійних, шкідливо відбивається на розвитку телят і наступному удої.
Молодняк в нас народжується вагою 20 — 25 кілограмів. Ці телята добре ростуть і розвиваються. В зимовий період вони утримуються в неопалюваному приміщенні в окремих клітках. Телятник добре обладнаний, протягів в ньому не буває.
Багато доводиться працювати перед отеленняи корів. Перед прийняттям теляти я мию клітку гарячою водою, проводжу дезинфекцію і застилаю доліску сухою чистою соломою шаром 20-25 сантинетрів. Новонароджене теля приймаю на часту мішковину, розстелену на сухій солом’яній підстілці. Після того, як корова оближе теля, обтираю його солом’яним скрутнем, загортаю в мішковину і вміщую в клітку.
Годівлю телят проводжу тільки за раціоном, суворо додержую режиму дня. Материнським молоком напуваю телят протягом перших двох тижнів тричі на день по 2 літра щоразу, а потім напуваю їх молоком від інших високоудійних і жирномолочних корів. З трьохнедільного віку починаю підгодівлю. За раціоном кожного теляти стежу окремо, враховуюча його здоров’я і розвиток. Годівлю, чищення телят, їх прогулянку та інші роботи проводжу в установлений час. Старанно слідкую за здоров’ям телят. Посуд, призначений для годівлі телят, після кожного вживання мию гарячою водою.
Влітку телят випускаємо на свіже повітря на цілий день, а в період стійлового утримання — на 1 — 1,5 години. Це зміцнює організм, підвищує апетит і добре впливає на ріст і розвиток молодняка.
Такий догляд дає можливість вирощувати нам всі новонароджені телята, успішно виконувати план розвитку громадського продуктивного тваринництва.
К. БЕРЕЗА, телятниця колгоспу ім. Хрущова.
