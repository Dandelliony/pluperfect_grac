Скрипковий речіталь Володимира Цісика
З КОНЦЕРТОВОЇ ЗАЛІ
Дня 7.9. відбувся в театральній залі Оселі скрипковий концерт відомого концертмайстра львівської опери Володимира Цісика. Програмою цього концерту можна Суло вдоволити найвибагливіших слухачів, але у виконанні її вичувалося досить поважні браки систематичної праці, без якої виконавці-інструменталісти дуже скорим темпом виходять з форми. Тому не легко ствердити, чи, напримір, кантілена в колисковій Барвінського вийшла в п. Цісика більш вдало, як технічні ефекти в алеґро вівачісімо концерту Чайковського, чи навпаки. Очевидно, що обставини й умови життєві українських мистців-скитальців впливають від’ємно на їхнє духове зосередження, що буває імпульсом до систематичної праці над собою, та все ж таки, естрадні виконавці могли б давати програми, відповідаючі їхнім теперішнім, технічним спромогам, що вийшло б у користь і слухачів і самих виконавців. Одначе супровід, якого піднялася відома наша п’яністка, п-і Ірина Ианасси, усуцільнював захитані місцями партії скрипки. Все ж таки п. В. Цісик задемонстрував нам неабияке знання техніки скрипкової гри, що мало виховне значення для розмірно значного числа слухачів. Вадим Дирмушко.
