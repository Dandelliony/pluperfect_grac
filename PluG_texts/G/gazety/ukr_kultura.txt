Українська культура
Дня 8. грудня минає 79 літ від заснування загальновідомого українського культурно-освітнього товариства у Львові ~(Просвіта”. Це багатозаслужене товариство проіснувало майже 75 літ і двигнуло український народ з довговікового культурного занепаду, безпросвіття, кромішної тьми на шлях культури, знання і поступу. „Просвіта” причинилася найбільше до нашого національного відродження, вона стала матір’ю майже всіх наших культурних, суспільних, національних, тіловиховних і господарських установ. Не тільки в ¦З ахі Україні, але на всіх землях України, і поза її межами, в цілій Европі, Америці, Азії, Африці, скрізь, де тільки жили українці, там поставала „Просвіта’, що гуртувала всіх без різниці українців. Тому перед світовою війною „день Просвіти , 8. грудня, кожного року був справжнім святом української культури. З часом поширено це святкування на цілий грудень, що став місяцем „Просвіти”, місяцем української культури. В місяці грудні відбувалися в Західній Україні та на цілій земній кулі, де свобідно жили українці, тисячі культурних імпрез: академій, концертів, святочних сходин, доповідей, аматорських вистав, мистецьких виставок, присвячених „Просвіті” та взагалі українській культурі. Сьогодні, на чужині, серед зовсім змінених умовин, хочемо пригадати й відновити цю славетну просвітянську традицію плекання національної культури. Що таке культура? Культура це всі здобутки тисячолітньої праці людства на духовому й матеріяльному полі, це релігія, наука, література, всі роди мистецтву: театр, малярство, різьба, музика, танки тощо, звичаї, обряди, цілий побут, вкінці матеріяльна культура; будівництво, ноша, всі винаходи, знаряддя праці й щоденного вжитку, народне мистецтво. Як бачимо з цього короткого, далеко неповного перегляду різних ділянок культури, вона обіймає ціле життя людини, духове й матеріяльне, та надає йому свій зміст і змисл. Культура проявляється у всьому: у думанні людини, як розв’язати вічні проблеми про Бога, душу, всесвіт, як збагатити своє знання наукою, як виявляти словом свої думки, як поступати, щоб забезпечити собі успіх у житті, як краще та вигідніше уладити собі життя. Український нарід має дуже давну, питому культуру, що сягає своїми праджерелами майже 5000 літ тому взад. Наші предки, що поселилися на незвичайно урожайній землі, продовж 5000 літ витворили безмірні духові та матеріяльні багатства, та випередили культурно багато народів Европи. Тому 900 літ Київ був одним із найбільших культурних центрів Европи, та викликував подив серед чужинців, коли наші сусіди жили ще по лісах і болотах серед безпросвітньої темряви. Українські майстри будували чудові церкви в усіх українських містах, українські малярі розмальовували ікони безмірної краси, українці поети, письменники й співці оспівували славу, велич і подвиги наших володарів. Коли б не пізніші лихоліття, напади диких кочовиків і завислих сусідів, то Україна напевно належала б до найкультурніших країн світу. Бо, не зважаючи на страшні спустошення української культури, що її спричинили азійські орди, татарські і турецькі наїзди, польська неволя, московський, царський гніт, совітська тиранія і німецьке варварське нищення наших пам’яток культури, український народ дальше творив свою культуру, якою здивував увесь світ. __На_сто?Ожі_світлої традиції наших предків
станула в 1868 р. „Просвіта”, що довгі літа була могутною твердинею української культури. Тисячі читалень, шкіл, дитячі садки, освітні, культурні й наукові товариства, спорт, кооперація, господарські установи, міліони українських книжок і газет, ось наслідки довголітньої праці „Просвіти” на полі української культури. І хоч окупанти, большевики й німці, розв’язали та заборонили діяльність „Просвіти”, одначе плодів і наслідків її праці ніхто вже не може знищити. Українська культура, що пережила найлютіші переслідування, була і є виявом дачні українського народу. І доки житиме український народ, так довго буде існувати та розвиватися чимраз краще українська культура. Зберігати, плекати й розвивати її в усіх умовинах це святий обов’язок усіх українців, де б вони не жили. Особливо на чужині повинні ми дорожити українською культурою, бо це золотий міст, що лучить нас із Батьківщиною, та не дає розплинутися в чужому морі. Тому, у. грудні, місяці української культури, відбудеться в нашій Оселі низка культурних імпрез. 
