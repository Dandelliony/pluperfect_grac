Не турбуються про підготовку кадрів
Більшовицька партія і радянський уряд приділяють велику увагу механізації сільського господарства. В нашу область надходить усе більше різних сільськогосподарських машин і устаткування. Але вони не скрізь використовуються на повну потужність через відсутність у деяких МТС достатньої кількості кваліфікованих кадрів.
Основна причина такого стану криється в тому, що обласне управління сільського господарства мало дбає про підготовку кваліфікованих кадрів. Так, зараз не працює Сарненська школа механізації сільського господарства. Стоять без дії механічні майстерні у Варковицькій, Загорощанській, Межиріцькій і Півченській МТС, бо не вистачає токарів і слюсарів. Зурнівська, Соснівська та інші МТС мають добре обладнані кузні, але вони теж не використоуються через відсутність ковалів. В серпні місяці для МТС області прибуло 69 верстатів. Але на них теж працювати нікому.
Розпочинається осінньо-зимовий сезон ремонту машинно-тракторного парку. Успіх ремонту залежатиме від стану ремонтної бази і наявності кваліфікованих кадрів. Тому відділові підготовки кадрів обласного управління сільського господарства і директорам МТС слід вжити рішучих заходів у справі забезпечення машинно-тракторних станцій кваліфікованими кадрами ремонтників.
