Колгосп ім.17 вересня закінчив копання цукрових буряків
15 жовтня буряководи артілі імені 17 вересня, села Бабин, Корецького раойну, завершили копання цукрового буряка. Зібрано врожай з усієї площі в 30 гектарів. На кожному гектарі колгоспники накопували в середньому по 250 центнерів.
Першими копання й вивіз цукросировини на завод закінчили ланки бригади Василя Сливи. Ще 1 жовтня буряководи цієї бригади зібрали з плантації останні корені.
Через чотири дні повністю зібрали буряки на своїх плантаціях колгоспниці високоврожайних ланок Секлети Сливи і Антоніни Степчиної. Завдяки наполегливому доглядові за посівами ланка Секлети Сливи виростила в цьому році понад 600 центнерів цукрового буряка на кожному гектарі. По 500 центнерів накопували колгоспниці ланки Антоніни Степчиної.
Майже весь колгоспнй транспорт зайнятий тепер на вивезенні сировини на завод. На возовиці працює 16 підвід і одна автомашина. За станом на 16 жовтня на Корецький завод було доставлено 420 тонн цукрового буряка.
