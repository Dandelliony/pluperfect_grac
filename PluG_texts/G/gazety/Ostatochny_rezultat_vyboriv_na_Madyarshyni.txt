Остаточний результат виборів на Мадярщині
Будапешт. Згідно з остаточних даних про вибори на Мадярщині, 58 проц. усіх голосів одержала партія дрібних власників, здобувши 421 місце в парламенті - 246 послів. Таким чином має вона абсолютну перевагу в парламенті. Соціял-демократи одержали 71 місце, комуністи - 69, консерватисти - 22 та безпартійні - 9. Незалежно від наслідків виборів, згідно з попередніх заяв окремих партій, має бути створений коаліційний уряд.
Нью-Йорк. Американські часописи висловлюють своє задоволення з способу проведення та наслідків виборів на Мадярщині. "Нью-Йорк Таймс" пише, що мадярський нарід, віддаючи більшість голосів на демократичну партію дрібних власників, виявив своє становище та свою зрілість. Вибори на Мадярщині проведено вільно та без жодного натиску. Це були перші вибори у східній Європі, до яких США зайняли офіційне становище. Вибори на Мадярщині - це добра ворожба для виборів у інших країнах. Інший часопис, подаючи вістку про вибори на Мадярщині, пише, що СССР у цьому випадку дотримав своїх зобов'язань.
Коаліційний уряд на Мадярщині
Будапешт. Партія дрібних власників, що здобула більшість голосів підчас виборів, разом з комуністами і національною селянською партією мають створити новий коаліційни уряд Мадярщини під головуванням прем'єра Тільді. В новому уряді партія дрібних власників буде мати 7 представників, комуністи - 3 та національна селянська партія - 1.
