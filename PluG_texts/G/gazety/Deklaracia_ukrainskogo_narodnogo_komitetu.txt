З волі українського громадянства, що перебуває в Німеччині та в союзних з нею країнах, Створено Український національний комітет.
Покликання до життя Українського Національного комітету – це нова сторінка в житті українського національного громадянства, що глибоко пройняте любов’ю до рідної землі хоче бачити свою Батьківщину звільненою від наїздника. Український Національний Комітет є виразником цих прагнень громадянства й твердою ходою йтиме по шляху, що веде до створення Національної Суверенної Держави. (Тому Український Національний Комітет приступив до організації Української Національної Армії, що має відновити збройну боротьбу за українську державність. Українська Національна Армія, в українській уніформі, під освяченими попередньою боротьбою бойовими національними прапорами, з власним українським командуванням, буде стояти під ідеологічно-політичним проводом Українського Національного Комітету. В склад її увійдуть передусім українці, які перебувають у німецькому війську та в інших військових і поліційних формаціях. До майбутнього державного будівництва повинна станути сильна духом і тілом, глибоко національно-усвідомлена
українська людина. Тому Український Національний Комітет подбає про правний захист усіх українських громадян у Німеччині, зрівняння робітників в правах з усіма громадянами державних націй, а передусім про розгорнення над ни ми якнайширшої релігійної, моральної, культурної та матеріяльної опіки. Чужі довголітні кордони, що лежали поміж поодинокими українськими землями, витворили різниці в думках і діянні. Це мусить зникнути у спільному марші до спільної цілі. Український Національний Комітет хоче прискорити цей процес об'єднання українських душ не тільки в широко закроєній виховній акції, але теж українським соборницьким підходом до кожної справи. У своїй роботі Український Національний Комітет буде співпрацювати з Національними Комітетами інших поневолених большевиками народів, які боряться так само, як і Український Народ, за своє самостійне і вільне життя. Український Національний Комітет прагне незломно виконувати обо в’язки, покладені на нього українським громадянством, якнайкраще. 
І він виконає їх з певністю, якщо кожна ебідома українська одиниця віддасть усі свої сйли у спільне змагання за спільну перемогу.
 Постій, 17 березня 1945 Гєн. штабу ген.-хорунжий Павло Шандрук Голова УНК Проф. др. Володимир Кубійович Заступник Голови УНК Адвокат Олександер Семененко Заступник Голови УНК Інж. Петро Терещенко в. о. Ген. Секретаря УНК.
