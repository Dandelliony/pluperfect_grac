Листи до любезних земляків
Г. Ф. Квітка-Основ’яненко
Знаючи, як ви, земляки мої любезні, любите читати або слухати хто вам чита розумну книжку і перенімати усе добре, і бачачи, що мало вам трапляється таких книжок, бо на усяку книжку треба грошей, та і з грішми не дотовпишся їх купити, от я доложився нашому начальству – бо без нього не треба нічого робити, хоч би ти і думав, що воно дуже гаразд буде, – отже-то начальство і подозволило мені обо всім до вас писати, та усе по-нашому, щоб усякому розумно було і щоб ви усе до слова розібрали, не толкуючи його по-своєму.
Так слухайте ж мене і казенні, і панські, і усякий народ: нехай хто письменний вам чита, а ви слухайте, і коли що до діла скажу, то, будьте ласкаві, перенімайте і робіте так, як тут вам совітується, та знайте: якби що-небудь не до діла списав або не до добра вас навчав, так би мені не подозволило начальство, бо як батько за дітьми, так воно догляда, щоб вам усім було добре жити.
Земляк ваш.
I
Г. Ф. Квітка-Основ’яненко
Поперед усього розберім, що то означа: той казенний, той панський, той обиватель, той економічеський? Се, люди добрі, коли хочете знати, се усе суть єдино. Царство наше таке велике, що й нема його більшого. На усі чотири сторони скільки тисячів верстов воно сягнуло, так що і розказати трудно! А у такім великім царстві скільки є усякого народу? Тут вже не тисячами їх треба лічити, а міллійонами.
Чи зна хто, що то означа міллійон? Ось що: налічи чого-небудь тисячу, що у тисячі десять сот, от то й тисяча; та таких тисячів налічи тисячу тисячів, от тогді буде міллійон. Тільки подумати можна, та й то не зовсім додумаєшся, що то міллійон людей; та таких міллійонів у нашому царстві є більш, чим п’ятдесят. А що? трохи народу? Треба ж їм порядок дати, треба кожного защитити. Ось для сього і є губернії, от як і наша Харківська, що і в ній народу усякого є більш міллійона з женським полом.
Що ж би то, якби увесь сей народ та під одним порядком був? Чи вправився б хто скоро? Чи можна б було усякому як раз защиту дати? Коли посварились меж собою, то чи вспів би один чоловік їх розібрати, розсудити? Там Михайло з Микитою об леваді, примером кажучи, там данилівці з деркачівцями об скотині, там люботинці з гіївцями об лісі, там богодуховці з синянцями об тім, там такі з такими об другім, та й господи! Куди ж тут одному начальнику управитися і усякому суд дати?
От тим-то усяка губернія розписана на уїзди, а що люди по уїздам у слободах та у селах живуть, так ті розписані по своєму сорту і усе особе. Войскові обивателі, економічеські, казенні крестяни, виморочні, поміщиччі, ільготні, от-ставні салдати і усякий який є народ, усі розписані по своєму чину і усякому сорту; у усякому селі і слободі є свої начальники, а над ними судящі і командири у уїздному городі, а над тими уїздними є у губернському городі, а над всіми їми є губернатор та ще і генерал-губернатор.
Панські ж люди, що зовуться і по книгам пишуться «поміщиччі крестяни», так тими завідують, управляються і порядок дають самі пани, усяк у своїй державі. Як над казенними справник або становий порядкує, об подушнім і усякім зборі хлопоче, роботи загадує і усякий порядок дає, так над своїм подданим усяк поміщик убивається, подушне розпреділя, порядок дає і защища їх від усяких обид чи по сусідству, чи від чого б то не було; некрут дає по своїй волі кого і скільки слідує і усяке таке, як є у своєму господарстві.
За те вони повинні поміщику своєму робити, слухати його у усякім ділі і, як отця і начальника, почитувати, а через те облегченіє є начальству: вже їм нема хлопот прямо з мужиками: прямо пишуть до пана, що от то і то треба зробити, стільки підвід під воєнну команду вислати, от таку дорогу або міст справити; от поміщик і розпорядиться, щоб не у тягость було людям і з порядком зроблено.
От так і йде усе гаразд. Нема ніякої замішки: усяк над своїми розпоряджа, і усе йде справно, і нікому не тяжко, і ніхто не зобиджен. Усім нарівно, тільки для порядку по розним спискам йдуть і щоб не замішатися, так різно зовуться. От так, як і у війську: то зовуться улани, то гусари, то піхотні, і над усякими є свій начальник, а усе наровно, усе салдати, хоч усякому є своя робота, а усе до одного діла доходиться.
А усьому сьому народові, хоч салдатам, хоч мужикам усякого сорту, і купцям, і панам, і судящим, і усім-усім, хто є у нашому царстві, одна голова, один начальник, один государ наш, імператор Николай Павлович, нехай його бог, для нашого, і дітей, і унучат наших щастя, довго на світі продержить у щасті і у здоров’ї! Як бог на небесах, так він у нас на землі! І що то? Як отець милосердний!
Таки словно як батько у сім’ї вбивається за усіх, доглядує за усіма, щоб усім було порівно чи роботи, чи достатку, і щоб ніхто з його дітей ні жодного не зобидив, так і він, його імператорськоє величество, ніч і день трудиться, над усім догляда, начальників поставля усюди і якомога повеліва і укази посила, щоб усюди була правда, щоб ніхто не смів нікого і нічим ізобидити, а коли є обиджений, оборонити його, защитити і усюди-усюди повеліва доглядати, щоб усе було по порядку, йому, нашому царю і отцю, усі ми рівнісінькі, усі йому як діти. Як бог милосердний посила нам і жизнь, і світ, і хліб насущний, так і цар наш милосердний об тім усе і дума, щоб нам, його вірноподданнм, було усе добре і спокійно!..
Коли ж ви, отеє слухаючи, сидите, то зараз устаньте, перехрестітесь, поклонітесь і помолітесь за нашого доброго і великого государя і пильно молітесь за нього уранці і увеА чері, і згадай, що ти ніч спав добре і устав собі як треба, а він, його величество, над полусвітом государ, чи зволив же почивати сю ніч хоч трохи, хлопочучи, та вбиваючися, та придумуючи, як би тобі і усякому чоловікові у його царстві було добре і спокійно жити і щоб один другого не зміг ізобидити.
Молися за царя і після трапези, бо його трудами і його оберегательством ти собі живеш хазяїном, ніхто тобі не мішає заробляти, ніхто у тебе твого не відніме, бо є куди і кому пожалітися і защиту получити, дякуючи добрим і розсудливим начальникам, від нього ж постановленим. Усе-усе, що є в тебе, що придбав, що заробляєш, що збереш, усе – через нього, через його тобі защиту і через його труди і доглядання, щоб нам усім було добро.
І що то: не тільки у церкві, як почитують його велике ім’я, та і завсегда молися за царя. Так бог у святому своєму пиЧ санії повеліва. Учи і дітей сьому і незнающого навчи і розтолкуй, то і бог благословить тебе уво всім, що ти так по правді робиш.
II
Г. Ф. Квітка-Основ’яненко
Ви ж думаєте, що тільки усього і треба, щоб молитися за царя? – Е, ні. Треба усякому те робити, що закон повеліва. Не буде ніхто нічого робити, ні у чім помагати, що ж з того буде? Замішательство, непорядки. Подивітеся: усяк, усяк чоловік, хто живе на світі, усяк трудиться, усяк сполня святий закон, що цар повеліва. Відкіля наші перві начальники! і наїжджали, і тепер є? Усе не з наших місць. Покине і хазяйство, і господарство своє, а інший і сім’ю, та по царськомя указу і повелінію їде здалека і служить тут.
Воєнні, і генерали, і охвицери, і усяк салдат, тільки прийде царський указ, як раз зібрались і пішли… куди ж? на границю, боронити нас від неприятеля, який осмілиться, щоб на нас піднятись; от і йдуть, і не знають, хто з них жив вернеться, а йдуть бодро і весело, ще і пісеньок співають і ні об чім не журяться, бо знають, що святий закон сполняють, слухаючи царського указу; і що йдуть защищати віру святу і православних християн, так йому не страшно і вбитому бути, бо він є мученик, пострадав за віру святую християнську.
От так і нам, земляки мої любезні, треба усякому своє діло робити. Ми не салдати, ми не воєнні, так нам треба їм спомогу дати. Як же то? – Ось як.
Салдату треба, хоч у поході, хоч на кватері, треба і мундєр, і усяка одежа, і харч. А скільки їх є у нашому славному царстві? А скільки їх треба скрізь по гряниці? І протів турків, і протів черкесів, і до німців треба, і у Сибірі треба, бо скрізь наша гряниця, хоч і замиреніє, хоч наших і бояться усі, та усе ж треба, щоб військо стояло напоготові побіля гряниці, та ще щоб немала і сила! Треба ж і зодягти, і зобути, і нрокормити, треба і коней, і оружжа, і шаблі, і піки, і пушки, і чого там не треба! Се ж на військо по гряниці, а по губерніям, а по уїздам скільки начальників, судящих!
Казав я вам, що один начальник не зможе розпорядку дати, один суддя не може усіх розсудити, то і треба, щоб для усякого народу був начальник і щоб не один суд був, бо коли тебе ув однім суді ізобидють, то тобі можна жаловатпся у вищий суд, що зоветься палатою, у губернії. Скільки ж таких судів? І усі доглядають, щоб усюди була правда!
Треба ж і судящим жалования, треба суди протопити, треба їм і світла, і чимало чого! А караблі построїти? А що карабель построїти то усе нарівно, що і цілий город. А на караблях те ж військо, що і на землі, і те їм усе треба, що і тим! Та чи мало такого, що треба содержати? Усякі училища, усякі казенні хороми по городам построїти, малих діточок, сиріток вигодувати, до науки – до розуму довести, та таки на усе, на усе треба казни!
Отже-то: як ми живемо, мов у бога за дверми, і не знаємо ніякого лиха, не боїмося за своїми салдатушками ні з землі, ні з моря ніякого неприятеля, спимо собі уночі без страху, щоб харцизи – як колись бувало у старовину, не за нашої пам’яті – нас не обідрали; ходимо по дорогам, бог зна, як далеко, з хурою і не боїмося ніяких злодіяк і розбойників, бо їх усюди попереводили наші начальники; не думаємо, щоб хто наше сіно покосив, наш хліб або скотину відняв, нашу хату спалив, бо є на се судящі, вони защитить і по правді зроблять, коли ж, кажу, мені так гаразд, що я не боюсь нічогісінько, то треба ж і мені чим-небудь прислужитися, царський указ сполнити і поміч по силам дати.
А чим же за таку милость, не то щоб віддяковати, а щоб хоч мало-мало прислужитись? Ось чим, і не важним і не протів сили нашої. Будем зносити те, що і бог повеліва, і закон приказує, і по самій щирій правді воно слідуєть. Будем, кажу, зносити потроху від своїх заробітків, по чім там припада з душі, по розкладці? Чи велика ж то сума з душі? Чи усю ж разом з тебе требують? Чи нагло ж з тебе требують?
Полічи, на скільки ти у год придбаєш хліба святого і скільки з тебе требується? А скільки ж ти заробиш воликами, шкапою – що в кого є, а ще і руками, хоч ти і піший: чи з ціпом, чи з сокирою, чи у якій послузі? Аби б не лежав, а то – слава тобі господи! світ великий, народу багацько, роботник усякому нужний. Не лежи, кажу, без діла не будеш: і себе пропитаєш, і у казну часточку знесеш.
Не усю ж разом требують. Об Семені частку та об Новому году другу. От тобі і полегкость. Відробився у полі за літо: чи сам свій хлібець по благословенію божому зняв, чи заробляв де, от у тебе ік Семену і є, розплачуйся, не запускай. Тут вп’ять не лежи: сюди-туди мотнися, сокиркою порубай, ціпом помахай, скотинкою пороби, от в тебе вп’ять грошики: що собі зоставив, а що зніс останнє, от і квит! Скачи козак на усі чотири сторони і не бійсь нікого.
Не нагло ж з тебе і требують. Не тягнуть тебе, щоб усі дав сьогодні до копійки. Ні. Очисть свій знос від Семена до пущання на пилипівку, а там від Нового году до Євдокії, так, слава тобі господи, скільки тобі льготи! По маленькій часточці знось, то і не стямишся, як виплатиш.
Хочеш ти царство небесне получити? Хочеш ти у бога милосердного милості получити? Невже ж зараз усю худобу віддаси на церков божу або старцям роздаси? Ні. Щонеділі несеш шажок на свічечку, а другий у кошельок укинути, і старцеві подаєш копієчку то тогді, то тогді. Се ж і для господар бога так робиш, роби ж так і для царя, отця нашого і защитника: знось хоч по часточці, то сії часточки та зроблять тобі велике і усю подать з себе очистиш.
Або ось як я вам совітую: зроби усяк собі скриньку і забий кришку наглухо, а в кришці проріж дірку, щоб тільки п’ятак або цілковий проліз, та тільки що прийдеш додому зі грішми, що бог тобі дасть або заробити, або продати що, то з тих грошей розщитай, скільки тобі треба пропитатись на день або на тиждень, як у тебе робота йде, то таку часточку заховай, а останні укинь у ту скриньку, що я кажу, та й заховай її бережненько, та вже ні жодним способом не посмій відтіля узяти ні одного шага, хоч позич, сяк-так перебийся, а не смій відтіля нічого виняти: то вже казенне, хоч ти ще і не зніс, воно ще в тебе, та вже ти його обіщав у казну і тратити його такий же гріх, якби ти потратив те, що на церков божу обіщав. По закону, однаковісінько за потрату церковної суми і казенної.
От так відкладаючи, коли зібралось дечого у тій скриньці, тоді вже подякуй богу милосердному, що поміг тобі заробити, от і відбий тую скриньку, і неси до свого начальства, і віддай. Та давай же з розумом. Скільки так бува, що безтолковий принесе, безтолковому віддасть і без толку гроші пропадають, як незаписані і свідителей нема. Ти віддавай при свідителях, при стариках, при чесних людях, та й озьми зараз квиток, і коли тут не буде кого письменного тобі прочитати, то біжи мерщій до дяка, або до попа, або до якого письменного у селі, нехай тобі прочита.
Коли буде там записано вірно, то дома заховай бережно якомога, щоб не пропало, коли ж буде яка хвальш у квитку, зараз об’являй начальству і хоч до справника дійди, а доказуй свою правду, не боячись нікого, і на свідителей здавайся. Бездільнику, що тебе подумає обманути, так не минеться, а твоє не пропаде, з нього взищуть. Коли нікому тобі буде квитка дати, що писаря не буде, бери бирку і свій значок положи: і то діло добре і праведне.
Знось, зділай милость, якомога і не запускай у даль. Тобі лучче буде. Не думай: там і там зароблю, стільки і стільки получу, тогді разом і віддам. Казали ж нам батьки: «нехай – недобрий чоловік!», то й правда. Не здавайся на опісля. Бог зна, як ще твоє здоров’я буде та як ще заробиш і як ще гроші озьмеш, а недоїмка йде та й росту прибавля. Тут же гляди, ще збираєшся на старі зібратися, а тут вже і нова половина настигне!
От тобі вже удвоє приходиться платити: вже тобі і сутужно! Та так як піде старе з новим мішатися, то стільки наросте, що лихо, та й годі! Тут вже поневолі начальству треба тебе грабовати, скотинку, або що маєш, продавати та по-полняти те, що твій «нехай» наробив, що, хоч був хазяїн, було і господарство, а тут зведешся ні на що, через те, що у время не зніс та запустив недоїмку.
Се ж тобі така біда, а начальству твоєму, думаєш, і нічого? Ось послухай лишень, як воно є.
Примером скажемо, нехай буде слобода Люботин. У тій слободі, звісно, от стільки-то душ. З них, от по тім і по тім узявши, усього виходить на год от стільки-то рублів, нехай буде, примером, тисяча рублів. Отже, се і у казначействі, і у казенній палаті, і у справника, і у усякого начальника се записано, що з Люботина треба у год зібрати тисячу рублів, усе-таки примером.
От про сю тисячу, що треба зібрати, писано у лепорті і до міністра, ию при самому цареві усею казною завідує і розход, по государеву указу, держить, дано знати, як і про усі села.
Міністр, надіючись, що усі справно знесуть, порядив чи сукно для салдатів, чи прав’янт для них, чи порох, щоб від неприятеля відстрелюватися, чи друге, теж таке нужне. От і предписує у Харків до начальства, щоб заплатили отакому рядчикові от стільки рублів. Начальство кинулось – нема стільки грошей: такі і такі села не знесли, от і люботинці не позносили.
Що тут робити? Міністр прогнівається на наших начальників, думаючи, що не старалися зібрати, і грошей не стає, і рядчик не получа свого. Начальство гримне на справника, думаючи, що він поблажку дає людям і балуєть їх і не взискує. А справник собі нападе тогді на голову, щоб як хоче, а щоб було зібрано.
Так от скільки через твій «нехай» хлопіт збереться! Ти думаєш собі, невелика за тобою сума, п’ять рублів, абощо. Воно так, невелика сума, та без п’яти рублів і тисяча вже не тисяча, недостає п’яти рублів, треба пополнити. А як же твої п’ять рублів, та другого, третього, десятого, що так же запустили недоїмку та не зносили у врем’я, так скільки їх набереться?
От і рядчикам за поставку нема, салдатам прав’янту нема, ахвицерам, генералам, судящим жалования нема, не стає, що не усі люди щиро позносили. А що тогді буде? Який порядок у війську, на караблях, по судах піде без грошей, що недостає через вашу недоїмку? А узна про таку справу сам наш ясніший государ? Чи се мале діло, що його прогніваєте?
Що ми недостойні і його велике ім’я пом’янути, а ми, за усі його до нас милості, що він як є істинний отець, як за діточок своїх вбивається, і ніч і день трудиться, щоб усім було і мирно, і спокійно, а ми за сеє жалкуємо зносити дуже невелику часточку грошей, лінимося лишній раз ціпом махнути, сокирою цокнути або як-небудь лишнє поробити, заробити і знести подушне! А бодай такий і не зоветься православним християнином, що божого закону не сполня. Бо слухайте.
Се не від нас і не від кого стало, як від самого бога. Питалися люди у господа бога, чи треба цареві платити подушне? Так він сам, своїми святими словами так повелів: «Воздайте боже богові, а кесареве кесареві», кесар же все ровно означа, що цар: государ імператор і кесар. Так бачите, як господь повелів? Та ще і те. Як сам господь на землі був, так прийшли з нього требовати подушне, бо думали, що він є простий чоловік, як і ми грішні. От апостоли і питаються його, чи треба платити подушне? То господь повелів, що треба непремінно, і як не імив грошей, то повелів Петру-апостолу піймати рибу і «у зябрах знайдеш, – сказав, – гроші, то й заплати і за мене, і за себе».
От воно і виходить, що на се є божий закон. А хто божого закону не сполня, той є грішник. Нехай нас бог усіх сохранить від такого і від усякого гріха. Як у церкву зносимо потроху та й содержимо церкву, що й починку можна зробити і усяке нове украшеніє, так треба і у казну зносити, щоб ні у чім не було недостачі. Тогді сполнимо святий закон: «боже богові, а кесареве кесареві».
Та і не думайте ж, люди добрі, щоб тільки простий народ платив у казну по чому там з душі. Ні. Не тільки ви, платять, опріч усіх, платять і купці, та платять і господа, і пани, і усяк, хто є у якому чину: і воєнні, і штатські, і університетські, і судящі, і землеміри, і казначеї, і усякий генерал, і граф, і князь, хоч би у якому хто чині не був, усяк платить, бо закону божого не можна нікому перемінити. Дадуть хоч якому пану великому чин, кавалерію або хоч і жалования у срок видадуть великому і малому до посліднього, то тут же у казну і озьмуть, скільки з кого приходиться, бо бог повелів, щоб воздавали боже богові, а царське цареві.
От сими-то небагацькими зо всякого рублями, та докупи їх зібравши, от і є сума чимала. Слава тобі господи! Є чим содержати і військо, і караблі, можна не пустити неприятеля до нас і з землі, і з моря. Є чим і суди, і начальників наших содержати, що боронять усякого од обид і порядок дають. Живемо, хвалячи бога!
Інший почне розсуждати: якби, каже, я був одинок чоловік, то і спромігся б платити, а то забагато платити: батько старий, діти малі, брат помер. І усе таке стане казати, що як то сутужно йому. Потурай такому! Наговорить багацько. А якби тим часом, поки розказує, та він би махав ціпом або’ що-небудь робив, то усе б заробляв, усе б копійчина перепадала. Язиком небагато наробиш і заробиш.
Розкажу вам приповість.
Оприділив пан діда до пасіки. Виставив дід бджолу і сів біля куреника свого, і б’ється об поли руками, і каже: «От такого в мене діла, такого діла, що не знаю, як і управитись!» От і сидить до обід, і журиться, що якого-то в нього діла багато: і бджіл годувати, і улики випалювати, та чи мало чого. От принесуть йому діти обідати, він пообіда, спочив і вп’ять сяде і прийметься журитись, що якого-то в нього діла багацько, та так і прожуриться до ночі, і ляговиться спати, і бджіл не погодовавши, і за паління уликів і не приймався. Та так і завтра, і післязавтра, і по усяк день, знай тільки, що журиться, що діла багато, а не приймається його відробити.
Вже й половина літечка. Наїхав пан до пасіки:
– Пугу, діду!
– Пугу, пане!
– Чи багато в нас роїв?
– Та де вам, добродію, до роїв! Тут в мене такого діла, що не знаю, за що і узятись.
Кинувся пан улики обглядати… Батечки! Інша колодка пропала, інша ізматчилась, у іншій хоч і був ройок, так від недогляду полетів до добрих людей…
Досталося ж тому пасічникові, що так добре доглядів, що діла, казав, багацько було, а сам не робив його, а тільки журився об ділі.
Отсюю приповість треба усякому тямити і не забувати того, що менш говори, а більш роби, то і придбаєш стільки, що і оплатиш за усі душі і про свою душу ще зостанеться що-небудь. Розщитуй тільки добре: за яку роботу лучче узятись, чи до якого хазяїна пристати, щоб не ізобидив, і куди заробіток повернути, а пуще молись богу, щоб господь милосердний поміг тобі сполнити святий закон, та сам старайся, трудись, то тобі господь у всім поможеть і пошлеть свою милость, що зможеш воздати боже богові, а царське цареві!
III
Г. Ф. Квітка-Основ’яненко
Подумаймо лишень, від чого-то люди бідніють? Був собі хазяїн заможненький, була й скотинка, було і усяке господарство, а тепер звівся чоловік нінавіщо!
А подумаймо, від чого б то?
От, примером, скажемо: у хазяїна є й поле, є і скотинка і робить він щиро, чи у полі, чи як де приходиться йому заробляти, і помагають йому син-парубок і другий хлопець. Куди не кинуться, усе їх троє і три пари воликів, заробляють чимало, зносять подушне за себе трьох, та ще і за батька старенького, що вже тільки і здужа на печі лежати, та за хлопчика, що ще тільки гуси пасе. І подушне платять, і содержуть вісім душ, бо є ще дві дочки, вже дівки, і є в них на усе достаток, і дещо, гляди, і прикуповують, як чого треба по хазяйству, і матері серпанок новий, і дівкам кожухи нові, бабаком оторочені, бо от-от треба заміж давати. Хвалять бога живучи.
Так от же парубка треба женити. «Добре діло, – думають батько з матір’ю, – озьмемо невістку, прибуде роботниця. Господи благослови!» Оженили сина, не вспіли гаразд відгуляти весілля, і зашпори після втрати не зійшли, а вже молодожон і напав мокрим рядном: «Відділяй мене, батьку! Я сам по собі хочу бути хазяїном. Чого мені з рук дивитись? Я не хочу бути робітником на братів. Віддай моє. Як зумію, так і господарюватиму».
Нічого батьку робити. Почухав потилицю, сюди-туди кинувся, прочув, що чоловік продає залишній двір, пішов, сторжився. Дешевше б купив, так нема усіх грошей, повинився об проводах віддати, і росту положили. Перебирається син на нове господарство, бере з дому і чавун, і горшків, і мисок, і ложок, і кочергу, і лопату, і усього потроху, йому на нове хазяйство усього треба, а в батька є того удостачу. Відділи батько пару волів, дає і віз, дає і борону, була залишня; і ще там чого син познаходив, що випрохав, а що і так узяв, бо укупі заробляли. По справедливості усім наділив з дому, а то ще і у полі відрізав там йому який лан. Зовсім хазяїн.
Тільки щось наш новий хазяїн б’ється-б’ється і сюди і туди кидається, мотається, та щось усе не до ладу. Одна парка воликів, то хоч і спряжеться з ким у супруги на оранку, то треба і собі б орати, та треба ж і людям відорати або відробити чим-небудь. От і пропащі дні. Засіяти нивку, хоч і викидав зерна скільки там, так заволочити хоч і вспів, та як, спішачи за годину, не стак гаразд, так і вродило абияк. Сяк-так чи вижав, чи скосив удвох з жінкою, у копи постановив, так звозити ж то не вспів: так у копицях і поросло, бо не одно діло, а він один: чи орати, чи косити, чи сіяти, чи возити?
За одно приньмається, друге переспіва, з тим не вправиться, друге вже відійшло. Заробітку нема, та ще як хліба трохи пропало у полі, то не стане чим зиму пропитатись і скотину прогодувати. Де узяти хліба собі, а скотині паші? Звісно, треба купити, а грошей – намалі. А тут і Семена, і покрова прийшли, знось подушне. А тут жінка: треба їй льону, бо на літо без сорочок зостануться, треба прядива, треба підситка, решета, чавун розбився, та усе ж купи, та на усе гроші, а їх нема, і не кажи, щоб заробити, бо один, сам собі, помочі нівідкіля. Де грошей узяти? Позичити. Нехай бог боронить усякого чоловіка від позички! Знаємо, що воно є.
Позичив, понакуплював чого нужніш треба, ще часть і подушного зніс, перезимовав, слава тобі господи! Що ж? Літом вп’ять така халепа! Тут з роботою не вправиться, а тут люди, кому винен, тягнуть, а тут на роботу до волості, треба своє відбути, рештантів препроводжати або друге проче таке, а тут не очистив недоїмки подушної, нова зайшла!
Бився-бнвся, вертівся-вертівся, нивку застановив, та усе ж треба опісля викупати, а нічим! Рішився її, збув волики, позбувала і жінка і намистечко, і що було спершу залишненького, а далі і таке привела нужда збувати, що притьмом і самим треба. Та що ж то і розказовати: звівся наш новий хазяїн ні на віщо!
Збув і двір, і усяке хазяйство, і худобинку, пустив жінку з дитиною у наньмички, щоб хоч на одежу заробляла, та й сам пішов по людям теж служити. Служить-служить, щиро служить і грошики получа, та як їх і сюди і туди треба, так нікуди і не надасть. І одягтись гаразд ні ві що, а тут подушне дай та подай! А його нема.
Начальство з ним мордується, допіка йому, бо й начальству треба усю суму на срок виставити, а тут за одним остановка, та ба, нема! Може б, пішов до батька? Чи не поможе у чім синові? Бо як син відділявся, так у старого дечого було геть-геть! А нумо подивимося, що робиться у старого?
Гай-гай! Як відділив старий сина і зостався з хлопцем, аж все не шість, а чотири руки, та ще дві і хлоп’ячі, небагато нароблять того, що скаже батько, а самого й не думай куди послати. Нема й пари воликів; то таки, що три, то три, а то вже дві: не та робота, не та справа, усе не те.
А тут дівку пришлось віддавати, батька престарого та немощного поховав, сюди-туди грошей треба було, позичив зверх старого довгу, віддавати нічим, заробити ніколи, бо треба і у волості відбути яку там панщину; хлопець не розуміє, сам пішов, а робота нехай до завтрього! А тут і подушне знось, хоч і відійшов син, гак усе-таки за три душі, та се, та те… А тут і старість, і немощі! Те збув, те застановив, того не зберіг, пішло усе за вітром, звівсь і батько, як і син, ні на що!..
Що б то було не відділяти сина? Що б то робити усім укупі? Більше рук, більше сили, більше б і заробітків. Хоч і загадано що поробити на тижневі при волості, то усе ж один би пішов туди, а двоє робили б собі без перемішки. Робота, хоч у полі, хоч у господарстві, не ждеть завтрього, коли сьогодня чого не зробив, то і не думай його завтра справляти: на завтра вп’ять є своє, шкварчаче, що вп’ять не дожида завтрього.
Се по хазяйству сказано: «нехай – недобрий чоловік». Не можна нічого ні відложити, ні перемінити, тут. треба, щоб той і час, і стільки сили, скільки треба. Пошли і десять хлопців з косами, що вони тобі накосять? Так і усяка робота. Що один, так один, а що два, то два. От і виходить, що ніяк не треба відділятись від сім’ї, хоч би в тебе десятеро дітей було.
Примером, скажемо: живете ви собі три брата, от в тебе жінка і троє діток, у другого брата теж жінка і двоє діток, а третій брат парубок. От вас троє братів та дві ятрівки, п’ятеро, стало бить, пропитуєте, опріч себе, п’ятьох діток, пропитуєте, і зодягаєте, і усе. Відділися ж ти від них, то їх троє будуть пропитовати, опріч себе, двох діточок, а ти з жінкою трьох, от вже тобі і не сходно.
Нехай же і той брат відділився б, що з двома діточками, то хоч і прийшлось би тобі з жінкою та з парубком, от утрьох, робити на трьох, як і тому брату з жінкою на двох дітей, та усе-таки вам сходніш: у вас є кому і панщину справляти, і дома робити, а у того брата – один він сам і панщину відбути, і у полі робити, і коло господарства справлятись, усе ж то як один, так один. Ще ж як при здоров’ї, а як… борони боже усякого!
Скажу вам і тут приповість.
У одного чоловіка було аж п’ять синів. Жили усі укупі, і ні жоден і не думав відходити від батька. Аж ось батько, стар-чоловік, занедужав і збирається вмирати. От сини зібрались до нього і питаються: «Таточку панотченьку! Як нам повелиш? Чи нам після тебе розділитись і кожному на своєму господарювати, чи так жити, як і по сей час при тобі жили?»
Тут батько звелів подати до себе пучок вербових прутів, зв’язаних кріпкенько (хто його зна, для чого вони там стояли). Подали йому той пучок, він дав старшому сину, парню здоровому, що підчас і підкову зогнув би. «На, – каже, – сину, переломи отею пучку прутів». Узяв син, силковався-силковався… вже він і через коліно, вже він і на колоду їх нагина, так і не подаються. Аж впотів старший син, а нічого не зробив, віддав. Звелів батько ламати другому, нічого. Третьому, четвертому, усе равно, дали й п’ятому, а він такий замлілий, що від вітру впаде, силковався і той… та тільки розсмішив усіх. «Не можна, ніхто не переломить їх, нема такої сили», – сказали сини і подали батькові пучок.
– А на тепер, менший мій сину, що від вітру падаєш, на та ламай тепер, – сказав старий, та розв’язав той пучок, та й дає по одному прутику хлопчику, а хлопчик бере їх, та жодного, знай, трісь та трісь, та ув одиночку усі прутя поламав.
– Пожалуй, – загули старші чотири сини, – і ми так зможемо поламати, як по одному, ні, нехай усю кучу разом переломить!
– Еге, сини мої любезні, – тогді сказав їм батько, – се вам сказано надогад. От так і ви: коли будете усі укупі, нерозлучно та не відділяючись жити, то ніхто вам нічого не зробить, ніяка вас біда не постигне. Хоч і найде яке лихо, то усі гуртом відтерпитеся, усі гуртом будете робити, і усе у вас буде… Коли ж розділитесь та розійдетесь, то тільки вам і бачити щастя! Маленьке лихо, невелике горе, абияка біда вас одоліє зовсім, звертить, занапастить кожного, і пропадете усі…
От так-то воно було.
Подивітесь, як воно у москалів йде? Не тільки рідні брати, та й братові сини, та і їх діти, повиростають, зовсім люди, поженяться, діток придбають, та й помишленія нема виходити з сім’ї. Усі живуть ув однім дворі, хата побіля хати та і вп’ять хата; прикуплять двора (прикуплять, а не так, як наші, що продають), та ще хати ставлять, та усі укупі, душ тридцять у сім’ї… аж скільки ж тут рук? А скільки вони у день уроблять? А скільки зароблять? Та усе ж то докупи, докупи, чи хлєбушку, чи денежки докупи складають… тим у них усього є, і ще і багато є.
Ти скажеш: «А зачім я буду на усіх робити? А зачім моя жінка буде на усіх варити і плаття стирати? Ми, хоч і важко, а будемо самі на себе робити, а не затим, щоб других пропитовати…» Дурню, дурню, як я подивлюсь на тебе! Ти себе з жінкою не тільки не пропитаєш, а зведешся, от як я спершу казав, і повік нічого не придбаєш. Ти й тепер не на кого робиш, як на себе, та заробіток складаєш тільки до купи, а тії купи стілько, що ще стільки хазяїнів можна обділити!.. Усе у вас є, нічого ні в кого не просите… та що й казати! Піди та сам собою зароби стільки!
І жінка твоя не робітниця на усіх: вона на тих тижнях плаття прала і мужикове, і своє, і ятрівок, і діверів, а їй прочі ятрівки варили обідати, хліба їй напекли, мазали за неї, по воду ходили; а тепер черга прийшла їм плаття прати, а твоїй жінці поратись по господарству. Ти тільки роздивись та розсуди, голово! Усім вам робота порівно, нікому не сутужно, а заробіток бойкий!
Та й кругом себе подивись: від чого се, одинокий – хоч як хоч роби, хоч лобом об стіну бийся, а усе бідний; великосімейний же, подивись! бачиться, ніхто нічого і не роблять, і по вулиці ходять, і на вдвір’ї сидять, а знай багатіють. Від чого се? Еге! більш рук укупі роблять, та разом і заробляють…
Адже бачили, як на соборну дзвіницю стасковали отой великий дзвін? Чи зміг же його один чоловік не то вже підняти, та з місця зворухнути? Хоч десять годів коло нього мордуйся, не зробиш нічого. Не можна та й не можна! От і треба громади. Та й громада що б зробила? Нічого. Ті тягнули б направо, а ті наліво, та і діло б звелось на пшик; так-бо до громади треба майстера. Він зна своє діло, він і командує: «Тягніть!.. підождіть!.. підніміте правий бік… підтягніть вірьовки…» та і усе прочее приказує… от сила і стягнула, а через майстерство дзвона не впустили, не розбили, повісили його і прямо, і кріпко, і гарно дзвонить. От так і у усякому ділі.
Я ж кажу, що коли б вам деяким двом-трьом сім’ям приказано було від начальства, щоб не розіходилися та щоб і жили укупі сім’ями, і укупі заробляли, то аж побожуся вам, що через скільки годів усі б приступили на те, щоб не відділятись… Тогді б самі побачили, що робота б не була важка, заробіток великий, усі б багатіли, подушне і общественне платили б собі, не охаючи і начальства не турбуючи, і хвалили б бога милосердного!
IV
Г. Ф. Квітка-Основ’яненко
От іще що відводить нас від усякого добра, від церкви святої відганя, богу молитись не дає, меж добрих людей не пуска, від приятелів і родичів відпихає, у сім’ї роздор, худобі перевод, здоров’я занапаща і зводить чоловіка нінащо. Се не хто, як проклята горілочка, диявольський напиток, чортів збитень, гаспидова душепарка, анахтемська припарка! Щоб вона слизла з світу божого для людського щастя! І нема лютішого зла, як сяя горілка!
І то правда, що усе від бога. І порох, і ніж, і огонь, і горілка, усе од бога. Порох, щоб відстрелюватись від супостатів, стріляти чоловікові птицю на прокормленіє для себе, а не вбивати людей, брата свого. Ніж, щоб відрізати хліба і усяку пищу, що бог посила нам, зробити яке нужне діло по господарству, а не різати горла людям. Горілка видумана для нашого здоров’я: випий хоч по усяк день чарку, і закон не запрещав, і тобі воно полезно, а не пий її через край, не топи у неї своєї душі, не порть через неї здоров’я свого, не трать через неї худоби своєї!
Подивітеся: інший п’є іменно по усяк день, та як п’є? Устав собі любенько, помолиться богу, як довг християнський велить, поробить що-небудь щиро, от і обідня пора настигла; він прийде – обідати налагоджено, достане пляшку, що у нього завсегда на усякий случай є, і він з нею не ховається і людей не соромиться, є так є, і п’є та й п’є. Налив чарку, перехрестив, 6огу помолився, випив – от він і їсть добре, і здорово, і весело йому, пообідав, чи спочив, чи ні, йде на роботу з новою силою і з більшою охотою. І так по усяк божий день: п’є, та як не напивається, так вона йому і здорова, і полезна, і сили йому придає.
Не без чого-небудь бува у сім’ї. Сам часом захвора, жінка так недужає, як часто трапляється, що животом постражда, от чарка горілки з чим там, чи з сіллю, чи бува з перцем, так така полезна, що ніналучче усякого лікарства. Еге! тим-бо, що непитущі, тим і чарка пользу дає.
У такого чоловіка, глядіте! По господарству усе справно, хозяйство і роботи йдуть добре, ні у чому йому замішки нема, жінка його шанує, слухає, поважає, хвалиться людям; діточки на порядках, звичайненькі, або у школі вчаться, або у реместві где, або і дома помагають батькові. Люди його поважають, що скаже, слухають, совіти принімають, коли у чім який резон скажеть, то й вірять, бо знають, що він ніколи і ні задля кого не збреше. Усюди, коли що трапиться, усюди так говорять: «Йому можна повірити, він чесна душа, він непитущий, він не збреше». Начальство поважа його і усяке діло йому певно повірить. У церкви божої його первого побачиш, зна, що стоїть перед самим богом, так і стоїть, так і молиться. І сам батюшка-панотець його поважа, посіща його і розумні речі з ним беседує.
У такого чоловіка ніякого нема зазору і випити чарку з ним і з хорошими людьми. І хазяїн з нею не ховається, достає при усіх, бо на нього ніхто не подума, щоб він, як той злодій, крадькома проніс її з вольної, він бере її, не закриваючись, у кабаці чи у шинку і вулицею несе її, не ховаючи, як яке зло, бо зна, що усяк, хто побачить його з горілкою, нічого поганого про нього не подумає: він несе для ради себе і чесної кунпанії.
Такого чоловіка і сам бог у всім благословля.
Подивітесь же на п’яничку, так зараз скажете, що й бог відступився від нього, і людям гидко дивитись на нього! А через віщо се він так звівсь? Ось через що:
Ще змолоду покуштовав сього анахтемського напитку. А воно, як змолоду почати, так у животі заведеться мов жабуриння, і усе знай кортить чоловіка, щоб таки випив. От він і п’є, йому здається, що і здорово, от йому і весело, і охотно на усяке діло. Пив та пив, небагато й пив, а назавтра дуже погано з похмілля.
Що тут йому на світі робити? Дума собі: «Голови не підведу, робити нездужаю, на животі щось млосно; ке лишень вип’ю та трошки». Випив і таки справді трошки, так щось йому і трошки здоровіше. Він більшенько, іще лучче, іще веселіше; він і припустив на усі заставки, вже і пропив розум: і где він, і що він, не зна нічого. Біля церкви йде і руки не підведе, щоб перехреститись, кого зустріне, не поштить, хоч і старішого себе, та хоч і самого начальника, та ще усякії сквернії слова сам собі говорить або сороміцькі пісні співа і, кого зустріне, усякого заньма, іншого лає…
А тут дітвора за ним: «Кир, кир!» – біжать, та кричать, та регочуться з нього. Та як і не реготатись? пика йому невмита, та, мабуть, з ким[сь] заводивсь, так уся подряпана, волосся розкудовчене, шапки катма! і сам не зна, где вона. Хоч і підперезаний, так один кінець так і волочиться за ним; сорочка розхристана, а часом і порвана, як і свитина, спина вся у глині, один чобіт на нозі, а другий, як спав він у шинку, так знято, а він і не почув і не тямить, та так і йде…
А йде ж то, так сміх і дивитись на нього! йде, спотикається, то почне хвабровати, буцім він і зовсім чоловік, потужиться, випрямиться, от і пішов, пішов, та далі… тиць! У голові закрутилось, спіткнувся, вдержався, вп’ять би то йти, так вже нема тієї сили, йде – не йде, тюпа на однім місці, силкується повернути направо, а голова переважує наліво, та диба-диба, диба-диба… та наткнувся на тин або на пеньок… плюсь!.. тут і звалився, і захріп неборак, думаючи, що він дома спить на подушках.
Спить сердега і не чувствує, що собака прийшла, облизала його усюди, вилизала йому пику, і у роті усюди чепурненько… а далі і свиня підійшла, хрюка та облизує його, а він думає, що се жінка коло нього пестується, та знай поворочується та каже: «Не цілуй же мене, Домахо, годі ж, годі!» Тьфу, гидкий та мерзенний!.. І згадовати бридко! А тут, як смеркне, знято з нього і свитину, хоч і поганенька, узято й пояс, і останній чобіт… Прокинувся на зорі, побрів додому…
А дома ж то що робиться?.. Хазяйка у хаті, та нема нічого, нічого не придбано, нічого і приставити на обід! Хоч і робила щиро, рук не покладаючи робила, та як одними руками, так чи багато ж наробить? Помочі нема нівідкіль. П’яниця її хоч мало чого і їсть, він жив самою сивухою, так на нього треба багато положити: купити хоч яку-небудь свитину, і пояс, і шапку, і чоботи, без чого йому із хати не можна вийти. Мало ж на се треба грошей? Та коли б же така біда раз у год, так би і сюди і туди, а то двічі-тричі на літо його одяга, а він ніякої помочі їй не дасть.
Ну, нехай по-тверезу і очувствується, і жалкує, і плаче; вже відцурався, не хоче пити, вже буде робити: достав позаторішню сокиру, скинув її на плече, пішов з двору тихою ступою роботи ськати. Як ось по дорозі й шинок. Він, правда, йому усюди по дорозі, куди б він не пішов, вже шинок йому буде по дорозі. Так і тут. йде побіля шинку і дума: «Чи є, пак, такий дурень, що п’є ту навіжену горілку? А ке зайду подивлюсь!» Зайшов подивитись… та там і застряв!
Сокирчина і поганенька була, він і її у діло пустив: пішла за півосьмухи. А там дальш-дальш… забув своє відцурання, забув, що, може, божився і душу свою проклинав: «Коли, каже, і крапелину у рот озьму…» – та знай п’є! П’є й сьогодня, п’є й завтра, п’є, усе п’є, вже й жінка не зопинить його… пив-пив, поки не знайшли під тином: горілка занялась, увесь посинів і… пропав… чорту баран!..
Жінка сердешна, збувши через мужика усю худобу, що буде робити? Почепивши торбу, пішла попідвіконню миркати!.. Коли ж ще і діточки будуть, потаска і їх, просячи Христа ради хліба шматок та проклинаючи свого п’яницю, що так її довів і звів усю сім’ю ні на віщо… А яково ж його душі на тім світі?.. Господи сохрани і помилуй! і подумати страшно!..
Господь сказав своїм словом: «П’яниця не увійде у царство небесне». От яке страшне діло напиватись!
Інший скаже: «Нехай бог милує, я не впиваюся, а так іногді, та й то з приятелями, у кунпанії». Ой, чоловіче добрий, бережись сієї западні! Се тобі так здається, що ти не часто напиваєшся, а згадай лишень, так ти усе частіш та частіш напиваешься, а затим скоро-скоро і зовсім зіп’ється.
Окроме, що напиваться хоч раз, хоч часто, усе гріх однаковісінький, так от до якого гріха горілочка приводить! Ось розкажу вам істинну правду.
Один чоловік захотів спасатись і пішов у пустиню; і усе б то молився богу, так диявол його відводить: то те, то се йому приставля та й збива його і усе б то скусити хоче, щоб не молився. Чоловік і відхрещується, і відмолюється, сатана і відбіжить від нього, та вп’ять за те ж, та вп’ять за те ж. Остив і опоганів він чоловікові, далі і каже:
«Чоловіче! Не дам тобі покою повік, не дам тобі присвятитись, не покину тебе, поки не потішиш мене хоч одним із трьох гріхів: або чоловіка вбий, або гріх з женським полом зроби, або напийся горілки. Коли хоч одно що зробиш, я тебе зараз покину і не буду тобі докучати, аж до самої твоєї смерті».
Чоловік подумав і дума сам собі: «Чоловіка вбити – гріх великий, смертельний, непрощенний повік, не хочу, нехай бог боронить! Блуд сотворити і то гріх великий і на душу, і на тіло, коли ще і спокутуєш його через увесь свій вік! Горілки напитись, так, не дуже, аби б то, я зараз засну, просплюсь та п’ятнадцять год буду сей гріх відпокутовувати, так зато мій супостат, чортяка, відступиться від мене і не буде мене скушати».
Так подумавши, пошукав у себе – є щось, що добрі люди подали було на милостину, узяв їх і пішов надвечір, крадькома, щоб ніхто і не бачив, і щоб люди не осуждали. Убіг у шинок, узяв – що там? Чи й було чарки зо дві, – ковтнув і пішов собі мерщій у свою пустиню, йде собі веселенький, що вже справився з чортякою, не буде вже приставати, йде і поспіша… і як був собі непитущий, що, може, зроду не пив, то горілочка його і розібрала, зашуміло у голові, згадалися молодії літа, і сеє і теє, і п’яте, і десяте… аж гульк!
Молодиця назустріч протів нього… Він до неї та зараз з недобрим, вона б то і від нього, так він-бо сяк-так, подужав її, поборов, согрішив… Молодиця хвалиться, що, каже: «Буду усім жалітись, усім розкажу, як ти обманюєш народ, буцім спасаєшся, а ось що робиш!..» Він, бачачи, що лихо, вхопив голяку, чирк її по голові… тут і душу віддала!..
От так упорався!.. Мав невеликий грішок зробити, тільки напитись, та як напився, так і усі гріхи, що найбільші, усі сотворив!..
От до чого-то сяя горілочка доводить. Погубляє і тіло, і душу у чоловіка на вічнії віки! Коли б, сказати, п’яниця, так з перепою, так-бо ні! Зроду уперше випив… та ба, випив-бо! Так думається, що у кожній чарці вже чорт і сидить. Вип’єш одну, він на другу направля, бо небагато. Від другої і до десятої недалеко, а там і прощай, душа!
Цур же їй і пек! Не будемо її пити ніколи і ніяк. Бачите, до якого лиха і одна чарка доводить. А як пристати до неї, так і здоров’я збавить, жінку і діточок запропастить, худобу, щоб малося що у церкву подати і на сім’ю що справити, царське і общественне відбути, на бідность подати, так тая чарка усе те переведе, сатані-супостату у пельку засуне і душу твою погубить на вічнії віки, від чого нехай милосердний бог боронить усякого християнина!
. . . . . . . . . . . . . . . . . . . . . . . . . . . . . . . . . . . .
Се ж вам, любезні мої земляки, написав дечого на перший раз. Коли побачу, що сі мої листи будете читати, то я ще знайду дечого, про віщо вам розказати таке, щоб було до діла і вам було на добро. Слухайте тільки, перенімайте і дітей своїх вчіте, і що бачите за ними, що не на добро йде, так ви не давайте їм волі. Поперед усього вчіте їх богу молитися, до церкви божої ходити, начальників, і батька, і матір слухати, старших себе шановати і протів усякого, хоч проти меншого себе, звичайним бути. От опісля напишу вам об усім такім, а тепер бувайте здорові і нехай вам бог помага на усе добре, а від худого діла нехай оборонить, а й самі бережітесь.
Земляк ваш Основ’яненко