Микола Вороний
Один з наших літературних діячів сказав; письменник родиться два рази на світ, — перший раз звичайно як людина, а другий раз, як письменник, коли випускає в світ свою першу книжку. Не хочу входити В ПСІХОЛОҐІЧНІ ТОНКОСТІ сього погляду взагалі, тільки коли прикласти його до особи поета Миколи Вороного, то він оддає фальшю.
Микола Вороний задовго до появлення своєї книги поезій проявив свою поетичну фізіономію, силу і значіння. Я НІСКІЛЬКИ не погрішу проти істини, коли скажу, що власне в літературній діяльности М. Вороного почала проявлятись та вільна, артистична молода поезія, яку наші старозавітні критики схрещували всякими іронічними назвами, не розуміючи ні самої поезії, ні своїх назв. Нехай би та поезія передавала і плескіт моря, і шум дощу, і свист вітру, і найтоншу музику природи, вона не могла бути для тих критиків поезією, раз вона не торкалась соціяльно-громадянського життя во всіх його галузях. Розуміється, становитись негативно до соціяльної поезії нам не приходиться, бо навіть люди і „не од мира сього 1 прагнуть волі, коли давить неволя і також бажають виконувати всі життьові функції по можливости легко і брати участь в укладі життя загально-людського. А коли в соцїяльному житті єсть незадоволення, то єсть і страждання, а до страждань, до всіх форм їх проявлення ми повинні придивлятись і прислухатись уважно. Але ж людина живе не тільки матеріально, вона живе ще й духовно, релігійно, думки ТІ шугають в таємних безмежних мирах, вона має глибокі інтімні переживання, вона шукає „Гармонії неба", єднається з природою, переходить в мир ідеальний, шукає високої краси, якої завше
прагне душа, І тут після душевного протесту починається релігія краси і ідеальної поезії. Поставитись негатівно до такої поезії — значить лишити себе в темряві буднів навіки. І нехай собі зададуть люди запитання, — що краще: вклонитись марноосвяченій дурниці, чи зневажити кров’ю окроплену святиню?
Приступаючи до розбору поезій М. Вороного, я вихожу за межі звичайної рецензії (яку лишаю фаховим критикам), бо в сій справі не можу бути строго об’єктивним через причини особисті, які торкаються, розуміється, не автора поезій, а самої справи.
На ниві українського письменства М. Вороний виступив в 1893 році в галицькій „Зорі“. В той час в російській поезії виступив мододий новатор К. Д. Бальмонт, Се був той час, коли Михайловський боявся, щоб „Каїн-естетика не вбиз Авеля-етіку Соціяльно-громадянська література мала своїх стовпів, мала залізні непохитні закони, під які підводила літетературу художньо-естетичну. Тоді зробилось розділення там, де не могло бути єднання завдяки узости *сфер‘. Еволюція була цілком законна: люди пішли ріжнимн шляхами в будівлі життя реального І ідеального, щоб сполучити його десь в дивній гармонії, в вічнім єднанні. Але ж люди не дійшли до того пункта, де б їхні ріжнородні функції служили одна другій. Гармонії нема, капельмейстера нема. В поезії, яка освітлює життя через призму прекрасного, попереджує його, шукає нових шляхів, виникло теж саме. Вона розбилась на школи, на партії, на секти. Були поети: громадяне, просто лірики, декаденти, імпресіоністи, модерністи, богошукателі, „богоякшателі", порнографісти etc. etc. Сьогодня хвалили одних, завтра їх ганьбили, через день других і третих. І от, серед такого чаду, серед такого ґвалту були співці, в яких дійсно горів божий огонь, які з болем шукали краси життя конкретного і абстрактного, краси і величности людської душі і невтомно, гармонічно і надхненно звучали їхні пісні над всякими програмами життя, одбиваючи в своїх звуках, ніби в дивній флейті Марсія, гармонію життя і природи, а перед ними мимоволі ущухав галасливий лемент „непризваних1*.
Так було... не в нас. Нашої преси не було. Наше мистецтво ледвї животіло. Але коли освітлюється сусіда, то ми-
доволі і нам видко. Очевидно під освітленням якогось сусіди робив свої поетичні кроки М. Вороний. Попередників для головних рис його творчости у нас не було. Були трибуни, громадяне. М, Вороний виступив як поет-артист, поет-естет. Він
виступив протестантом проти старих форм поезії. Чого небудь дуже помітного в сїй сфері він не зробив. Але ж нехай воїн І не візьме фортеці!, першим кинувшись на мур, нехай він перший полетить відтіль стовбула, — його не будуть ганьбити за те, що він упав, навпаки, — його першого з повагою покриє колись побідний прапор!
Правда, протест М, Вороного не був буряним, жагучим, не був досить одважним, то був протест нерішучий, тихий, елегійно-ліричний, протест невойовничий, але… протест першого!
Перш над усе протест той з'явився в самій формі поезії і в протиставленні абстрактної краси ; життя з бажанням з'єднати їх. Привожу цілком такий вірш:
--- Далі йде його „Credo" такого ж характера по змісту. Єсть у М. Вороного вірші, в котрих музичну форму утворив він сам і утворив дуже артистично, напр.: „На Озері" (ст. 10), „Осокорі“ (51), „Хмари4 (57), „Сонце заходить4 (Сі), „На Тарасовій панахиді“ (127). В сіх поезіях нема протесту глибоко-ідейного проти встановленого життя, а коли ж пойти за поетичним лозунгом Поля Верлєна „Музики насамперед“, то можна побільшити значіння того протесту в нашій поезії, бо навіть у найновішого поета 0. Олеся таких віршів нема. От тільки дивно! маючи таке безперечне музичне чуття і хист Д* Вороний пропускає в своїх поезіях дісонанси, музичні натяжки, недодержки, напр., візьмем його вірш „Дві хмарки" (стор. 82).
--- Підкреслених рядків включити в музику вірша ніяк неможна, хіба тільки, як читати їх робленим речитатівом. Або в вірші „На свято відкриття пам'ятника Іванові Котляревському“ (стер. ПО),
...Тим гетьманом у нас тепер батько Іван,
Що вказав нам шлях літературний.
На жаль таких музичних помилок, правда не зовсім грубих, в першій книзі розсипано чимало. Єсть поети, що навмисне виробляють химерну какофонію в своїх віршах, але д. Вороний се зробив не навмисне, бо не довіряючи ухові і грамотности свойого читача, він для наглядности розсипав над своїми поезіями більш 300 надзвучних значків ('). Яка дрібниця! скажуть. Дрібниця, — тільки не для М. Вороного — новатора тільки музично-поетичного артизму, Єсть у автора поезії красиво задумані, але слабо виконані; „Палімпсест", „Мандрівні елегії", — се бліда трагедія. Єсть вірші дуже нові по формі, але музики в них не чується: „Молитва* (ст. 24), „Ріаі“ (25). Старим стільом виконана відома поема „Євшан-Зілля“, але вона перейнята щирим почуттям і місцями глибоко вражає читача:
 — Передклад „Легенди“ Рішпена (76) досить добре з’українізовано духом і формою, але первісного автора чомусь не зазначено. Не можу тут порівняти „Легенди“ М. Вороного з оріґіналом Рішпена по незнанню мови, але порівнюючи її з російськими перекладами (напр. перекладами Ільї Гурвіча в літературному додатку до „Ніви“ за 1908 р. кн. 12, стор, 563)
і „Живиє звуки“ переклад А. Баржицького (очевидно зроблений по Вороному) (ст. 11, Кам.-Под ). Треба сказати, що у нашого поета вийшло краще.
Вірші шановного поета часто приваблюють читача своєю ґраціозностю, хоч і не новиною форми, такі: „На скелі“, „Хвиля“, „Чорне Доміно“, „Разок намиста4, „Ікарь“, „Епіталама“; так: в поезіях М. Вороного єсть грація, музика, артистична форма, тільки нема в їх ні сили болючих переживань, ні яскравости і глибини поетичних образів, ні нових витворених сімволів, ні захоплюючої Ідеї, В цій сфері ні реформатором, ні навіть протестантом М, Вороний бути не зміг. Глибоких страждань людини, світових страждань у нашого поета нема. Чується на протязі всієї книжки якась романична драма, самотність, але поет так скаржиться на се, так квилить над сим, що виходить якось „жалостливо“, наче романс: „разлука, ти разлука, чужая сторона“. Поет не повинен так передавати своїх особистих страждань, щоб викликать до себе жалість. Кожна людина має свої страждання і поет повинен їх полегшувати, пропускаючи через горнило своїх страждань, може далеко більших, але облагорожєних і опоетизованих. Для сього треба бути гордим в стражданнях, іначе вийде так, як писали панночки у Гоголя:
--- До речи: що за „эаключительний акорд“ „Мишача сварка“? Невже сімвол трагічного українського життя? Тоді у Глібова „Горлиця і Горобець“ — сімвол кохання. Коли так, то ні за тим, ні за другим тужити неварто.
Обминаючи сі дефекти І беручи на увагу ту притупляючу егіду, під якою розвивалась українська поезія, беручи на увагу час розвитку таланта М. Вороного, треба признати його за видатну поетичну силу, за першого піонера вільної естетичної молодої поезії, яка далі і далі ухиляється од шаблонів Старицького, Грінченка і виривається з брудних обіймів тих критиків, які носять ім'я „лицарів темної ночі™.
Грицько Чупринка.
