Про життя українців у Генеральному Губернаторстві по той бік Сяну
В „Українських Щоденних Вістях” (чч. 19—21) появилася стаття проф. Володимира Кубійовича п. з. „Українців Генерал-Губернаторстві", з якої подаємо зміст, цитуючи важніші місця дослівно. Нова дійсність після розвалу Польщі. Згідно з німецькобільшовицьким порозумінням з 28 вересня 1939 р., ціла територія б Польщі розпалася на дві частини. Східня частина ввійшла в склад СовітІв, західня припала Німеччині. Німецьку область поділено на 2 частини, з яких північно-західню прилучено до Райху, з другої частини на основі розпорядку Фірера створено т. зв. „Генеральне Губернаторство для окупованих польських земель”. Цю назву змінено опісля розпорядком Ген. Губернатора з 15 серпня 1940 р. на „Генеральне Губернаторство”. В його склад увійшли теж окраїни української етнографічної території, а саме: Холмщина, Підляшшя, Засяння і Лемківщина. Загальна кількість українського населення цих земель кругло 700.000 душ. Крім цього на терені Г. Г. головно по містах, знайшлася зчасом більша кількість українців, б. заточенців і втікачів, що рятуючись перед московським терором, масово втікали на німецьку сторону. Національна праця на тих землях натрапляла під польським пануванням на численні труднощі.
Кожна із згаданих земель виказує великі різниці під оглядом історичної традиції, релігійної приналежносте та національної свідомосте. При цьому слід пам’ятати, що саме ті окраїни були предметом неперебірчивої в засобах польської агресії та денаціоналізації. Саме тут переводились такі затії, як насильна латинізація, піддержка польоно русофільства, масове бурення церков та нищення всяких проявів українського зорганізованого життя, в тому числі теж повна ліквідація українського шкільництва при одночаснім експерименті в роді „лемківського букваря” тощо. Очевидно, що всі ті затії мусіли відбитися на національному обличчі місцевого українського населення, на його національній свідомості та культурному рівні. Коли ж до цього додамо, що ці малі простором землі тягнуться вузькою смугою на довжині понад 1000 км, стануть нам наглядні всі труднощі національно-організаційної праці на цих теренах. Пробудження до нового життя Не зважаючи на всі удари, Холмщина, Підляшшя, Засяння і Лемківщина пробудились із стихійною силою до нового життя. Цьому здоровому процесові національного відродження сприяло те, що силою політичних умовин найшлося тут багато свідомих та фахово вишколених українців зза Сяну і Буга, як теж прихильне відношен ня німецької влади до національнокультурних починів українського народу. Всюди дається помітити гін до організації, до розбудови національного, зокрема культурного та господарського життя. По різних повітових осередках починають творитися українські громадські організації. Вони перебирають на себе заступництво українського населення перед німецькою владою, організують культурне та господарське житгя, посередничать в одержанні праці та організують допомогу для втікачів. Одним словом ці комітети ведуть ціле на ціональне життя даного району чи повіту. В короткому часі по устійненні границь інтересів, українські землі в Г. Г. покриваються густою сіткою Українських Комітетів, кооператив, шкіл, читалень, тощо. Німецька влада ставилася прихильно до творення тих комітетів і наділюала їх чималими компетенціями. Потреба центральної організації. Ясно, що зчасом давалася що раз більше відчувати потреба створити централю для всіх цих окремо діючих комітетів, яка координувала б їх працю, давала їм на прямні та вказівки. Найбільш підходячою місцевиною був Краків, як осідок центральної влади Ген, Губернаторства. В тій цілі відбулися в половині жовтня 1939 р. в Кракові перші сходини делегатів різних Українських Комітетів, а 11 листопада явилася під проводом проф. Кубійовича українська делєтація в Ген. Губернатора. Вона з’ясувала засадниче становище укр. населення в Г. Г. видвигнула конкретні потреби й вимоги, між іншим вимогу створення одноцілої організації під назвою „Українське Національне Об’єднання”. Однак влада не затвердила опрацьованого статуту, але зате згодилась покликати до життя інституцію „Мужа Довір'я” для українських справ у Г Г. Письмом Уряду з дня 2 і 5 лютого 1940 р. іменовано Мужем Довір'я проф. Кубійовича і видано йому відповідну легітимацію, з якою можна було вести працю і заступати офіційно загал українців у Г. Г. перед німецькою владою. Обіжником з 5. 11. 1940 р. покликав проф. Кубійович як допоміжне тіло „Українську станицю”, що ділилася на 4 відділи з керівником у проводі, а саме: 1) Організаційний (інж. Осип Бойдуник) 2). Культ- Освітній (проф. І. Зілинський) 3). Господарський (інж. М. Хроно вят) 4) Виховання молоді (мгр. Я. Рак). Крім цього встановлено цим обіжником пост Ділового Керманича як заступника Мужа Довір’я, яким став др. Богдан Гнатевич. Таким чином покликано до життя першу півофіційну суспільну громадську централю в Г. Г Тепер почав нав’язуватись контакт Українських Комітетів зі Станицею, І слідом за цим поступала одноцільність 1 пляновість у праці, бо всі клітини підчинилися централі. 