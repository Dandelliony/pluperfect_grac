Література українська, проскрибована рядом российським
Справозданє, представлене конгресова літературному в Парижи 1878 р. М. Драгомановим*
(Переклад з французького)
Панове!
Межи питанями, призначеними для оговорів конгресу, питане, що дотикає стану, в якім находять ся тепер літерати всяких земель и оговори способів, яких би потрібно ужити до поліпшеня того стану, справедливо обняті програмою, предложеною для ваших обрад. Тому-то я позволю собі звернути вашу увагу на виімковий стан, в який поставлено писателів одного цілого народу, представників одної літератури, котра має сповнити своє післанництво в розвитку європейської цивілізациі.
Я хочу говорити в одній важній галузи літератури славянськоі, хочу познакомити конгрес в Парижи з станом, який в Россиі має література українська, руська або малороссийська, проскрибована, переслідувана рядом держави, одної з найбільших в світі.
Члени конгресу ледви схотять віру дати тому, щоб ціла література була проскрибована в Европі та щоби той чин, нечуваний и неймовірний, счинився в половині XIX столітя.
Так ось на доказ офіцияльний документ, циркуляр міністра справ внутренних царства российського, котрий в нікім не лишить ніяких сумнівів.
Государь Императорь 18/30 минувшаго май Высочайше повелить соизволиль:
1) Не допускать ввоза вь предьлы Имперіи безь особаго на то разрьшенія Главнаго Управленія по дьламь печати какихь бы то ни было книгь и брошюрь, издаваемыхь заграницею на малороссійскомь наречім.
2) Печатаніе и изданіе вь Имперіи оригинальньїхь произведеній и переводовь на томь же нарьчіи воспретить, за исключеніемь лишь: а) историческихь документовь и памятниковь и б) произведеній изящной словесности, но сь тьмь, чтобы при печатаніи историческихь памятниковь безусловно удерживалось правописаніе подлинниковь, вь произведеніяхь же изящной словесности — не было допускаємо никакихь отступленій оть общепріятаго русскаго правописанія*) и чтобь разрьшеніе на печатаніе произведеній изящной словесности давалось не иначе, какь по разсмотрьніи рукописи вь Главномь Управленій по дьламь печати.
3) Воспретить также различньїя сценическія представленія и чтенія на малорусскомь нарьчіи а равно и печатаніе на таковомь текста кь музыкальньїмь нотам-ь.
Начальникь главного управленій по дьламь печати:
Григорьевь, професорь университета.
Теє розпоряджінє заразісько виконано: в року 1876 ряд християнський ”святоі” Россиі верг заказ на переклади мовою проскрибованою євангелий Матея, Марка, Луки и Йвана, напечатані у Відни. Що до діл українських, котрі загадувано видавати в Россиі, то ми могли би привести цілий список рукописей, котрих печатанє зборонила цензура петербурська. Між инчими она заборонила видане Антольогії українських поезій, котрі давно вже перед сим указом появились, дальше перекладів з поетів великоруських, таких як Лєрмонтов, Некрасов та инчі.
Після "Кіевлянина”, дневника офіцияльного (1876 ч. 147), в Киіві, серци України, з руху духового и літературного третім місті в державі, число книг, видаваних по малоруськи, піднеслось перед тим указом до 23% всіх видань в тім місті. По розпоряджіню-ж там появились всьогодві малозначні брошюри. Тим ряд безперечно хотів без ніякої утрати для себе дати доказ ніби терпимости; хотів отже одурити публику, котра певне не могла приняти без наріканя заборони цілої літератури.
Заки йти дальше, гадаю, що конче треба мені вповісти кілька слів про нарід український.
Именем Украінці, Русини (Рутени) Малороссияне або Русси-полуденні зовуть нарід славянський, замешкуючий край від горішної Тисси ид західним Карпатам в Угорщині, аж до жерел Дону в Россиі; від Німана в Россиі, аж до берегів Чорного Моря. Тая область, більша ніж Франция, забирає 13.500 миль географічних квадратових.
Після статистичних даних з жерел офіцияльних людність українська сягає в Россиі до 14 и пів міліона, в Австро-Угорщині до З міліонів, з котрих в Галичині 2,312.000, в Буковині до 200.000, в Угорщині до 520.000 — що разом чинить 17,500.000 Українців.
Земля, замешкана тим народом, одна з найурожайнійших в цілій східній Европі. Нарід сам один з найліпше вивінованих межи народами славянськими. Всі дослідувачі згідно потверджують теє, що ми виповідаємо, — всі они признають українському народови и єго мові очевидну и виразну самостійність.
В протягу оговорів, котрі би повстали над сим предметом,запитувано би тілько, чи тая самостійність була би того рода, що ставить нарід український до ряду народу окремого, вяжучого ся з родом славянським, як, приміром, народність скандинавська вяжеть ся з родом германським; чи знов она не творить радше галузи, вяжучи ся з Руссами-Москалями в такий спосіб, як Флямандці з Німцями.
Більшість поважних язикознавців з усіх краів славянських, не виймаючи й Руссів-Москалів, висказались за першою гадкою. Так гадають: Міклошіч , автор порівнуючоі граматики язиків славянських, Москаль Лавровський и богато инчих. Даль уважав, що не потребує згадувати в своїм "Обяснюючім Словари великоруського язика” слів малоруських,а був би то без сумніву вчинив, якби уважав малоруську мову як просте людове нарічє (patois) язика московського.
Московський язикознавець, д. Буслаєв, спостерігає, що "нарічє малоруське ріжнить ся від великоруського независимостю своїх форм етимологічних в деклінациях та конюгациях, форм давнійших від форм в нарічю великоруськім”. (Ист. хрест, русск. языка.)
Німецький поет Боденштедт, глубокий знатник літератури руської, перекладчик Пушкина, Лєрмонтова и народних пісень українських*), повідає, що "язик малоруський найгармонійший зі всіх язиків славянських и має велику гнучкість музикальну”
"Язик Українців, котрі мешкають в самій середині славянського міра, каже д. Лукіч, зближуєть ся найбільше до великоруського, але він зрозумілий всім Славянам. То язик гармонійний, приємний и тим відличаєсь в родині язиків славянських, що найлегше придасть ся під музику.”
Самостійність язика, яким говорять на Україні, находить свій неперечний доказ в отсім. Щоби дати порозумітй твори українські Россиянам, треба іх перекладати на российське. Так и д. Гербель, видавник Антольогії поезий российських и славянських, подає пісні украінські в переводі московськім. Славний Тургенєв дав пізнати народні оповіданя Марка Вовчка, описуючого звичаі України, переклавши іх на великоросійське. Ба й не могло бути инакше, бо публика российська, котра знає тілько офіцияльний и літературний российський язик, вийшовший головно з нарічя московського, не розуміє язика українського.
З другого знов боку Мало-россияне не розуміють язика офіцияльного державного, а звідси теє виходить, що іх наука и духовий розвиток тепер цілком спинені та пригнетені забороною іх язика и літератури. Указ, котрий ми висше подали, ударив смертельно цивілізацию цілого народу, 14,500.000 Українців.
Можна вповісти на перед, що нарід, замешкуючий окремий край, котрий переховав в такім ступени самостійність свого язика и народности, мусів мати исторію рівно самостійну.
Від давна вже нарід український не має своєї народної независимости, але єго довга исторія не менче славна. В XIV. и XV. віках Украінці були підвержені під панованє політичне Польщі. Від XVII. в. они під панованєм Москви. Исторія Украіни втоплена в историі тих двох запановуючих держав. Тому-то она и дуже мало знана широкому світови.
Період перед XIII. столітєм показує нам федерацию вільних міст руських, передовсім міст полуденноі Руси, котрі угрупувались довкола Киіва. Той період историі украінськоі звичайно конфискують историки для держави царів, коли тимчасом держава царська виходить простійше з князівства московського, богато новійшого, бо оно зачинаєсь доперва від 1328 р. Впрочім институциі московські, деспотичні и аристократичні, розвиті під вліянєм Татаріє, не мають майже нічого спільного з институциями вільних князівств Руси як полуденноі, так и північної від XI. до XIII. столітя. Треба зазначити навіть, що исторія Київщини, старої вяжеть ся прямо з Україною козацькою, як місцем подій и родом діячів, так и своїми институциями републиканськими.
В IX. и X. стол. ери христ. писателі Византийці и Араби находять в теперішній Україні на берегах Дніпра и Дністра, на берегах Чорного и Азовського Моря нарід, котрий називається Руссами . Він посідав вже в тій добі богато міст з населенєм хліборобним а тілько менчість творила верству на пів торгову на пів воєнну. Начальники вільних відрядів, дружин (приятелів, товаришів) війскових, князі того народу, виходили одні більше, другі менче з вибору.
Від X. стол. династия князів Київщини, тоі Руси par ехсеїіепсе, зачинає панувати над племенами на полуднє, ба й на північ и схід Киіва. Християньство приняте Володиміром (988) скріпило династию и зміцнило вязи федеративні, що вязали в одно ріжні члени, розстрілені що раз більше в численні князівства руські.
Власть князя була ще обмежена вічем*), народними сходинами, и присмирювана Радою дружини.
Такий порядок зістававсь непорушний аж до находу Татаріє. Князівства уклалися поволи в групи, відповідаючі тром народностям руським: група Киіво-галицька обнимала область народу українського; група Полоцька область Білоі Руси ; група Рязаня-Владиміра зНовгородом, котрого независимість виразнійша аніж инчих міст, увійшла в нарід велико-руський або московський, змішавшись з ріжними фінськими племенами.
Находи Татарів случились в 1238 до 1240 р. Власть найвисша над ордами грабіжними була в руках Ханів, котрі потребували посередників між собою а народами підбитими. Тому підтримували они всюда привилегиі князів противуправ в і ч а а знов рівночасно прерогативи великих князів противу прав князівських и міст, котрі тяготіли, що так сказати, доокіл центрів.
И длятого-то Татари піддержували князів Владиміра (над Клязмою). Пізнійше князі Москви особливо мали ласку у Ханів. Князі з групи Киіво-галицькоі, котрі не так легко хотіли підверечись воли страшного наіздника, часто падали під ударами єго гніву.
Від того часу Русь північно-східна стала зватись Великою-Русею а землі полуденні названо Малою-Русею.
Князівств докола Полоцка не засягнув грабіжник и, може бути, длятого они дістали назву Біла-Русь.То була одинока Русь вільна в тій добі. Помалу она получилась з Литвою и піддалась єі князям, від давна звязаним з князями Полоцка.
Ослаблена війною з Татарами, Мала-Русь побачила, що єі область звужуеть ся що раз більше, а надто ще, як вигасла династия в Галичи. Десь в половині XIV. в. Польща запанувала над Галичиною. В тім самім часі Молдавія запанувала над Буковиною и частю Поділя. Прочі Українці підпали під владу князів литовсько-білоруських з династиі Гедиміна. Тіі князі заняли й Київ и приняли титул Великих князів Литви и Руси.
Єдність народня України тогди майже знов привертаєсь, та вже не в формі федеративній; она сталась феодальною. Та край лишень тілько схіснував, що освободив ся від Татарів на цілу сотку літ перед Русею московською, та що розтягнув ся наново аж до берегів Чорного Моря, котрі утратив був вже в X. столітю через набіги варварів, предвістників татарських орд Батия-Хана.
При кінці XV. стол. знову варвари, теперки Турки, нападають край. Русь литовська виперта з побережей морських; всі міста и села полуденні зруйновані.
В тім то часі ціла полуденна часть Литви дістала вже стале имя України (на границях). Найвоівнійші пани-феодали, найвідважнійші риболови и пастухи, вільні козаки — тілько они можуть не побоятись жити в тім краю, не страхатись тільких небезпеч, що стрічали при своіх виправах воєнних и торгових до побережені морських та нерічин богатих рибами, бобрами и лисами.
Конечність боротьби без віддиху та милосердна против Турків підтримує організацию феодальну в краю. Литва и Мала Русь приведені силоміцю до полученя з Польщою. Аристократия тих трох земель утвердила тую унію в Люблині 1569 р. Коли династия Гедиміна вигасла, Польща бере перевагу в унії и центр житя політичного переносить ся у Варшаву. Україна стає що-раз більше землею пограничною, она перероблюєсь в границі держави польської. Аристократия руська польщить ся аж так, що приймає католицтво. Навіть високе духовеньство, получене з аристократиєю вязями родинними, піддає церкву київську під зверхність Папи (Унія в Берестю, 1595).
Суперництво між старою аристократиєю, признаваною державою, а елементом воєнно-демократичним козаків, добиваючих ся рівних прав зі шляхтою; суперництво між аристократиєю а массою хліборобів, котрих зводжувано що-раз більше до стану невольників; унія в Берестю — то причини того ряду бунтів, котрі заповнюють цілу исторію України від кінця XVI. аж до половини XVII. стол.
Громада федеративна козаків на Дніпрі, Січа запорожська*), стала, розумієть ся, на переді цілої армії гнетених и збунтованих.
Які були наслідки тоі боротьби? Козакам українським удало ся визволити майже всю свою землю від елементу польського и католицького. Они увійшли свобідно ”в унію”, поставились "під протекцию держави московської.” Після угоди, заключеноі з Москвою 1654 р., Богдан Хмельницький, той гетьман революцийний "войска запорожського и цілої малороссийськоі України”, думав на завсігди обезпечити цілість и самоуправу своїй земли, запевнити всі вольности, дорогі козакам.
Марні надії! Необавки, через угоду Андрусівську (1667), Україну поділено між Польщу и Москву. Головна жила обпасти, сам Дніпро, мав від теперки бути границею між двома пайками України, так немилосердно розірваними. Масть полуденну віддано Турциі и тая часть мала після окремої застороги в угоді, як ”вічна пустиня”, відділювати посіданя трох держав. Земля, засуджена дипломатами на пустиню, була именно Київщина, земля плодородна у всіх часах и нинька одна з найгустше заселених в Россиі. То був удар найпогубнійший, як на цілину, так и на независимість України.
Через якийсь час автономія козацька держить ся в "Гетьманщині” (на лівім берегу Дніпра) и в "вольних землях злученого войска запорожського”.
Від Петра Великого царям удалось знести и ті послідки вільностей козацьких. В 1765 р. земля Гетьманів взята під владу царську. В 1775 р. навіть Січа запорожська знищена на розказ цариці Катерини II.
В такій мірі, як самоуправа політична України никла перед централізациєю царською, маси народні падали чим-раз більше під ярмо аристократів. Старшини, ті давні начальники, вибирані козаками, винесені на шляхтичів московських. Відтак Петербург посилає цілий легіон властителів (помєщиків), и віддає ім на вихісновуванє з добре роздуманим вирахунком нарід и родючі землі давного козацького краю.
Січу запорожську стрітила така сама доля: она стала добичею двораків "великої Императриці”, она згинула цілком під офіцияльним переименованєм на Ново-Россію, як то сподобалось Потемкінам Січу запорожську перезвати.
Петро Великий, Катерина II. и єі син Павло І., завдали найнебезпечнійші и найсмертельнійші удари тому нещасливому краєви.
Україна східня, на лівім березі, паде ще раз під ярмо чужої аристократиі; властителі родимі відлучують ся и відсувають ся що-раз більше від народу. Колись они робились Поляками а тепер перевертають ся в Москалів.
Маси сільські з правого берега Дніпра дальше були під панованєм польських магнатів. Міста на ново заселені жидами пішли на дерунство лихвярів жидівських.
При кінци ХУІІ. и на початку XVIII. стол. всьо, що лишилось з козацтва, не покидає протестувати. Всьо ворохобить ся против тому поганому теперішному станови и стає під хоругву Палія, того величного ироя народних переказів.
Через ціле XVIII. стол. хлібороби, підпомагані відважними вояками-січовиками и "Гайдамаками” (розбишаками), не лишають ні одної нагоди до бунту и показують страшну месть на фанатиках конфедератах барських, на поляках дідичах та на лихвярях-жидах, котрі мусіли хоронитись до Уманя 1768 року.
Цариця Катерина II. подала протекцийну руку аристократиі польській, щоб іі спасти від "нового Хмельницького”.
Збунтовані хлопи и гайдамаки, ошукані обітницями царського генерала, российського правовірного, були вислані на Сибір або віддані на муки и ласку панів католицьких польських, а ті іх катували та мордували.
Алеж и на Польщу аристократичну прийшла черга, и она впала під ударом тоі самоі "протекцийноі руки”. Незабавом Катерина N. бере участь в поділі королівства Понятовського. Майже цілу правобережну Україну взяла Россия, одна тілько Галичина впала під панованє австрийське (1773).
Власть політична, яку Польща виконувала на Україні правобережній, зістала зломана; та відносини социяльні, котрі она постановила, лишились такі самі, ба ще й до того часу истнують.
В тій самій порі прилучена до цісарства автрийського Буковина, котрої північну часть замешкують самі Украінці а котра, здобута в XIV. стол. Молдавією, підпала була разом з нею в XVI. стол. під ярмо турецьке. Цісарі завели в тій части України свою німецьку адміністрацию. Треба ще згадати, що Україна, положена на сході Карпатів, вже в X. стол. була під Уграми, котрі тепер представляють краєву аристократию.
Збираючи в купу всі ті факти, видко, що исторія України характеризуєсь змаганями народу до институций републиканських и демократичних. Але приймаючи удар за ударом, она все назад паде під панованє монархій и аристократий чужих. Що народови тому не вдало ся досягнути и здійстнити свого идеалу,то се сталось задля положеня географічного краю, котрий раз, був на дорозі, куда переходили кочові азийські народи, а друге, мусів бути в тім самім часі предметом лакомих жадоб великих держав східноі Европи.
Така головна причина всіх неудач політичних Украіни.
Украіна тепер поділена між Австро-Угорщиною и Россією Она підвержена богато чужородним аристократіям. Але єі маси народні заховують традициі своєї єдности народної и вздихають все за своєю независимостю СОЦІАЛЬНОЮ, СПИ вже не політичною.
Народність русько-украінська представляє в истнуючій хвили цікаве и рідке зьявище. Єі людність складавсь з найменче 17 миліонів хліборобів, до котрих прилучує ся ще мале число учених, сумлінних патріотів и народолюбців. Той стан дає особливий характер літературі, тепер забороненій рядом российським.
Найбільший скарб літературний Украіни в іі народній устній поезіі. На ню складають ся переклади, пісні, оповіданя, приповідки, переховувані в памяти селян. Ту нарід український не стоіть низше жадного народу в Европі; єго поезія лірична одна з найзнаменитших, як з настрою так и многоти утворів. Поезія епічна Украіни а перед усім єі поезія исторична не найде суперників, хіба в літературах сербській, ишпанській та новогрецькій.
Від дружин аж до найновійших пригод, таких як революція угорської шляхти (1848), революція шляхти польскоі (1863), знесене панщини в Галичині (1848), визволене крестян в Россиі (1861), всі тіі головні хвилі исторіі краю відбивають ся в поезіі українській.
От як думає про поезію народню України німецький поет Боденштедт. ”Вні котрім краю, каже він, дерево народної поезіі не видало плодів так добрих; нігде дух народу не чує ся в цілій своій ясности живій, як в піснях народу українського. Зрушуюча туга, сполучена з чутями дійсно людськими, заповнює пісню, котру співає козак, в своім краю вигнанець! Єго пісні любовні знаменує чуткість, котрій товаришить мужеська сила. Они визначують ся як делікатностю так и чистотою. Мусить ся признати, що той, хто може співати такі пісні и в них любуватись, не може находити ся на низькім ступени розвитку духового. Про оригінальність идей, пісні народні України, що до форми, ріжнять ся мало від творів ліричних країв західно європейських. Ту видко панованє жінки и, в загалі, исторія України характеризує ся многими знаменами, належачими до лицарського світа з середного віку.”
Не менче займаючою здаєть ся нам гадка д. Буслаєва, професора московського, про нашу поезію епічну.
"Поезія малоруська наді все богата в пісні историчні або думи, котрі припадають на XVI и XVII стопіте. Они з поколінь в поколіня переховують память боротьби козаків против Турків, Татаріє и Поляків. Они оспівують діла лицарські козаків лицарів и іх гетьманів.** Під тим зглядом поезія українська являєть ся головним доповненєм поезіі великоруської, богато убожшоі в перекази историчні. Дума українська дає нам понятє о високім ступени, якого могла доступити фантазія народу, розвитого и піднесеного своім историчним житєм.” (То значить свободою, котру видерли давно Великій Руси князі московські!)
Проф. А. Рамбо, в своій "Russie epique" дав пізнати французькому світови деякі епічні и историчні поеми, співані селянами українськими. Що до повістей прозаічних, то ось що о них думає той самий автор:
”3 тих повістей и простих оповідань, повідає д. Рамбо, ліпше ще, як зі співів епічних, можна собі представити характер малоруський, того духа, раз веселого и злосливого, як повість о попі и попади, то знов понурого, як исторія о умерци, страстного для виборюваня справедливости и свободи від панів, привязаного до давних забобонів, як до памяти о давних богатирях, духа, що пускає в розгін свою уяву, запалюєть ся охотно висліджувати Жар-птицю або Прекрасну Настасю, що відбиває в своій нескінченій ріжнородности фантазію задумчиву Німеччини, дотепну живість народів полуденних, меланхолію гумористичну Велико Русів и про то всьо, задержує свою власну оригінальність. Дійстно, Мала Русь ріжнить ся и від Россиі и Німеччини, и Угрів и полуденних Славян, зазичуєсь у всіх и віддає по свому всьо то, що зазичить.” (Revue Рolitique et Litteraire. ”La Petite Russie. Traditions, recits, oeuvres d’art populaires.”)
Историк "літератур славянських” д. Talvi и критик "Athenaeum” и "Saturday Review” виповідаєсь майже тими самими словами. (Athenaeum, 1875, N. 2444; Saturday Review, 1875. June 5.)
Розглянувшись в авторах славянських, можна би зібрати цілий том подібних цитатів. Щоб кінчати, ми дамо ще слово д. Бєлінскому, писателеви московському, славному закладчикови поважноі літературної критики в Россиі.
В своій розвідці о "Слові о полку Игоря” Бєлінский говорить тими словами:
"Слово о полку Игоря показує в спосіб добре виразний своє полуденне походженє. Приємні форми єго язика пригадують теперішнє нарічє Малої Руси. Але що найбільше промовляє в хосен українського походженя Слова, то спосіб житя-бутя народу, котрий там описуєть ся. Є щось солодкого, честного и людського в поспільних відносинах діячів в поемі. Всьо каже вам думати про Русь полуденну, де находиться дійстнощось так людського и так благородного в житю родиннім, де відносини полів опирають ся на привязаню, де жінка має свої права. То дійстне противенство того, що дієть ся в північній Россиі. Відносини родинні ту відзначують ся грубостю; жінка зведена до стану домашного звіряти; любови нема в подружю. Порівняйте спосіб житя селян Мало-Россиян з способом житя міщан, купців, а по части и других верств Московщини, а ви пересвідчите ся, як ми, що Слово о полку Игоря полуденного походженя.
"Барви поезії и складу, прикмета лицарської відваги, яку там добачуємо, всьо зближує Слово о полку Игоря до пісень козацьких Мало-Россиі... Мало-Россия творила організм політичний, де кождий жив житєм громадським (de la vie commune) B ній розвивавсь як на вольнім воздуху. Одиниці дуже добре знали справи своєї вітчини и брали іх до серця. Поезія народна Украіни відбивала вірно житє историчне краю. Кілько то поезіі в тій поезіі! (Бьтинскій, Собр. Соч. IV, 89, 236 )
Поезія народня такої стійности, мусіла видати без сумніву літературу знамениту; колиж стало ся инакше, то пішло з обставин політичних, котрі не давали Украіні уладити собі організацию народну вільну и независиму. Однакож, при всіх историчних перешкодах, література українська дала нам богато многоважних памятників.
Література в східній Европі родить ся з появленєм християньства, а оно було введене до Киіва аж при кінци X. віку. Письмо святе, давно уперед переведене на мову болгарську, впровадили проповідники. Перша книга, знана в Киіві, була написана в язиці народови чужім, хоть посвояченім з тим, яким він говорив. Той язик церковний стояв на заваді уживаню народноі бесіди в літературі. Тимчасом від XI. стол. в Киіві, а відтак и в инчих землях, передовсім у Владимірі на Волини, в Галичи, Чернигові появляють ся Літописи .Слова и форми народного язика починають проглядати крізь язик церковний; релігійна догматична повість часто перервана оповіданями воінними, бесідами, розмовами, народними оповіданями, приповідками, згрященєм повістей епічних, навіть стихами. Така передовсім волинсько-галицька літопись; она свідчить о якім такім знатю класичнім. Видко, що автор знав Гомера.
Московський професор д. Соловєв висловлює таку гадку о літописях украінськоі Руси: "Оповідане полуденного літописця ріжнить ся від новгородської літописи богатством дрібниць, мальовничим складом, живостю, артистичним характером, можна навіть вповісти. Волинська літопись визначуєсь над всі поетичною формою. В ній мусить ся видіти вплив полуденної природи, вдачу полуденного народу. А звернувшись до літописця з Суздаля (першого осередка країни, котра пізнійше сталась Московщиною), то він сухий, и не може загладити тоі хиби силою народноі бесіди новгородської; він розволікає, а не має характеру артистичного, властивого літературі полуденній.*) Дух філософічний літописей показує такі самі ріжниці. В північних літописах (Суздальська, Владимірська, Московська) видко відпечатку релігійного містицизму, тимчасом в літописях Київських и Галицьких являвсь живий дух народний. Літописи полуденні стають богато частійше в обороні справ народних а ніж князівських.
Тіі літописи, ріжні твори літератури релігійноі и моралистів з XI — XII віків, наконець Слово о полку Игоря) бувають загально уважані як безпосередні попередники историі и літератури держави царськоі, Карамзинів, Пушкіних и инчих. Втім добачне вліянє идей рядового централізму на наукові висліди. Но тому коло пятнадцять літ проф. Буслаєв доказав нестійність всіх понять унітаричних историі літератури староі Руси.
Була б отже льогіка, шукати початку велико-руськоі літератури в містах північноі Россиі, колись свобідних, а передовсім в літературі републик Новгорода и Пскова. Що до Літописи Нестора, Слова о Полку Игоря итд. итд., ті твори були безпосередно плодами місцевого житя міст староі України. Ті твори чинять отже початок української літератури и мали тілько посереднє вліянє на північну Россию.
Характер літописей полуденної Руси, теє, що ми знаємо про истнованє шкіл в Киіві и на Волини, якийсь ступень образованя князівського, бо ж деякі князі знали більше заграничних язиків, навіть латину и греку, іх бібліотека, іх часті взаємини з чужоземцями, — всьо то дає нам право виповісти, що Русь тогдішна, передовсім Русь полуденна не стояла в нічім в роботах культурних по заду краів західно-європейських. Тая Русь не мала нічого спільного з Московщиною з XV. и XVI. віків, після котрої звичайно судить ся всіх инчих Руссів.
Не знаючі историі Московщини, не могли б собі навіть справедливо представити ходу цивілізациі на сході Европи. Аж до XVIII. ст. Москва була дійстно майже в варварськім стані; наука там завелась аж около доби Петра Великого, під прямим впливом ряду. А хибно було би думати, що так само було у всіх Русях, а надівсе в західній и полуденній Руси.
Розвитку цивілізациі в Білій Руси и Україні не перервали напади татарські ані цивілізацию не накидали впасти; товариство цивілізувало ся само з себе, з своговласного почину.
Татари найшли в Москві цивілізацию ледва в зароді, и Москва двигала іх ярмо довше ціле столітє ніж инчі Руси. Коли, за протекциєю Ханів, вона почала вершити над рештою князівствами північними, Москва розвалила републики Новгорода и Пскова, пригнітаючи тим самим ударом культуру велико-руську з XV в.**)
Цілком инакше діялось на Украіні и наслідки були також цілком инакші. Збурене Киіва мусіло, розуміється, зробити коротку застою в поступі цивілізациі украінськоі; але традициі давноі цивілізациі були надто сильні, щоби могли загинути. Від XV стол. поступ літературний починає різко показуватись як в Украіні так и в Білій Руси. Той поступ ставав ся що-раз більше значний, передовсім по організациі в тім краю (в XVI. стол.) магістратів и цехів ремісничих, подібних до цехів в Німеччині и инчих краях європейських.
Міста Львів, Луцк, Острог, Київ показують в XVI. ст. всі признаки "Відродин” європейських; думки реформациі там заходять за пропагандистами Кальвінізму и Социниянізму. Між членами корпораций міщанських подибують ся люде, знаючі латину и греку: шляхта видає "опікунів науки”. З одного боку творять ся релігійні братства, аз другого боку повстають школи и друкарні. Друкуються книги церковні а побіч них спотерігаються в XVI. ст. переклади "Біблії” на язик зовсім народний*).
Підручники славяно-руськоі граматики и историі лагодяться для шкіл. Ученики укладають стихи, дають представленя містерий, помішані з комичними інтермеццами, — зароди, котрі більшають до правдивих штук театральних.
Рух літературний принимає розміри правдиво поважні.
Европа присилає нам богато новель, легенд, байок; вони перекладаються и захланно читаються.
Боротьба против уніі католицькоі (1595) та бунти козацькі додають літературі ще більше житя и страсти. Спори релігійні, не обмежаючі ся виключно на питаня, котрі тілько релігії дотикають, переходять и до питань політичних, народних и суспільних, питань сучасних.
Стихотворство політичного и социяльного характеру и устна поезія кобзарів (народні рапсоди) оспівують побіди козаків. Релігійна драма перетворює ся під впливом подій, и напослідок зьявляє драмою чисто політичною, котрої головний діяч Богдан Хмельницький. Літописи и Памятники козацькі долучуються до тоі цілоі нової літератури. Сполученими змаганями ремісників, попів и козаків братська київська школа перетворюється в Академію, а доокіл неі групуються другорядні школи по ріжних містах. 1658 р. заключено угоду с Польщою, щоби заложити в Украіні два вільні універзитети и запоручити свободу науки, друку, гимназий, колльегий... институцій, котрі з тяжка відповідають понятю, яке публика європейська звикла мати о козаках.
В XVII стоп. Україна сталась зрищем безконечних війн, котрі вела Московщина, Польща и Турция. В подібних обставинах проекти з 1658 р. не могли, розуміється, виконатись. А прецінь вже истнувавші школи не повпадали. Ба що навіть, вони розвивалися.
Діти козаків, ремісників и попів ишли на науку в школи західної Европи давно уперед того, нім Петро Вел. взяв гадку висилати туда москалів.
В січи запорожській були козаки, вміючі по латинськи. Вони пускалися в дороги за границю и знали надівсе Венецию, навіть Францию и Голяндию.
Московщина, кинена в рух духовий при кінци XVII ст. найбільше через Петра Великого, дістала своіх перших вчителів зі шкіл українських. Цар-Реформатор обложився ученими з Руси полуденної и аж до 1754 р. в єго державі не було єпископа московського роду*).
Коли учені з Руси полуденноі покидали тим чином свою землю, іх література мусіла, розумієть ся, клонитися до упадку. Централізация держави, котрої Украінатогди починає бути частию, добила в XVIII.стол.всі місцеві інституциі и тоспровадило насильне винародовленє самої полуденноі Руси.
Ми виділи, як Україна стратила автономию в XVII. стол; в тій самій добі царський ряд наказав перевести на московське права Українські. При кінци того столітя ряд заборонив народного язика у висших школах а на початку XIX. стол. з настановленєм в Петербурзі міністерства публичноі освіти, язик малоруський вигнано навіть з початкових шкіл.
Взявши під свій заряд краєві справи, ряд майже не дбав за них. Проекту послідного гетьмана малоруського, Разумовського, котрий в 1760 р. гадав заложити універзитет на Україні, не виконано. Універзитет в Харкові заложений аж 1804., в Киіві аж 1833., в Одесі 1865. а тимчасом в московській Руси ряд заложив універзитет в Москві 1755, в Петербурзі 1819. а в Казани 1804 р.
От такі то причини упадку освіти и літератури на Україні та винародовленя висших краєвих верств.
Однако, під впливом идей реалізму, демократизму и национализму XIX. в. Україна почала свою літературну віднову. Боязка идилєтантна в перших своїх поступах українська література принимає знов наконець свій характер и то разом політичний и социяльний.
Котляревський, Гоголь-батько, Гулак-Артемовський, Квітка и другі сотворюють в перших трох десятках нашого столітя нову поезію, нову літературу, новий театр, а то в мові малоруській народній, зрозумілій найпослідному селянинови).
В тій самій добі, Ходаковський, Цертелєв, Максимович, Срезневський, Лукашевич, Бодянський и инчі зачинають видавати збірники народної устноі літератури и тим чином знов привертають честь студиям язика народу українського.
Короткі начерки историі украінськоі, з котрих перші виданя появились при кінци XVIII. стол., стають точкою виходу роботам историка Бантиша-Каменського, котрий, около 1826 р., показав світови свою историю Украіни, написану, правда, в офіцияльнім державнім язиці. По 1840 р. професор Бодянський зачав оригинальне видавництво козацьких літописе й.
Від 1836 р. той рух літературний дає вже видимі наслідки. Стало видко, що у професорів и учених харківських будиться думка конечної народної віднови Украіни, як не політичної то найменче літературної.
Професори Метлинський и Костомарів, найголовнійші представники того руху. Оба вони вишукували и громадили памятники народної літератури та ладили оригинальні поезіі и переклади клясичних західних поезій на малоруську мову. Костомарів до того написав дві драми историчні.
Сатири на висші верстви в краю, котрі відчужувалися простого народного житя; сатири на салдатів, державних урядників, на Москалів; пісеньки, де малюється наівна любов селянина, посвященє люду, чутя релігійні, терпіня сиріт и робітників; — такі були в загалі предмети, котрі найрадше писателі и поети малоруські обрабляли. Тепер долучуються ще до того згадки про рицарство удальство давних козаків, про страчену свободу та про боротьби против... Турків и Поляків.
При кінци третого десятка cero столітя, всі ті думки, всі ті предмети розвив Шевченко, найбільший поет України).
Тарас Шевченко (1809-1861) син люду, в цілім значіню того слова. Більше, як хто, він заслугує на титул народного поета. Він уродивсь невольником дідича з київської губернії. Сирота по батьку и матери від дитинячих літ витерпів богато мук по вандрівках, на котрі пустився, щоби виобразуватись и научитись малярства. Будущий поет мусів перебути всі лиха. Він був послугачом одного богача-дідича, котрий якось раз постановив вислати го до Петербурга, надіючись, що "послугач” зможе му своїм талантом приносити значні доходи.
Прибувши до Петербурга, Шевченко познакомився зі своїми земляками, учениками Академії штук красних, був представлений славному малярови, Брюловови, котрий, с помочю поета Жуковського, подав Шевченкови спосіб "викупитися” з неволі за суму 2.500 рублів.
Зараз опісля Шевченко, укінчивши науки в Академії, видає 1840 р. перший том поезій українських під наголовком "Кобзар.”
В єго "Причинній”, "Тополі” описується нещаслива а ревна любов молодої дівчини; єго "Катерина” будить лють в читаючім, росказуючи єму, як офицер московський допче ногами посвячену любов дівчини-украінки; єго "Наймичка” апотеозує посвященє матери, котра мусить підкинути свого сина, але ціле житє служить за наймичку в тій родині, котра єі сина підняла; єго "Перебендя” говорить нам о нещастях, які творить для людей недостача братства; "Гетьман Гамалія” розказує нам боротьби Козаків с Турками, котрі забирали Українців та заневол ювал и;	"Гетьманова Тарасова ніч", "Гайдамаки” розповідають боротьбу, піддержувану селянами против своїх утисників, Поляків; наконець йде ціла маса поезій ліричних, з котрих кожда, то сльоза сточена на звалищах рідноі землі украінскоі, покиненої на деспотизм панів як своїх так и чужих, то зітхненє з груди народолюбця, оплакуючого марноту минулих боротьб, то поклик до деспотів и панів, щоби вони навернулись и получилися з народом. Такий зміст перших видань "Кобзаря.”
Коло 1845 р. поет, ставши вже на завсігди славним, осів у Киіві, де познакомився с професором руськоі историі Костомаровим и молодим етнографом Кулішем. Нема сумніву, що поет мусів повліяти на тих двох учених своєю любовю до люду, своєю невмолимою ненавистю до неволі, в якій тогді ще жили єго питомі братя и сестри.
Костомарів туряв в тій порі о реставрациі України по думкам, котрі характеризують рух всеславянський: Чехів, Сербів, Иллірийців и инчих. Він відкрив ті думки Шевченкови.
Костомарів и Шевченко постановили утворити в Киіві тайне товариство всеславянське під назвою: "Кирило-методієвське братство”.
Яка була ціль, програма того товариства?
Робити задля освіти українського селянина, задля єго освободи з неволі. Робити задля сполученя всіх Славян в одну величезну федерацию.
Але теє всеславянське сполучене, зрозуміне в Киіві, ні крихти не подобало до проектів Москалів, котрих загально в Европі мають за одиноких представників руського всеславяньства (панславизму).
Костомарів и Шевченко не допускали зовсім в свою програму цілої византийськоі нетерпимости в річах релігійних, ані верховодства одного народу над всіми инчими — коли тимчасом оба ті понятя, рівно несправедливі, увійшли в замисли всіх московських всеславянців.
Всеславяньство українське ціле висказав Шевченко в своїй поемі "Гус”, присвяченій всеславянцеви чехови Шафарикови.
Поет український виголошує такі бажаня:
"Щоб усі Славяне стали добрими братами!
"Щоб вони стали синами сонця правди и Єретиками, "Оттакими, як констанцький Єретик великий!
"Щоб вони тим подарували мир мирови и славу во віки!
Зрівняйте тую поезію з апотеозою д. Хомякова до орла московського, котрий покликаний давати "своїми громами права цілому світови”, то ви порозумієте цілу ріжницю між всеславян- ством київським а московським.
У Шевченка ніяк не було'гадки ставити державу Николая на голову сполучених славян. В своїх поемах "Кавказ” и "Сон” він засуджував тую заборчу політику, котра пожирає народи, він засуджував політичний деспотизм и адміністративний сервілізм, котрий робить народи німими.
"Од Молдаванина до Финна
На всіх язиках все мовчить” каже поет!
Неможна краще схарактеризувать царство Николая.
Шевченко мав велику ненависть найпаче до привілегій панів и всякого суспільного заневоленя. Тая невмолима ненависть поета виражена в цілій серіі поезій. В язиці, нагадуючім язик біблійних пророків, наш поет предвіщає панам месть божу и людську.
Шевченко и єго приятелі були релігійні, та іх релігія не мала ні троха тоі правовірности и ніби побожности византийськоі; було то радше християньство а Іа Ляменне (Lamennais).
В "Неофітах” Шевченко оспівує славу перших християн, котрі сильно опирались римському деспотизмови. Єго поезіі "Святі Царі” (Давид, Владимір и т. д.) показують протестантський лібералізм; а поема "Марія” то историчний нарис житя "Пресвятої Діви”, представлений з точки люцького погляду.
Приятелі Шевченка не могли ухибнути переслідувань. 1847 р. зробив на них донос студент, син офіцера тайноі поліциі. Потому, один з приятелів Костомарова д. Юзефович, помічник куратора, київського округа, видав в руки поліциі єго розвідку о славянській федерациі.
Шевченко, Костомарів, Куліш и декотрі инчі зістали вигнані в губернії віддалені від Киіва.
Наш поет мусів більше терпіти ніж єго други; єго засудили на салдацьку службу в батальоні, стоячім на берегах аральського моря и окремим розпоряджінєм заказано поетови писати и рисувати.
По девятьох літах того невиносимого вигнаня Шевченко, в тім самім часі й Костомарів, дістали амнестию, 1857 р.
Доба 1857-1862 р. була доба лібералізму, котрим теперішний цар заповів своє царствованє. Прихильники обнови України хіснували с того, щоби упорядкувати свою працю. В тій добі появляють ся твори українських поетів; д. Куліш пораєсь коло нових видань народних авторів; наконець появивсь місячник "Основа”. Прозябають нові таланти, між котрими пані Маркевичка (Марко Вовчок) бере перше місце. Єі оповіданя дишуть горячою любовю до селян. Публика российська приняла іх впрочім дуже прихильно и мож вповісти, що на передудни висвободи селян теє діло п. Маркевички грало ролю "Дядька Томи”.
В серіі монографій Костомарів оповідає найцікавійші епізоди з исторіі України XVL и XVII. стол. Решта роботи той историк посвятив историі народній народностей руських и т. д. Костомарів доказав вязи, які истнують між исторією полуденноі Руси а исторією міст и країн вільних старої Руси перед сотворенєм московського централізму.
Всі українські народолюбці молоді й старі, кидають ся до роботи, збирають пісні и слова народні, починають роботи над словарем. Та на сей раз вони перейшли границі літературної забавки. Тепер, народна школа, наукові и людові книжки, головний предмет заходу Українофілів. Куліш и Шевченко оба ладять по однім букварі (1858-1860.) Р. 1859. молодіж київська, харківська, полтавська, чернигівська и инчих міст, заводить школи недільні, безплатні для робітників: на нещастє, тая робота не довго трівала, бо ряд позамикав всі такі недільні школи вже 1862 р. у всій Россиі.
Підбуджені Костомаровим єго товариші роблять складки на видавництво цілого ряду научних книжок, з котрих кілька появилось в Петербурзі и Киіві 1862 р. Перевід Євангелия, вийшовший з під цензури Академіі наук мав незабавки пійти під прасу.
То була доба освободи крестян и приготови до инчих реформ. Доба політичного и суспільного руху, породженого в российськім обществі новими потребами. Доба польського руху, — доба непевности для ряду.
Украінська молодіж займалась всіма тими політичними, суспільними и национальними питанями. Молоді люде, належні до шляхти, осідають по селах, жиють між мужиками и беруть си до серця іх скарги на надужитя властителів и державних урядників, котрі старали ся, що сили-можности уменчати и так нужденні куснички землі, що ряд призначував для освободжених селян.
На правім березі Дніпра народні и демократичні бажаня України ударились против польських патріотів, котрі хотіли відродити Польщу в границях, які той край мав 1772 р.
Польські и российські пани ("властителі”) наробили крику на "хлопоманію украінськ у”, котра хотіла, як они говорили, відновити часи Богдана Хмельницького. Доктринери московської централ ізациі видали війну українському сепаратизмови.
Агітациі п. Каткова, редактора Московських Відомостей, єго безнастанні доноси обудили ряд: 1861-1862 р. деяких молодих людей, найбільше учителів, вигнано в оддалені губерні.
В 1863 р. ряд заказав друкувати по малоруськи книги релігійні, книги науково популярні; заказав вживати мови украінськоі в початкових школах! Зараз відтак Синод заборонив "людового говору” проповідникам церковним. Цензура ставала що раз острійша, навіть до праць наукових и до всього, що тикає питань етнографічних. Три четверти українських проектів розбились в Россиі.
Русь австрийська давала Українцям поле до діла, тим радше, що в Галичині проявився рух.
Ми сказали, що в Австриі є над три міліони Украінців або Русинів (Ruthfenes), именно в Галичині. Ту, через цілі два послідні столітя церковні школи переховали традицию полуденно-руської літератури а в 30-их роках зачались відродини під вліянєм российськоі літератури. 1848 р., щоби спараліжувати рух польський, австрийський ряд позволив Русинам утворити політичну партию, цілком народну, котра, річ ясна, розвилась, дякувати конституциі, обвіщеній 1861 р. Появились дневники руські урядові и независимі, позакладались політичні и літературні товариства. В тій самій порі перейшли початкові школи в руки руського духовеньства; нарід дістав право закладати своі гимназиі; на львівськім універзитеті отворено кілька катедр в руськім язиці. Конституція проголосила урядове рівностоянє всіх народностей, між инчими и народности руської.
Але ряд австрийський почав незабавом робити реакцию. Без сумніву, конституція октроювала вже дещо Русинам, и іх права дістали обезпеку. Центральний ряд побачив, що мусить мати зглядь на Русинів, щоби переважувати польський вплив. З другого боку, ряд боявсь прихильности Русинів до Россиі и мара всеславянства силувала го опирати ся на Поляках. В тім фальшивім положеню австрийський ряд почав політику гойданки, раз в хосен Русинів, другий раз Поляків и іх верховодства.
Тая політика богато начинила лиха и одним и другим; она спинила правильний розвій житя крапни, замешканоі двома народностями. В 1867 р. після вислову одного міністра "віденський ряд посвятив Русинів Полякам”, ставляючи іх під зависимість польської адміністрациі. Надівсе невдоволені Русини з утиску, якого допускаєть ся польська Рада (школьна) на краєвих школах.
Та про все теє, в тих послідних роках, Русинам, австрийським Українцям, повело ся прийти до деяких важних набутків: в Галичині появляєть ся 10 періодичних часописьм руських, є одна повна гімназия з професорами-Русинами и чотири катедри на універзитеті. Чотири літературні товариства видають шкільні підручники и велике число инчих книжок. Між виданями в руській мові є богато, о котрих годить ся згадати, на примір: праці историчні д. Петрушевича и проф. Шараневича, проф. Ом. Огоновського, праці статистичні д. Навроцького, поезиі и оповіданя д. Федьковича, Франка, Павлика. Часописьма галицькі мають вже співробітників з поміж писателів российськоі Украіни. Правда, що виданям в руськім язиці ще богато нестає, та вже на всякий случай, вимінки відроди української літератури в Галичині обезпечені и кадри відновників ростуть безупинно. Декотрі нові поети и писателі Українці российські, зачали свій писательський завід в Галичині в ту нещасливу пору, як печати українській наложили каганець у Россиі. Перше місце межи тими писателями належить сяд. Нечуєви, повістяреви.
Від 1863 р. українські писателі в Россиі не могли нічого инчого вже робити, як видавати старі документи и етнографічні матеріали. Российський ряд мусів сам брати в опіку деякі з тих праць, бо ему потрібно було наукових доказів, щоби довести марноту польських претенсий на Україну. И ось для-чого российський ряд, гнетучи бажаня украінців-автономістів, настановив вже 1843 р. археологічну комісию в Киіві. Тая комісия видала лд 1861 р. більше, ніж 10 томів документів до историі КОГаКІВ українських від XVI. по XVIII. вік. (Під редакцією зразу проф. Иванішева, відтак проф. Антоновича).
Виданями етнольогічними зразу займали ся поодинокі люде: про збірники Пісень и Оповідань вже була згадка; Приповідки видав Маркович; Музику народню Лисенко и Рубець; Орнаментику пані Косачева.
Потому Товариство географічне скт.-петербурське вислало етнографічно-статистичну експедицию на Україну на правому березі Дніпра; праці тоі експедициі, упорядковані д. Чубинським, складають ся з 7 великих томів, з котрих 5 вже появилось (1872 — 1877). 1873 р. ряд потвердив заложенє одної секциі згаданого товариства в Киіві. Тій секциі удало ся оголосити печатью три томи своїх робіт (1874—1876). Всі ті виданя збудили увагу учених российських и заграничних а зьїзд археольогічний в Киіві 1874 р. умів оцінити іх ще ліпше. В справозданях, оголошених тим зьіздом, надибують ся між инчими витяги з Євангелия пересопницького, уложені д. Житецьким, автором діла: "Историчний очерк малороссийського звукословія”, увінчаного Академією скт.-петербурською (1876.), и взорці народної орнаментики, упорядкованої д. Волковим.
Впрочім английський критик Историчних пісень українських, виданих професорами Антоновичом и Драгомановим, добре обзнакомлений з теперішним станом Россиі, так повідає: ”Let us trust thet neither local jealousy nor official narrowness will imped the complet fulfilment of an untertaking which sought to be regarded as a meet subject for national pride.”
Боязнь английського критика усправедливилась. Цензура змягчила свою остроту тілько на короткий речинець (1873—1876) и пропустила по-при етнографічні київські виданя деякі оповіданя и романи в язиці українськім, також науково-популярні книжки и одно дільце релігійне. А як потрібні були публиці такі виданя в українській мові, то показуєсь з того, що іх число в Киіві, зрівнане з российськими виданями, підросло з 4% (в 1872/з) на 23% (в 1874/б). Нараз, царський указ, котрий ми повторили, положив конець тому зростови. А прецінь, послідні виданя, заборонені цензурою, були зовсім невинні; то були, на приклад, — "Дітські пісні” и "розкази”: "про землю та небо”, ”про сили земні”, ”про холеру”: ”про козаків та турків” и т. д. Виданя українські не могли бути небезпечні, тим більше, що цензура российська була сурова навіть на пануючу літературу; она палила такі книги, як "Природна исторія сотворіня” Гекеля, ’Лєвіятан” Гоббза (Hobbes) и проскрибувала Вольтера (єго "Essai sur les moeurs”), Дрепера,Леккі и др. По провінциі, тая цензура воювала ще суровійше, як у столицях.
Тяжко витолкувати, з яких мотивів цар видав свій указ. — Декотрі нагадують книжки на українській мові, видані в замислі соціялістичноі пропаганди. Але тая пропаганда ширить ся тепер на всіх мовах. Зрештою, соціалістичні книжки на українській мові не видають ся Россиі, але в Австриі и Швайцариі и іх число, по указі, з кождим днем більшіє. Той указ знищив видавництво в Россиі книжок на мові українській, котрі були цілком нешкідні; ось чому-то той указ подвійно дурний и показує, аж як далеко може зайти деспотизм, попиханий національним централізмом. Може бути, він також плід интриги декотрих доносчиків та завзятих адміністраторів. Тая послідня догадка здаєть ся нам дуже підставною, бо указ опер ся на справозданю комісиі, постановленої підчас пробувана царя в Киіві, в осени 1875 р., як раз тогди, коли цар казав зложити з посади одного професора універзитетського, котрий занимав ся виключно етнографічними студіями свого краю и в тім самім часі оголосив кілька критичних уваг до чинности міністра народноі освіти, графа Дм. Толстого. Той, олючений за свою самолюбу, пімстив ся на професорови и зробивши на него донос цареви, зістав именований членом комісиі украінськоі літератури. Царська комісия складала ся: з шефа жандармериі и тайноі поліциі, генерала Потапова, міністра внутренних діл, колись шефа жандармів, генерала Тімашева, міністра публичної освіти, гр. Толстого, и тайного совітника Юзефовича, що зрадив д. Костомарова. Комісия, зложена з таких лиць, предкладає цареви розвязати київську географічну секцию и вигнати з Украіни, з забороною мешкати у столицях, двох членів тоі секциі Драгоманова и Чубинського. Так то и вона уложила той указ.
Склад тоі комісиі и осередки, предложені нею, можуть дати понятє о юридичнім положеню літератури в Россиі.
Ступінь моральности письменників в тім краю обяснить ся отсим фактом: В хвилі, про котру йде бесіда, як в 1863 р., доносчики з літератів и учених попереду вже накликують міри, приняті рядом.
Тим разом доноси виходили від Кіевлянина, редагованого проф. В. Шульгином, за субсидиєю міністра публичноі освіти; від Голоса, в котрого редакциі бере уділ п. проф. Більбасов и кілька єго товаришів, будущих борців российськоі націонал-ліберальноі партиі; від Русского BІСТНИка в Москві, видаваного професорами Катковим и Любимовим; від київського професора Гогоцького, від голови київського славянського комитету, Рігельмана и инчих. Доносчики могли свобідно порати ся з своім реміслом, бо честні газетчики уперто мовчали.
Такі то наслідки впливу, який має стан політичний в Россиі на письменників та учених. Такий то стан праси в Россиі! Та ми вже більш не вернемось до тоі річи. Будуть, без сумніву, на конгресі представники пануючоі літератури в Россиі; и вони ліпше нас, знати будуть вповісти, в якім положеню вона находить ся.
Ми вернемо ся до указу, що проскрибував полуденно-руську літературу.
Ряд забив пропаганду відомостей людських між народними масами. Послідними роками розкинено десятки тисячів українських видань. В 1874-76. три чверти тих видань були посвящені на популяризацию науки. Всі приятелі пропаганди наукової и демократичної літератури мають обовязок протестувати против учинку, який сповнив всероссийський ряд.
Але конгрес парижський має одну специяльнійшу ціль: ціль заобезпечити літературну роботу и поліпшити стан літератів.
Непотрібно доказувати, що заборона літератури украінськоі ударила погубно на літератів українських.
Тому то ми уважали потрібним подати реферат конгресови и представити єму историчний нарис проскрибованоі указом царським літератури.
Всьо, що людська праця могла б сотворити в українськім язиці, проскрибовано на будуще в європейській державі!
Письменники полуденноі Руси мають вибирати:	або замовкнути або мусіти покидати рідну землю и ити під терпимі влади чужих рядів, або конечно находити спосіб, пересилати потайно свої рукописи за границю и мочи за теє відпокутувати вигнанєм. Бо всякий, що приносить з собою книжку печатану по малоруськи, маючий у себе малоруську книжку, хочби се було й Євангелиє, підпадає такій самій небезпечи.
Ряд вже відобрав посади кільком учителям, бо поліция знайшла у них научні діла, розбираючі питаня з української літератури и давнійше дозволені рядовою цензурою. Члени конгресу легко собі представлять стан літератури, писателів и читачів в Руси полуденній.
Дневний порядок конгресу припускає приймати резолюциі и проекти в ціпи получшеня теперішного стану літератури и літератів ріжних країв. Ми не маємо претенсиі предкладати резолюцию. Ми хочемо тілько показати широкому світови тую страшну несправедливість, котрої ми жертвами в Россиі, и ми певні, що конгрес не остане рівнодушним на наші упімненя и найде якийсь спосіб прийти нам на поміч.
В Женеві, 1. червня 1878
Михайло Драгоманов
