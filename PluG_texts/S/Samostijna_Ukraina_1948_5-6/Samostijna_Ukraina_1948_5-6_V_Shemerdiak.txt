Гойдайте Кличний Дзвін!
(З приводу XIV. Зїзду ОДВУ)
Останній Зїзд Організації Державного Відродження України в житті американських українців є безумовно одною з найважливіших подій останніх років. Чотирнадцятий уже з черги, після чотирорічної перерви спричиненої воєнними подіями, Зїзд ОДВУ не тільки підсумував пройдені дороги, але й вказав їх ясні й прості в найближче українське майбутнє. Переломове значення Зїзду ОДВУ збільшує виразистість тієї ідеї, тих думок, що їх так довго й уперто несли в своїх серцях українські націоналісти в Америці. І так, як українська націоналістична ідея вийшла побідно з вогнів і негод другої світової війни, та в збройній зустрічі з окупантами скріпилась й змужніла та збагатила свій досвід, так і жива націоналістична думка в Америці вийшла переможно на нові дороги.
Ніхто, хто приїхав на Зїзд ОДВУ, ніколи не жалітиме свого труду. Хоч в З'їзді взяли учсть делегати й гості з різних українських осередків в Америці, то всіх пронизувала одна думка, одне бажання, якнайбільше дружньо й розважно повести дальше свою Організацію вперед. Чотири роки певного організаційного занепаду не зламали того духа, що довгі роки кликав членство ОДВУ до праці й боротьби. Організація Державного Відродження України — це одна велика родина. Довголітній і заслужений голова Центральної Управи, це батько тієї родини, бо ж довкола нього, вічно молодечого і пориваючого своєю бистротою думки і шляхотністю починів — єдналися такі довгі роки широкі лави членства ОДВУ. Неначе батько у родині, всім дорогий і всіми люблений, так і проф. Олександер Грановський почувається в великій національній родині. І не дивно, що Зїзд ОДВУ проходив неначе в родинному колі, де всі собі знайомі, де всіх єднає одна велика Ідея. Жваві гутірки, дискусії, привіти, усміхнені лиця, та віра що пробивалася з них, ось те загальне тло, на якому проходив Зїзд ОДВУ.
На залях нарад неначе царював дух замученого Ольжича, здавалося, що пролунають його слова заклику. Здавалося, що вслід за ним зявиться в залі героїня Олена Теліга. То ж і не диво, що користаючи з присутносте нових українських емігрантів, делегати й гості спрямовували безупину в антрактах нарад запити в сторону їх, про героїчну смерть Олени Теліги, Ольжича, сотника Омеляна Сеника-Грибівського, інж. Сціборського, Д-ра Барановського, полк. Сушка, Оршана-Чемеринського, Олійника, Рогача й соток інших героїв Національної України, що поклали своє життя на жертівнику Батьківщини у днях великого і трагічного її змагу. А потім падали запити про сучасне обличчя національно-визвольних змагань, про УПА, про ОУН та про всі подробиці українського буття в Батьківщині й поза нею. Велика українська націоналістична родина Америки горда мужньою й шляхотною поставою провідних кругів націоналістичного руху, а рівночасно біль стискає серця присутніх, бо ж більше вже не доведеться їм оглядайте між собою палкого сотника Омеляна Грибівського, чи полк. Романа Сушка.
Та не зважаючи на жертви, не зважаючи на важку дійсність, український націоналістичний рух не заломився, не впав. Прапор, що на хвилину схитнуся при таких великих людських утратах, знову гордо має над загартованими когортами ОУН, й гірко помилилися всі ті, що думали через смерть людей — спричинити смерть ОУН. Довідуючися про все, присутні теж сповняються тією вірою, якою жили такі довгі роки націоналістичні лави в безпосередній боротьбі.
Українські націоналісти в Америці, завжди додержували кроку в боротьбі за волю України, першим боєвим лавам, були кріпким запіллям воюючої України. ОДВУ діє в Америці вже 18 рік, і заслуги її для цілосте українського національного життя навіть в малій мірі ще не оцінені. Двобічність завдань ОДВУ з одного боку допомога воюючій Україні, а з другого боку розбудова й скріплення українського національного життя в Америці, були основними турботами Зїзду. Найбільш виразно підкреслено це в резолюціях, що були неначе дороговказом для майбутньої праці. Ніхто не сумнівався в цьому, як дуже праця ОДВУ потрібна, з якою тугою українське громадянство в Америці чекає ідейного й морального наснаження з невичерпної криниці націоналістичної думки.
Поневолена Україна вимагає від нас невсипущої праці. Підупавши у воєнні роки, українське життя в Америці теж не дає спокою думкам всіх учасників З'їзду. Найбільше доцільне сполучення служби Америці й Україні, підтримка закордонної політики американського уряду, лягають в основу резолюцій.
Американським громадянам українського роду дорогі ті свободи, що їх виплекала їх держава на протязі кількох сот років. Збереження цих свобід, оборона Америки від зазіхань невільничого світу червоного московського тоталітаризму — це справа дорога членству Організації Державного Відродження України. А поруч з тим, почуваючи великі й святі обовязки супроти поневоленої Батьківщини, з якої вийшли перед роками, американські українці не можуть залишитися обо-ятними на той стогін катованого народу, що лине до них з України.
Українська націоналістична ідея лягла в основу повстання ОДВУ, вона є тою зброєю і дороговказом, що веде й показує шляхи до найбільше доцільного служіння Америці й Україні.	
Цифрові дані про Зїзд теж говорять чимало. Делегатів зібралося 43-ох і заступали вони десять діючих осередків. Решта присутніх — це гості, що відчувають теж переломовість З’їзду ОДВУ.
Наради, що проходили в надзвичайно дружній атмосфері, принесли у висліді вибір нової управи. Не підлягало сумнівам, що головою Центральної Управи ОДВУ стане знову найбільше улюблений й шанований проф. Олександер Неприцький-Грановський. Шан. проф. не тільки прийняв вибір, але й висловив свою тверду віру в успішність праці й шляхотність тих доріг, що ними так довгі роки прямує український націоналістичний рух. Палкі слова заклику перепоювали кожного слухача завзяттям, й присутні зливалися в одну духову цілість — моноліт, якому не страшні тягарі й перешкоди.
З’їздові наради проходили під знаком національного Солідаризму, що єдино може принести Україні волю. Співпраця всіх українців, співвідповідальність кожного члена української національної спільноти за долю її — ось основні заложення солідаристичного світогляду. І так як українські націоналісти в Батьківщині й поза нею є сьогодні найбільше : конструктивним чинником національного організму й простягають руки та кличуть до єдности і співпраці навіть найбільше відсталі політичні угрупування, так і українські націоналісти в Америці вбачають запоруку успішного здійснення всіх малих і великих завдань доби, в гармонійній співпраці всіх українців без огляду на територіяльне походження, віроісповідання і соціяльне становище.
Українське політичне й національне життя мусить досягнути високого морального рівня, в єдиний національний фронт мусять стати всі українців, що прагнуть визволення України. Українська дійсність не сміє впасти стиглим овочем під копита ∂альопуючих партійних мустангів, що мчать з роздутими ніздрями н горіючими очима в пропасть. Українське громадянство не сміє дати себе звести на шлях партійного фанатизму й вслід за тим монопартизму. Ці звихнені думки й шляхи, повинна засупити солідність й співпраця, поставлення вище приватних і групових інтересів — справи визволення України. Україна, її трагічна сучасність зобовязують і єднають всіх нас в одну маршову колону.
Припали всім до серця на З’їзді, ті думки й поради досвіченого працівника на народній ниві, що падали безупину з уст дорогого гостя, представника Українського Національного Обєднання з Канади. Пан Василь Гультай чарував слухачів глибиною думок та послідовністю в виводах. Ілюструючи свої промови яскравими прикладами з життя, робив їх цікавими ще більше.
З почуттям вдоволення з приводу річевих та багатих зїздових нарад та з оптимізмом і вірою у майбутнє національного руху —	роз’їздилися делегати, пращаючись “до побачення за рік на XV З’їзді ОДВУ”!
Клівлендці мило й гостинно прийняли гостей, за що їм висловлено багато подяк. Залітний був порядок відносно приміщення делегацій і чистота на залях нарад. Напис “Витайте Делегати” витав таки поправді всіх учасників Зїзду при входових дверях.
Націоналістична громада Америки змаліла з часи негоди й цькувань, коли в воєнні роки свої й чужі темні сили заповзялися знищити український націоналістичний рух в Америці. Та ніщо не в силі було його знищитити —	бо він само життя. Доказом того є ті загартовані й віруючі ряди, що стають до змагань і творчої праці, одною незламною лавою — за Центральною Управою ОДВУ.
Кличний дзвін, що про нього писала в своїх творах сл. п. Олена Теліга ритмічно й відважно починає своїм дзвоненням пробивати свідомість українців Америки. Він буде глибоко врізуватися в їхні душі, буде кликати їх до праці й перемоги, до збереження американської держави й виборення волі Україні.
Український націоналізм, новітній революційний рух українських народних мас до здобуття своєї державности, є дитям Української Революції 1917 - 21 років. З того часу він розбудовується й стає виразною політичною течією, всеобіймаючим рухом, що спертий на глибоких ідеологічних і світоглядових засадах, що вийшли з життя й є ним в найбільше героїчному переданні.
Боротьба українського народу за Самостійну Соборну Українську Державу триває й вестиметься безупину аж до повного національного і соціяльного визволення української нації від усіх чужинецьких кормиг, якими б красками чи гаслами вони не прикривалися. Той відтинок визвольного фронту, що припадає американським українцям, мусить вповні гармонізувати з зусиллями воюючої української нації. Боротьба України проти московсько - большевицького поневолення є сьогодні питанням світового значення. Без вільної ніким непокореної України — немислимий мир в Европі. Український народ знаходиться в вирішній стадії своїх змагань. Він сповнений напруженого горіння, рішений кожної хвилини кровю освятити свою волю.
А в Америці, більше як коли слідний упадок українського життя, слідна знемога. Майбутнє української спільноти в Америці стоїть під знаком запитання й самодурство чи паперові деклямації, не допоможуть перебороти такої дійсности.
І от у цей, наскрізь трівожний і переломовий час, підноситься гордий націоналістичний прапор, щоб бути лямпадою в чорну ніч, за незрівняно вічними й живими словами постки Націоналістичної України, Олени Теліги,
Щоб власній вірі непохитній
Палить лямпаду в чорну ніч
І йти крізь січні в теплі квітні 
Крізь біль розлук — у радість стріч.

