ХРОНІКА УКРАЇНСЬКОГО ЖИТТЯ
НІМЕЧЧИНА
(УВІ) Українська еміграція в Европі гідно вшанувала в цьому році 22 річницю трагічної смерти Головного Отамана Симона Петлюри і 10 річницю смерти полк. Євгена Коновальця, основоположника і першого Голови Проводу Організації Українських Націоналістів. Усі українські часописи і видання присвятили ряд статтів, підкреслюючи в них заслуги і значення цих двох великих людей у історії останніх 30 років українського народу. Всі, навіть найменші скупчення українців, постаралися відзначити 23 і 25 травня — дати смерти обидвох Вождів українського народу — панахидами і святочними академіями. Треба підкреслити, що всі такі святкування влаштовувалися спільно усіми політичними угрупованнями. У Ротердамі відбулася панахида на могилі сл. п. полк. Євгена Коновальця з участю представників не тільки українського, але й чужинецького громадянства. Після панахиди Голова Проводу ОУН полк. Андрій Мельник здав звіт духові свого великого Попередника про діяльність того руху, який Він заснував і розбудував. Також на врочистій Академії, влаштованій у Мюнхені (Німеччина) з нагоди 30-ліття проголошення Самостійности України та в память Головного Отамана Симона Петлюри і полк. Євгена Коновальця були присутні представники поневолених Москвою народів, як грузини, чехи, словаки й ін. Польський часопис “Кроніка”, що виходить у Німеччині, присвятив статтю Головному Отаманові С. Петлюрі.
Мюнхен. У кінці квітня у Мюнхені відбулася конференція представників еміграційних журналістів організацій народів середньої і східньої Европи. На конференції підписано порозуміння вільної преси народів поза большевицькою залізною заслоною. Від українців підписали протокол Спілка Українських Журналістів (СУЖ) і Національно-Демократичне Об’єднання Українських Журналістів (НДО-УЖ).
Мюнхен. Управа Союзу Авторизованої ДП-Преси в американській зоні Німеччини від деякого часу видає в німецькій мові свій тижневик “їм Аусланд” (“на Чужині”), в якій висвітлюються національні проблеми народів, що опинилися під большевицьким ярмом. В останніх днях на гол. редактора покликано українця д-ра Ю. Студинського.
Регенсбург. Постановою Президії УВАН відомому нашому шевченкознавцеві, членові УВАН проф. Пав. Зайцеву доручена організація Інституту Шевченкознавства.
Регенсбург. 16-17 травня ц.р. в Регенсбурзі (Німеччина) відбувся перший з’їзд представників існуючих у Німеччині осередків української організації ІМКА (йон∂ Мене Крістіан Ессіей-Шон) при участі 26 делегатів. По заслуханні ідеологічно-програмових рефератів і звітів окремих осередків, вибрано Головну Раду, на чолі з президентом 
інж. Литвиненком, Головну Управу (голова: інж. Михайло Чорний, представник світового комітету ІМКА на бритійську зону Німеччини) і затверджено зональні керівництва.
(УВІ) У річницю геройського бою Українських Січових Стрільців на Маківці проти російських військ в українських осередках на еміграції відбулися врочисті панахиди й академії. Під час панахид делегації від українських комбатантів і громадських організацій та від організацій молоді складали вінки на символічних могилах героїв Маківки. Свято в честь героїв Маківки в таборі “Фрайман” біля Мюнхену вшанував своєю приявністю єп. Іван Бучко.
(УБІ) В днях 10-11 травня ц.р. в Ашафенбурзі відбувся з’їзд делегатів т. зв. “Союзу Земель Соборної України”, організований відомими українському громадянству з організації різних політичних акцій — емігрантами, пп. Доленком і Дубровським. Як повідомляє газета “Неділя” (з 17. V. ц.р.), з’їзд відбувся в присутності близько 200 делегатів. В програму з'їзду входили доповіді п. Доленка і Дубровського, — дискусія і схвалення революцій. З’їзд висловився за потребою створення нової політичної групи, вважаючи всі дотеперішні недостатніми. Нова політична партія мала б стояти на платформі Уряду Української Народної Республіки.