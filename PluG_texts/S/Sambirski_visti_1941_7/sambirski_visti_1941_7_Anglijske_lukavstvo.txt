Ми доносили у свій час про виступ англійського архієпископа Кентербері, Косми Лянга, який тепер прославляє більшовиків, як оборонців цивілізації. Редакція газети „Фелькішер Беобахтер” віднайшла число англійського часопису „Таймс” з 26 липня 1934 р. і наводить звідтам слова того самого архієпископа, які відносяться до більшовиків та їх господарки зокрема на Україні. Ці слова були висказані на засіданні вищої пала ти англійського парляменту, перед найвищими офіційними представниками англійської опінії та неначе в їх імені. Там говорилося про терор більшовиків над духівництвом. Архієпископ з Кентербері, як пише „Таймс”, сказав: Совіти закрили свій край серпанком, за яким окривається жахлива нужда на великих просторах бувшої Росії. Після довгих та точних розслідів величезної кількости доказових документів, по опитуванні багатьох осіб, які особисто потерпіли, він гадає, що становище в Росії, зокрема на півдні, є жахливе. Кількість людей, що вмерли з голоду в 1933 р., ближча до 6, ніж до З міліонів. В одному місті, яке мало 42.000 мешканців, голодова смерть забрала 40.000 жертв. Були місця, де люди кормилися псами і котами, де вони уважали за божу ласку появу цільних мишей на весні. Архієпископ мав сам, як він казав, фотографії з цих земель. Людські трупи лежали по вулицях, інші люди, поклавшися на сходах у містах, очікували смерти, а попри них переходили другі байдужно, наче б нічого незвичайного не діялось. Кінчаючи свою промову, архієпископ заявив, що він надіється, що частина цих справ належить вже до минувшини, але що не можна не мати побоювань щодо майбутнього. Стільки „Таймс. І той самий чоловік, що так говорив в 1934 році, тепер пастирським листом доручає своїм вірним... молитися за перемогу більшовиків. Та кому він доручить молитися за жертви більшовицького терору і давні і свіжі, яких щораз прибуває у більшовицькому, царстві, союзникові „побожної” Англії? А ми віримо, що проклін кинений на катів людьми, конаючими з голоду на Україні, буде миліший Богу, ніж молитви лукавого архієпископа за перемогу більшовиків!