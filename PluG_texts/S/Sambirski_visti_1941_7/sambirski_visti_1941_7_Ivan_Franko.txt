
Цього року минуло 25 років з дня смерти, та минає 27-го ц. м. 85 років з дня народження Івана Франка, одного з найбільших синів українського народу. Шукаючи в старовині, яку так любив Ів. Франко, порівняння для величної його постаті, мимоволі задержуємося на міті про Прометея, добродія людства, що викрав у богів вогонь і віддав його на службу людині, за що боги скарали його страшними муками, як це прекрасно змалював Т. Шевченко у своїй поемі „Кавказ”. Та Франко не тільки творив і ніс „нове життя” і „добро нове у світ” , як Прометей; він боровся з страшною галицькою дійсністю з запалом і силою титанів, та, як дбайливий будівничий, силою свого генія двигнув храм української культури на нову височінь, прикрасив його незрівняними творами свого духа, зміцнив його новими численними кольонами, окрасив новими чарівними орнаментами і дивної краси перлами й самоцвітами. І оживив цей храм своїм духом, з якого український нарід ще довгі роки черпатиме живі творчі сили. Силу та наснагу взяв Франко з рідного підгір’я, окрилив свій ум карпатськими вітрами та вигострив у гірських потоках, а волю свою загартував у ковальському горнилі свого батька,Яця — коваля, та взяв з нього вогонь, який ціле життя ніс у своєму серці між народ темний і робучий. Готовитися до свого шляху почав поет ще в дрогобицькій гімназії, куди віддав його передбачливий вітчим. Вже тут дуже багато читає, знайомиться з клясичною та сучасною передовою європейською літературою, а крім того вивчає в частих мандрівках життя народу. Після закінчення гімназії, Франко, сповнений мрій працювати для народу, переїздить на університетські студії до Львова і попадає тут у саму гущавину життя. А роботи було багато! Галичина була в цей час — сімдесяті роки XIX ст. - з кожного погляду затухлим смітником, випари якого пригашували змісця всяку свіжу думку та ініціативу. Тогочасна українська інтелігенція була відірвана від народу, його життя та інтересів, гнила в лабетах льоялізму та сервілізму. Ця інтелігенція відгороджує себе китайським муром від мужика; творить навіть свою „вищу" культуру. Це знайшло свій вияв особливо в літературі, в якій всеціло панує польська романтика, підмішана німецьким сентименталізмом XVIII в. „Одні уважали літературу пише Фраико у своїх споминах,  —  забавкою і жадали від неї, поперед усього, легкости і забавности. Для других це мала бути школа панського життя й аристократичних манер, і через і те різало по душі всяке, хоч  крихітку різке, змалювання справжнього життя, особливо мужичого. А всі разом вважали літературу за найкращий спосіб моралізувати народ” . Не краще було на селі. „Коли перше за панщини пише М. Коцюбинський, - експльоатація була в стадії, так сказати, натурального хижацтва, то при рості капіталізму, що саме тепер почався був у Галичині, вона приймає форми гострої, смертельної боротьби. Капіталізм висовує вже свої пазурі, вони ростуть і загострюються. На село йдуть походами нові експльоататори, опутують селянина довгами, забирають його хату, землю. Вони захоплюють у свої руки промисли, ставлять фабрики, як павук павутиння, скрізь розстелюють свої сіті. Вчора хлібороб, хазяїн, а сьогодні пролєтарій, селянин неминуче попадає у ті сіті й гине у нерівній боротьбі. Одно остається - або в сіті до павука, або еміграція до Бразилії”.  Молодий Франко починає з тим усім боротьбу на широкому фронті. Його критичний розум, піддержаний і зміцнений гострою думкою великого українського ізгоя Михайла Драгоманова, який перший у своїх листах розкрив міщанську мораль і етику та некультурність галицького рутенства, — сміливо розпочав „рівняти правді путі“, розбивати скалу заскорузлости, егоїзму і консерватизму. І почувся  скрізь голос духа: „по курних хатах мужицьких, по верстатах ремісницьких, по місцях недолі й сліз. Франко хотів піднести свій нарід „на високості, де світло ясніє, де волі чутно дух і де вселюдські ідеали зоріють” (з передмови до „Галицьких образків” ). Хотів повернути народові його „украдене щастя". Та ворог не здавався. На Франка посипалися звідусіль контрудари, - його тричі арештовують (1877, 1880 і 1889 р.) Українське громадянство, згангреноване сервілізмом, відсуджує поета від чести. Франкові довелося тоді пережити незвичайно важкі фізичні та моральні муки громадського та чисто особистого характеру. „Та не сама тюрма,— писав пізніше Франко, — була для мене найтяжчою пробою: засуд кримінального суду, а особливо те, що я опісля застав на світі; сто раз тяжчий і несправедливіший засуд усеї суспільности, кинений на нас, страшенно болів мене. Мене викинено з „Просвіти", заборонено приходити на „Бесіду", а люди (з старших), котрі хотіли мати зі мною якенебудь діло, видались зо мною тільки в секреті, що мене ще дужче принижувало". В зв’язку а цим Франко був примушений з тяжким серцем шукати хліба у чужих: з 1887-го по 1897-ий рік від був, як пізніше сам про це гірко згадує, „десятилітню панщину" в редакції „Кур’єра Львовського", звідки усунули його вкінці за літературно критичну статтю про польського поета Міцкевича. Та Франко був у боротьбі невгнутий, як гірський дуб, якого ніякі буревії не можуть зломити. Він видає у тому часі ряд незрівняних своїм патосом та волею боротьби творів, як „Вічний революціонер", „Тюремні сонети", „Каме нярі", пише „Бориславські оповідання", „Борислав сміється", „Боа - констріктор", в яких змальовує дантейські картини з винятково важкого життя робітників у Галичині, дає історичну повість „Захар Беркут" та ряд дрібних оповідань з життя галицького села. В них яскраво відбиває соціяльно-економічні процеси на селі, гніт, страждання і всякі кривди, чим пориває з етнографічною традицією по передніх письменників, яка намагалась ідеалізувати сільське життя. Не зважаючи на ніякі перешкоди, Франко невтомно працює далі: пише оригінальні твори, перекладає клясиків європейської літератури (Гей не, Гете, Байрон, Шеллі, Пушкін і ін.), видає наукові праці Варлаам і Йоасаф), організує видавництва, редагує газети і журнали („Світ", „Зоря"’ „Народ", „Діло", „Життя і слово", „Літературно - науковий вісник", „Записки Наук. Т-ва ім. Шенченка"). Працює як поет, драматург, повістяр і новеліст, етнограф і історик, публіцист і літературний критик, соціольог і громадський діяч. Крім цього співпрацює у ряді наукових і публіцистичних журналів, енцикльопедій та газет на мовах німецькій, польській, російській і ін., в яких інформує світ про на дбання та розвиток української культури.  Твори Франка, огріті великою любов’ю до всіх по кривджених, гарячим аж до самовідречення патріотизмом та великою вірою в людину („Хоч порох чоловік, та вірю я в той порох..."), мали великий вплив на пробудження та розвиток свідомости серед інтелігенції, селянства та робітників, згідно з бажанням автора, щоб вони „всюди будили те саме почуття, що було імпульсом до їх писання на протязі цілої чверти століття" — почуття громадянської й національної свідомости" (З передмови до збірки „Добрий заробок"). Не менше значення мала його громадсько політична діяльність серед робітників, для яких опрацьовує політичну економію, та серед селян, для яких засновує при співучасті інших політичних діячів у 1890 р. радикальну партію та редагує блискучо її орган „Народ". В 1900-их роках, коли українська політична думка станула вже на власних ногах та мала вже ряд своїх представників, які були здібні керувати політичною акцією, Франко відсувається від політичної роботи і присвячується всеціло науці й літературі. Видає в цьому часі ряд своїх давніших та нових творів. Своїм запалом, ентузіязмом, працьовитістю, організаційними здібностями та великим талантом Франко здобуває вкінці, всупереч всім ударам долі, щораз більшу популярність, вплив на маси та авторитет. За ним іде робітництво, селянство і молодь. Навіть старша інтелігенція примушена була вкінці схили ти голову перед цією незвичайною людиною та вшанувати разом з цілим українським народом ювілей 25-ти річної літературно - наукової праці поета. Значення і вплив Франка переростає скоро кордони Галичини, він очолює цілу нову українську літературу, дає її напрям і стає тілом астральним, як писав Черемшина — проміння якого огрівають цілу Україну. Коли Франко був уже на верхів’ях розвитку свого таланту, що заяснів повним світлом у безсмертній поемі „Мойсей", в 1908 р. прийшла страшна хвороба, поступовий параліж, і зломила крила його творчости. В ясних хвилях в незвичайно важких умовинах Франко продовжує дальше свою поетичну і наукову діяльність. Вмирає 28 травня 1916 року у Львові. Великий поет застав свій нарід наймитом, як про це зворушливо писав у поемі під цією самою назвою, а залишив його в поході до „обіцяної землі", повний віри, що його народ „засяє, огнистим видом в народів вольних колі, трусне Кавказ, впережеться Бескидом, покотить Чорним морем гомін волі і гляне як хазяїн домовитий по своїй хаті і по своїм полі". Особливі умови життя в Галичині в другій половині XIX в. не дали можливосте Франкові проявити свого генія у великих монументальних творах та розправити крила своєї творчосте на всю широчінь. Мусів працювати на різних ділянках, виконувати найчорнішу роботу, розмінювати на дрібні свій великий талант, бо того вимагало від нього життя і так диктувало йому незвичайно сильне почуття патріотизму та громадського обов’язку. Та і те, що залишив нам у спадщині в постаті своїх творів, і те, що знайшло свій вираз у зрості нашої загальної культури та політичної свідомости, та „печать його духа“, якої ніколи не зможемо змірити ані належно оцінити —все яснітимуть як найдорожчі самоцвіти в духовій скарбниці українського народу, а ім’я великого Каменяра поступу та одного з най більших стерників української культури зорі ти буде віки в пантеоні слави. Більшовики, знаючи добре, що Франко ніколи не мав з ними нічого спільного, обкроїли немилосердно його творчість і не допустили її до масового читача. Ми сьогодні —на жаль не можемо вшанувати належно памяти великого поета, так як на те він заслуговує, бо на це не дозваляє нам сучасне наше положення. Хай покищо наш щоденний труд, напоєний ідеєю, для якої жив, працю вав і страждав Франко, буде доказом нашої любови і пошани для великого Каменяра.
