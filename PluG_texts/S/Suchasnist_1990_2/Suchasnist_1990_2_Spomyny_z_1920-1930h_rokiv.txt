Спомини з 1920-1930х років
Тетяна Кардиналовська Пилипенко
З Чехії Сергій провіз нам подарунки: дітям маленький ручний патефон зі шкіряним складаним рупором, а мені портативну друкарську машинку з російським шрифтом, зроблену в Німеччині. З цими подарунками він мав багато клопотів: на митниці їх не пропустило, і Сергієві довелося писати до різних міністерств, домагатися дозволу ввезти ці "дефіцитні" "буржуазні" речі, особливо друкарську машинку. Мати власну машинку за радянським законом заборонялося, бо припускалося, що власник зможе і схоче друкувати на ній антирадянську пропаґанду. Сергієві пощастило переконати радянських бюрократів, що мені машинка потрібна для перекладів, які я друкую вдома. Пізніше ця чудова машинка буквально врятувала нам життя, коли після арешту Сергія нас вислало з України й ми жили в Калініні, де я працювала в канцелярії педінституту, одержуючи дуже мізерну платню, й підробляла, друкуючи ночами кандидатські дисертації та статті професорів. Можна вважати чудом, що ніхто не доніс на мене, як на власницю забороненої речі.
Крім редакторської праці Сергій займав ще посаду голово Держводаву. За все це він одержував лише двісті карбованців на місяць, так званий "партмаксимум", встановлений для всіх • партій-ців, незалежно від посади. Цікаво, що Сергій одержував менше, ніж бухгальтер, але він уважав, що це цілком справедливо. Мало того», як переконаний комуніст, він хотів бути ближче до народу й пішов на завод звичайним робітником, працюючи в нічну зміну. Навіть зі своїм залізним здоров'ям він, напевно, не витримав би довго такого навантаження, але допоміг нещасний випадок: йому на ногу впав якийсь важкий металевий інструмент і поранив її. Сергієві довелося лягти до лікарні, й він ще довго потім шкутильгав. Це поклало кінець його праці на заводі.
До речі, якщо йдеться про Сергієве здоров'я, то був один випадок, який дав підставу чуткам про його нібито нездорові нерви. Сталося це так. Комусь з письменників спало на думку відвідати харківську псиxlpтричау лікарню, щоб порозмовляти з хворими. Ця думка зацікавила його колег, і вони попросили влаштувати для них такі відвідини. Зібралася група приблизно з десяти осіб, включаючи Сергія, а також Хвильового». Лікарі розповіли їм історії хвороб тих пацієнтів, з якими письменники мали розмовляти, але коли зустріч відбулася, то гості розгубилися й не знали, про що питати. Задавали такі непотрібні питання, як "Де ви вчилися?" або "Де ви жили в дитинстві?". Лікарі були здивовані й казали, що так не можна виявити нічого ненормального в мисленні хворих. Один молодий лікар, очевидно роздратований поведінкою письменників, вирішив посміятися з непрошених гостей і запропонував, що поставить їм діягнозу. Всі пожвавилися, почали жартувати, й лікор заходився опитувати письменників. Побалакавши з кожним хвилин п'ять, він з повожною міною заявив: "Мушу вам сказоти, що жоден з вас не може вважатися психічно вповні здоровим". Письменники розгубилися: виглядало, що лікар говорив цілком серйозно. Хтось зауважив: "Ну, можливо, що в нас нерви не зовсім у порядку, але вже про Сергія Пилипенка ви цього не скажете. Він така спокійна, зрівноважено людина". Лікар саркастично посміхнувся: "Помиляєтеся. Він має гістерію й до того в гострій формі. Це тільки зовні він здається спокійним". Письменники були ще більше збентежені, й нікому не спало на думку, що молодий ескулап просто з них глузує, бо неможливо поставити фахову дія^озу після п'ятихвилинної балачки, не кажучи вже про те, що гістерію, та ще й "в гострій формі", неможливо приховати.1 А лікар, зодоволений ефектом своїх слів, продовжував повчати зніяковілих письменників: "Бачите, поняття «нормальний» дуже відносне . Ви всі пройшли через громадянську війну. Ми, лікарі, бачимо, як це відбилося на ваших нервах. До того ж ви письменники, люди творчої праці, а в таких людей підвищена чутливість. Отже мої сьогоднішні спостереження підтвердили цей факт". Коли Сергій розповідов мені про це, було видно, що він сам повірив у свою "приховону” гістерію, і я теж сприйняла це повожно, всупереч всім докозам здорового глузду: адже за десять років нашого подружнього життя я ні разу не бачило, щоб Сергій втратив контролю над собою й гістерично кричав.
Хвильового, як і решту письменників, слова лікаря, сказоні відносно Сергія, мусили вразити, бо коли він писав повість Санаторійна зона, то зробив свого героя, гістерика Анорха, подібним до Сергія зовнішньо, а подекуди й внутрішньо, при чому присвятив цю повість Сергієві.2 Якщо порівняти аналіз душевного стану Анарха зі словами харківського лікаря, то впадає в око їхня подібність: "Саме гістерія, інокше й не могло бути: після довгих років громадянської війни, в якій він брав активну участь, Анорх мусів чекати цієї хвороби. І воно прийшла із своїм знеладдям психічної сфери, з нодзвичайною вразливістю, з ексцентричністю, з приступоми тоски й страху". Звичойно, мистецький образ, який створив Хвильовий, далекий від справжнього реального Сергія, а є втіленням роздумів автора про самого себе й своє покоління, про ролю людини в комуністичному суспільстві, зокрема про ролю письменника, від якого партія вимагала оспівування "героїчних буднів". Хвильовий пише: "Героїчні будні важче написати, ніж героїчне свято... Будні приймаю, і серцем і розумом. Але все таки — тоска".3
Про принципову ворожнечу між Сергієм і Хвильовим добре відомо з їхньої полеміки, яка, до речі, не відзначалася делікатністю. Хвильовий намагався спрямувати розвиток української літератури й культури взагалі за західнім взірцем, тоді як Сергій вважав, що європейський шлях чужий для України, й українцям слід орієнтуватися на російську літературу. Я в цій полеміці стояла на боці Хвильового, й це був один з небагатьох випадків розходження в естетичних поглядах поміж нами (на політичні теми ми дуже рідко розмовляли).
Пізніше офіційна критика твердила, що розходження між Хвильовим та Пилипенком були не такі вже значні, бо, мовляв, обидва були вороже наставлені проти російської культури з позиції українського націоналізму. Так, наприклад, Д. Косарик у статті про "Плуг", датованій 1934 роком і вміщеній у російській Литературной знциклопедии (т. 8, стор. 733-734) писав, що, "полемізуючи з Хвильовим з приводу вузько організаційних питань, він (тобто Пилипенко) одночасно солідаризувався з ним і з його націоналістичною програмою відриву української культури від російської соціалістичної культури". Це офіційне тлумачення, звичайно, не відображало справжньої картини. Набагато глибше зрозуміння позицій Хвильового та Пилипенка не лише у їхній полеміці, але й у їхній діяльності знаходимо у книжці Зустрічі і прощання Григорія Костюка.
Щодо особистих взаємин між Сергієм та Хвильовим мушу сказати, що вони не були ворожі, навпаки, досить навіть дружн. Юрій Лавріненко теж свідчить, що "Хвильовий високо цінив С. В. Пилипенка як громадського діяча і людину”. Що це було саме так, видно з його творів — з Санаторійної зони та з оповідання "Редактор Карк", в якому подібність героя редактора Карка до редактора Пилипенка очевидна, хоча в цьому художньому образі проглядають і риси Блакитного В оповіданні Хвильового є один маленький деталь, який нікому нічого не каже, хібащо якийсь допитливий критик вгледить тут глибоку символіку: у редактора Карка на столі стоїть бронзове погруддя римлянина. Історія цього погруддя така. На Сумській вулиці у Харкові ще до революції знаходилася редакція місцевої газети, і там, у кабінеті редактора стояло це погруддя. Воно було більше за натуральний розмір, з головою, увінчаною лавровим вінком. На високій підставці було написано: CIVIC ROMANUS SUM. Після революції в тому ж самому приміщенні розмістилася редакція комуністичної газети Вісті, редактором якої був якийсь час Сергій, а потім Блакитний. Діставши у спадщину погруддя, Блакитний спочатку не звертав на нього уваги, але згодом римський громадянин почав його дратувати, і Блакитний вирішив позбутися його. Дізнавшись про те, Сергій сказав, що римлянин йому подобається, і він візьме його собі. Таким чином погруддя переселилося до нашого помешкання. Перед тим, як поставити його на буфет, його лишили на підлозі в кутку їдальні. Це було під вечір і в кімнаті було темнувато. Раптом ми почули одчайдушний зойк: це наша хатня робітниця зайшла до їдальні, і їй здалося, що хтось сховався в кутку, присівши навпочіпки... На другий день гордий римський громадянин зайняв своє місце на буфеті.
Одного разу, коли ми жили на дачі під Харковом, Сергій повернувся з міста схвильований, з газетою в руці: "Слухай, що тут написано: «Письменник Андрій Головко застрелив свою жінку й маленьку дочку. Він заарештований і чекає на суд у Полтаві». Я ж його добре знаю, він плужанин. Тут щось не те. Я мушу це з'ясувати”. Наступного дня Сергій подзвонив до Полтави. Йому сказали, що існує здогадка, що Головко зробив злочин у нестямі і тому його помістили до психіятричної лікарні для медичної' експертизи. Сергія, як людину, що добре знала Головка, попросили приїхати туди. Ми з ним поїхали разом і пішли до лікарні. Нас прийняв головний психіятр і перед тим, як викликати Головка, попередив нас, що, розмовляючи з ним, ми навряд чи помітимо щось ненормальне — він говорить цілком логічно. На запит Сергія, чи не буде Андрієві тяжко говорити про те, що сталося, лікар запевнив, що навпаки той дуже охоче про все розповідає. Психіятр наказав привести хворого, й незабаром з'явився Головко. Він виглядав жахливо: на ньому була лише спідня білизна, при чому одна штанка була відірвана вище коліна, а друга висіла лахміттям, сорочка теж була подерта в клоччя й було видно тіло, вкрите шрамами і закипілою кров'ю. Головко, не помічаючи нас, схвильовано кинувся до лікаря: ”Що ви зі мною робите? Для чого ви посадили мене до кімнати з буйними божевільними? Подивіться, що вони зі мною зробили! Вони мене немилосердно б'ють! Невже вам для вашої експертизи це потрібно?!" Лікар жахнувся: "Я не наказував поміщати вас до буйних. Це помилка", і зразу покликав когось з медичного персоналу й наказав, щоб Головка перевели до іншої палати. Потім він звернув його увагу на нас. Обличчя Головка проясніло й він міцно потиснув Сергієві руку, дякуючи за приїзд. "Я дуже хочу вам усе розповісти. З усіма подробицями”, сказав він. І ось полилася його гаряча сповідь.
Він і його дружина були вчителями, але їм довелося жити і працювати нарізно. Дружина Головка мешкала з їхньою маленькою дочкою у невеличкому селі під Полтавою, і вони приїзддили відвідувати Головка у селі, де той вчителював. Це траплялося не часто, і він дуже страждав від постійних розлучень. Свою дружину він шалено любив, просто обожнював — це було єдине кохання за ціле його життя. Почуття з роками не зменшувалося, навпаки розпалювалося, аж поки не обернулося на якусь одержимість і не стало постійним джерелом страждання для нього. Його мучила свідомість невлаштованости їхнього життя та його злиденність, яка примушувала їх жити нарізно. Та ще більше його гнітило те, що невгамовні думки про дружину позбавляли його можливости творити. Поволі він прийшов до переконання, що його любов до жінки й дитини — це його нещастя, і йому треба їх позбутися. Але навіть їхній від'їзд не здавався йому достатнім, бо думки про них далі непокоїли б його. Він вирішив, що єдиний вихід — вбити їх обох. Щодалі він усе глибше перкону-вався , що це справді єдиний вихід, і почав записувати ці думки в щоденнику.
Незабаром підійшли зимові вакації, і дружина приїхала його відвідати. Головка не було в хаті, а на столі лежав його розкритий щоденник. Вона почала його читати. У цю хвилину Головко увійшов до кімнати й застав жінку всю в сльозах. Вона почала запевняти, що не буде заважати його творчости, що негайно поїде десь далеко з дочкою, зникне цілком з його життя, і він ніколи не знатиме, де вони. Головко намагався заспокоїти її, кажучи, що він зрікається всіх своїх думок, і все буде гаразд. Вони розмовляли до ранку, і його дружина від'їхала дещо заспокоєна, але вони обоє вирішили, що їм краще на якийсь час роз'їхатися. Незабаром Головко написав дружині, щоб вона з дочкою приїхала, бо він хоче з ними попрощатися перед їхнім від'їздом.
Була вже весна, чи початок літа, погода була тепла, соняшна. Головко запропонував поїхати десь до гаю погуляти. Дружина погодилася, і вони всі втрьох сіли на потяг і, проїхавши декілька зупинок, вийшли з вагону. Це була дачна місцевість — луги, невеличкий гайок. Вони пішли гуляти й ходили цілий день. Дружина просила Головка дати їй спочити, скаржилася, що втомилася, але він настирливо тягнув її далі. Нарешті, зовсім знесилена, вона лягла на траву й сказала, що не в силі йти далі й мусить полежати. Головко не заперечував, узяв дочку й сказав, що піде ще погуляє з нею тут поблизу. За кілька хвилин дівчинка теж попросилася відпочити: вона була маленька, років три-чотири. Він посадив її під дерево й сказав, щоб вона почекала на нього — він скоро прийде, а сам повернувся до жінки. Та спала. Він витягнув з кишені червону хустину, яку задалегідь поклав туди, накрив нею обличчя дружини й вистрілив їй у голову. Потім повернувся до дочки й покликав її іти з ним. Вони прийшли на двірець, сіли на потяг і, проїхавши ще кілька зупинок, знову вийшли. Дівчинка спитала, де мати. Головко відповів, шо вона незабаром до них приєднається і повів дочку до лісу.
Наближався вечір. Дівчинка спотикалася з утоми, й Головко нарешті поклав ЇЇ на траву, а сам сів коло неї й почав розповідати їй казки. Він питав дівчинку, яку казку вона хоче почути й розповідав їй усі її найулюбленіші казки. Нарешті вона заснула. Тоді він витягнув з кишені другу червону хустку, накрив обличчя дитини й вистрілив. Потім повернувся на двірець, сів на потяг і поїхав назад до Полтави. Там він винайняв кімнату в готелі й прожив два дні, поки прочитав у газеті про те, що в лісі поблизу Полтави знайдена жінка поранена вистрілом в голову, а трохи далі застрілена дівчинка. Обличчя обох були накриті червоними хустками. Головко негайно кинувся до лікарні, куди привезли його дружину. Вона ще була жива, але непритомна. Головко сказав лікареві, що це він убив дівчинку й намагався застрілити також і дружину, але хустина завадила йому. Він наполягав на тому, щоб йому дозволили побачити дружину. Лікар пообіцяв дістати дозвіл, вийшов до іншої кімнати й подзвонив до міліції. Головка заарештували.
Закінчивши розповідь він глибоко зідхнув: "От тепер я вільний". Коли його відвели, лікар спитав Сергія, чи не помітив він у розповіді Головка чогось незвичайного. Зворушений розповіддю Сергій відповів, що його вразив один деталь: червоні хустини. У Головка було оповідання з часів громадянської війни під назвою "Червона хустина", в якому дівчинка накриває червоною хустиною обличчя селянина, забитого гайдамаками. Це оповідання було надруковане за рік до вбивства. Лікар подякував за ці відомості, сказавши, що це проливає деяке світло на те, що сталося. Головко пробув у лікарні майже місяць і потім вийшов цілком здоровий. Пізніше він одружився вдруге.4 Перед одруженням вони питали в лікарів, чи є якась небезпека повернення хвороби, й ті запевнили, що настирлива ідея позбутися жінки й дитини зникла у нього без сліду після їхньої загибелі. Однак на всякий випадок лікарі радили, щоб з ними разом поселився брат Андрія, що вони й зробили, коли переїхали до будинку "Слово", де мешкали й ми.
Про будинок "Слово" та його мешканців варто розповісти окремо. Спершу розповім про сам будинок, ідея створення "свого" будинку на кооперативних основах виникла в харківських письменників у кінці двадцятих років. Головним ініціятором цього проекту був Сергій Пилипенко. За первісним задумом кожний член повинен був щорічно вплачувати певну суму й таким чином приблизно за п'ятнадцять років виплатити кошт свого помешкання, яке тоді ставало його власністю. Однак цьому задумові не судилося здійснитися, бо на початку тридцятих років майже всіх чоловіків будинку "Слово" заарештували, а їхні родини виселили та вислали за межі України.

Замість на літературні дебати, я ходила до будинку Блакитного. Це був свого роду клюб, де зустрічалася вся харківська інтелігенція — письменники, художники, композитори. Зібрання в цьому клюбі були завжди галасливі, веселі. Звичайно випивали, співали, вели товариські розмови, жартували. Неперевершеним дотепником був Остап Вишня. Увійдеш, бувало, до залі й відразу знаєш, де сидить Павло Михайлович: звідтам щохвилини лунають вибухи реготу. Проте товариство там було особливе, творче й не потребувало, щоб його розважали. Навпаки, то той, то інший починали щось розповідати, читати свої нові твори. Художники брали крейду й зразу ж малювали щось на дошці для ілюстрації своєї думки. Автори деклямували, відігравали невеличкі сценки. Особливо вдало це робив Йосип Гірняк, актор театру "Березіль".
У клюбі Блакитного в одній з кімнат стояв більярдний стіл. З ним пов'язаний кумедний випадок, у якому головною персоною був Володимир Маяковський. Він тоді якраз приїхав до Харкова й виступив з читанням своїх віршів. Після нього мав виступити український поет Іван Кулик. Поетичний хист Кулика був не до порівняння з поетичною славою російського поета, й виступати на одній сцені з Маяковським було не легко. Кулик почав деклямувати свої вірші, а Маяковський відійшов трохи вбік і став там, засунувши руки в кишені й похитуючись на закаблуках. При цьому він демонстративно поглядав на низенького Кулика з висоти свого велетенського зросту, добре знаючи, як кумедно виглядала ця сцена. І дійсно в залі трохи почали сміятися, і скоро вся публіка вибухнула гомеричним сміхом. Бідний Кулик замовкнув і ретирувався. Однак того ж самого дня доля помстилася за Кулика.
Після виступу Маяковський був запрошений до клюбу Блакитного і, побачивши там більярд, запалав бажанням позмагатися з кимнебудь у свою улюблену гру. Про те, що Маяковський має славу чудового гравця в більярд, знали всі, й ніхто не наважився прийняти його виклик. Тоді поет, певний своєї перемоги, жартома запропонував побитися об заклад: той, хто програє, повинен буде проповзти під більярдним столом. І тут раптом один український поет, здається плужанин, прийняв виклик. Гра почалася, і цього разу осоромленим став Маяковський: він програв заклад і проповз рачки під столом під загальний регіт присутніх.
Ранній Маяковський мені дуже подобався. Він подобався також моїй мамі і Лізі, а Сергієві не так дуже. Йому більш імпонував поетичний дар таких поетів як Тютчев. З українських поетів нової доби він дуже цінував Тичину, а з поетів минулого — Шевченка. Перед Шевченком Сергій схилявся й присвятив йому багато статтей, а для дітей написав віршовану біографію поета "Діткам маленьким про Тараса Шевченка", яка починалася словами:
Був собі хлопчик маленький Тарас,
Г уси сіренькі, ягнята він пас.
Мало бідненьку хатину батько, Шляхом рипіли кудись чумако — 5 Ще паротяги тоді не гуло, Все перевозило коні, воли.
Цей вірш уперше познайомив з Шевченком нашу дочку Асю й відіграв у її житті таку ролю, як читання Кобзаря моїм батьком для мене.
Сергій поставив собі за мету зібрати всі матеріяли про Шевчена, які тільки можна було знайти. Для цього він поїхав у далеку подорож на Аральське море, в місця заслання поета. Там йому пощастило відшукати нащадків коменданта Ускова, в будинку якого Шевченко часто бував і дружину якого змалював на портреті. У цій родині шанували пам'ять поета й зберігали реліквії: листи, малюнки, різні дрібні речі. Все це вони охоче передали Сергієві для Шевченківського музею.6 Сергій був ініціятором і першим директором музею. Сьогодні цей музей знаходиться в Києві, і коли я відвідала його в середині сімдесятих років, то при вході побачила на стіні великий портрет... Блакитного! Я була дуже здивована й спитала стареньку жінку-Нда, чому тут цей портрет: адже Блакитний ніякого відношення до музею не мав, а творцем його був Сергій Пилипенко. Жінка схвильовано закивала головою, підтверджуючи мої слова: "Але, знаєте, про це сьогодні забуло, ніхто не пам'ятає". А я подумала: "Хтось, очевидно, намагається зробити так, щоб про це забули". Цікаво, чи той портрет ще й доні висить там чи, завдяки "гласності", справедливість поновлена?
*
Другий поет, якого я добре пам'ятаю, — це Володимир Сосюра. Він теж був вродливий і дуже влюбливий, постійно приходив до нас до редакції й розповідав про свою чергову закоханість, при чому кожного разу запевняв, що нарешті знайшов свою суджену. Як нині бачу його першу візиту до Сергія до ^докції: неголений, в обідраній шинелі, він прийшов просто з фронту громадянської війни. За спиною в нього була торба. Він зняв її й витягнув звідти сувій паперів. "Ось, — сказав він, простягаючи аркуші Сергієві. — Це мої вірші". Сергій звик до читання першої проби пера напівграмотних селянських поетів і взяв аркуші, не сподіваючись нічого особливого. Почав читати і відразу побачив, що в молодого вчорашнього вояка справжнє поетичне чуття. Він зрадів, похвалив поета й взяв його під своє крило. Він буквально вчив його грамоти — поетичної і звичайної'. Сосюра ніколи не забував того, що Сергій "вивів його в люди", і був сповнений вдячности, любови й поваги до "папаші". Ставши членом "Плугу", Сосюра швидко вийшов у перші лави не тільки серед селянських письменників, але й взагалі серед українських поетів двадцятих років і мав велику популярність серед української молоді. Він імпонував своїм ліризмом та юнацькою щирістю. Коли на початку тридцятих років прокотилася хвиля арештів серед української інтелігенції і з нашого будинку зникали щоночі то один то другий письменник, якось уночі Со^юра постукав до нас і, як колись у перший день зустрічі, простягнув Сергієві сувій паперів і тремтячим голосом промовив: "Будь ласка, сховайте у себе ці вірші. Я певний, що не сьогодні — завтра мене заарештують, а вас, Сергію Володимировичу, звичайно, не зачеплять". Сосюра в минулому брав участь у петлюрівських військах і був переконаний, що його неминуче заарештують. І от іронія долі: Сергія, цього переконаного комуніста, відданого справі партії', схопили через кілько днів, а Сосюру не зачепили. Він лишився на волі і був навіть вшанований державною магоивщв)ю.
Наближалися страшні тридцяті роки. Десь на початку 1933 року в Харкові поширилися чутки, що в селах голодують. У газетах не було жодних офіційних підтверджень цих чуток, і на партійних зборах про це не було й мови. Проте незабаром на вулицях міста появилися голодні селяни. Вони приходили не групами і не родинами, а поодинці. Найчастіше це були молоді матері з немовлятами, рідше зустрічалися підлітки. Я багато разів спостерігала таку картину. Мати з дитиною приходить до міста й шукає людну вулицю. Поклавши на хідник хустину, вона клоде на неї дитину й лишає її. Часом вона тільки доходить до рогу вулиці, зупиняється там і спостерігає, чи не візьме хтось ЇЇ дитину. Але ніхто не бере. Почекавши якийсь час вона виходить з-за рогу, бере дитину і йде на друге перехрестя шукати долі. Я ні разу не бачила, щоб хтось узяв дитину. Спочатку, місяців зо три, голодних було небагато, але потім Їх наплив збільшився, поки не перетворився в суцільний безперервний потік. Діти й матері вмирали перші. Померлих та тих, що конали підбирали спеціяльні вантажні авта, які щодня патрулювали вулиці. Померлих вивозили за місто й ховали у братських могилах, а тих, хто ще дихав, відвозили до бараків у так звані спецпункти. Медичної допомоги там не передбачалося і їжі туди не привозили. Людей просто лишали вмирати повільною голодною смертю. Міське населення про це знало, але селяни якийсь час не здогадувалися, думаючи, що влада надсилає вантажні авта, щоб їм допомогти. Багато матерів з радістю садовили своїх дітей на вантажники і їхали з ними самі, сподіваючись, що їх нагодують. Поволі страшна правда про спецпункти дійшла до селян, і тепер вже, коли мати не знаходила своєї дитини на вулиці, вона розуміла, що її забрав вантажник і несамовито ляментувала.
Незабаром селяни, що доходили до міста, вже ледве могли пересувати ноги. Я пам'ятаю таке: назустріч мені йде підліток. Він такий виснажений, що двоє дорослих мусять його підтримувати з боків, напевно його батьки. Вони самі ледве совгають ногами. І от здалеку мені здалося, що хлопчик посміхається. Я похолола з жаху, та коли вони наблизилися, я зрозуміла, що то була не посмішка, а страхітлива гримаса: то голод натягнув шкіру на обличчі юнака, оголивши зуби. Іншим разом ми виходили з драматичного театру й побачили зграйку голодних дітей не старших п'яти років. Вони згорнулися калачиком у ніші біля входу до театру й поволі вмирали. Кожного разу, виходячи з дому, я брала з собою хліб та інші продукти й по дорозі роздавала їх дітям. Але незабаром вони стали такі слабі, що не могли вже споживати їжу.
Поволі міські мешканці також почали відчувати наслідки голоду. В крамницях зникли продукти. Сергій, як член партії й відомий письменник, одержав картки й спеціяльні харчові купони. За ці купони можна було дістати обід у їдальні Раднаркому. Це була привілейована їдальня, якою не могли користуватися звичайні смертні. Коли ми пішли туди вперше, нам сказали, що обіди можна їсти там або брати додому. Наступного дня ми прийшли з мисками й каструлями. Наповнивши їх зупою, м'ясом, городиною, ми вийшли на вулицю й зразу все віддали натовпові голодних дітей. Вони не мали, очевидно, ані ложок, ані тарілок, і ми сіли біля них на землю й годували їх по черзі просто з мисок. З дітьми було кілька матерів, і вони допомагали нам годувати дітей. Дехто з Сергієвих співробітників, які теж користувалися їдальнею Раднаркому, побачивши, що ми годуємо голодних, пішли за нашим прикладом, однак мушу визнати, що таких знайшлося дуже мало серед цих "привілейованих". До речі, крім купонів на їжу, ми одержували ще спеціяльні пайки, отже не мали недостачі в продуктах. Такі привілеї мали всі партійні працівники вищих щаблів.
Улітку 1932 року Спілка письменників України влаштувала для своїх членів та їхніх родин подорож на курорт до Скадовська на березі Чорного моря, недалеко від Херсону. По дорозі з вікна я бачила зерносховища, переповнені збіжжям. їх охороняли озброєні військові, — звичайно не від злодіїв, а від голодних селян. По дорогах їхали валки возів, доверху навантажених лантухами з зерном — свідчення багатого врожаю того року — й усе це зсипалося до зерносховищ. Якби якийсь іноземний турист проїхав тоді цими місцевостями, він лишився б переконаним, що бачив країну великого достатку. Наблизившись до моря, ми побачили голий піщаний ґрунт, лише де-не-де вкритий низьким чагарником. Ніде не було видно жодних будівель, і вся місцевість виглядала досить сумно. Раптом у далечині, біля гирла Дніпра, ми помітили якийсь рух. Виявилося, що це були селяни, які втекли сюди від голоду. їх були сотні, цілі родини жили вздовж Дніпра, викопавши собі землянки у високому березі. Тут вони ловили рибу й так рятувалися від голоду. Наближався кінець літа, й селян, які зібралися сюди з усіх кінців України, непокоїли думки про врожай: хто його збиратиме? Вони посилали післанців у свої рідні місця довідатися, що там діється. Післанці поверталися з вісткою, що хліб уродив на славу, але нема кому збирати, отже влада посилає з міст фабричних робітників, щоб ті збирали врожай.
Повернувшись додому в кінці літа, ми побачили у Харкові ту ж саму безрадісну картину. Допомагати голодним "ворогам народу" було суворо заборонено, та й допомогти всім не було мож-ливости. Проходячи якось базаром, що був розташований на передмісті, недалеко від нашого будинку, Сергій побачив молоду селянку, що мала дивний вигляд: на ній була лише довга вишита сорочка. Жінка була боса і йшла похитуючись з невидющими очима. Сергій підійшов до неї й спитав хто вона й куди йде*. Вона ледве чутно відповіла, що все їхнє село вимерло й вона не має де подітися. Вона виглядала такою нещасною, що в Сергія стислося серце, і він сказав: "Ходіть зі мною". Жінка покірно пішла. Сергій привів її до нас. Наша куховарка взяла ’її до кухні й запропонувала їй поїсти. Селянка розридалася: вона не їла вже чотири дні. Ми її вимили, дали якусь одежину й залишили жити в нас. Вона прожила в нас шість місяців, а тоді Сергієві вдалося влаштувати її на працю у фабриці. І це був не єдиний випадок, коли Сергій рятував людей від голодної смерти. Бувши головою "Плугу", він мало не щодня бачив людей, що приходили з села шукати допомоги у своїх рідних плужан, і Сергій робив, що міг, здебільша влаштовуючи їх десь на роботу.
Як член партії, Сергій мусів брати участь у проведенні колективізації і в кампанії "розкуркулення". Він їздив по селах і не міг не бачити того страхіття, яке там діялося з наказу партії. Йому було неймовірно важко виконувати ці накази і він дуже від цього страждав, але, не зважаючи ні на що, оправдував колективізацію, бо вважав, що це єдний шлях до прогресу села. Я ніяк не могла погодитися з таким поглядом і казала, що будь-яке насильство — це зло й несправедливість, а жорстокі, нелюдські методи, якими проводилася колективізація, були вершиною зла. Це було єдине політичне питання, через яке ми з Сергієм гаряче сперечалися. Він поділяв погляди Леніна на селянство, як на відсталу, консервативну масу, просякнену власницькою психологією, що заважала їм вбачати в громадському володінні землею свою власну користь. У своїх творах Сергій послідовно вів пропаганду ідеї "комуни”, як ось, наприклад, у байці "Рівність”, де змальовується поступове зубожіння родини, в якій батько розділює землю поміж своїх синів, а ті, в свою чергу, ділять її поміж своїх дітей, аж поки всі стають жебраками. Вихід, підказує автор, — у колективній праці:
Одне кажу — комуна
Також про рівність дума,
Та тільки не ділити
Заповідає нам,
А вкупі працювати,
Щоб землю, нашу мати,
Примусити родити
У сто разів на сам.
Солженіцин у своєму романі В круге первом змалював в образі Рубіна ідеаліста-комуніста, взявши за прототип Льва Копелєва. Той теж їздив по українських селах проводити колективізацію, вірячи в правильність керівництва партії. Однак потрапивши до тюрми, він замислився, чи не було все це фатальною помилкою. І чесно мусів сказати сам собі: так, мене обдурили і я сам себе обдурював.
Кілька років тому Копелєв приїздив до Анн Арбору й зустрівся з моєю дочкою Асею. Вона запитала його, чи не чув він у двадцяті про Сергія Пилипенка. Той схвилювався: не тільки чув, але й знав його особисто, і це було якраз в часи колективізації. І, як Рубін з солженіцинського роману, Копелєв повторив слова каяття, з гіркотою додавши, що зрозуміння всього, що тоді коїлося, прийшло до нього надто пізно. Хто знає, може й до Сергія після його арешту прийшло це зрозуміння?
У тридцяті роки ставлення більшости комуністів на Україні до колективізації було таким, як у Сергія: вони її оправдували й підтримували. Це особливо стосувалося комсомольців, відданих партії душею й тілом. Проте були й такі, що в глибині душі не поділяли ворожого ставлення до заможних селян і не погоджувалися з методами колективізації, та зі страху мовчали: довкола було повно донощиків. Були й такі, які наважувалися критикувати політику партії на селі, але тільки у вузькому колі прятелів. Були, звичайно, й кар'єристи, яким взагалі було байдуже до страждання людей і які готові були робити то завгодно для своєї кар'єри. І, нарешті, були одиниці, які відкрито виступали проти народовбив-чої політики й заплатили за це своєю головою. До таких сміливців належав Микола Скрипник з його гострою критикою жорстокостей, а також Микола Хвильовий. Хвильового післали на село за його власним бажанням: він хотів переконатися, що куркулі дійсно ховають хліб від держави. Але коли він приїхав і побачив цілі села, в яких не лишилося живої душі, він з жахом телеграфував до ЦК партії: "Село вимирає. Потрібна негайна допомога". У відповідь Хвильовому наказали повернутися до Харкова для вияснень. Він повернувся, і йому розтлумачили, що все йде за пляном, згідно з директивами партії. "На горі" все відомо й ніякої помилки немає: зламати спротив селян неможливо ніяким іншим шляхом, як конфіскувати все зерно. Невдовзі після цього Хвильовий покінчив самогубством, і всі, хто його добре знав, казали, що головною причиною була саме ця подорож. Ще раніше застрілився Скрипник. Ці самогубства, особливо Скрипника, людини, яку Сергій надзвичайно поважав і цінив, подіяли на нього гнітюче. Ми проводили довгі розмови про те, до чого взагалі веде вся політика партії’ на Україні. На той час українізація вже перестала бути частиною комуністичної програми. Сергій з прикрістю розповідав, як йому в Києві показали таємну інструкцію, яку Київська Академія Наук одержала з Москви. Там у недвозначних термінах "рекомендувалося", щоб академіки доложили всіх зусиль для наближення української мови до російської. Всіх українських письменників, драматургів, учених, взагалі всю інтелігенцію, яка почувала себе українською, почали цькувати. У пресі зчинилася послідовна кампанія нападів на цих "буржуазних націоналістів", яких обвинувачували в усіх смертних гріхах. Проти Сергія все частіше лунали ворожі висловлювання, які не віщували нічого доброго.
По всій Україні почалися арешти. З нашого будинку по ночах почали зникати люди — їх забирав "чорний крук", і вони вже не поверталися. Ми помітили, що перед нашим будинком, по другому боці вулиці, вдень і вночі хтось ходить: удень — один, а вночі його заміняє інший. Стало ясно: за будинком стежать. Ніхто не знав, коли прийде його черга.
І от взимку 1933 року прийшла черга Сергія. Енкаведисти, за своїм звичаєм, постукали вночі. Увійшовши до помешкання, вони відразу попрямували до Сергієвого кабінету й почали нишпорити по шухлядах, забираючи всі папери. Потім пішли по інших кімнатах. Обшук тривав нестерпно довго, та нарешті вони забрали все, що їм здавалося потрібним, включаючи нещасну золоту шаблю мого батька, й наказали Сергієві одягатися. Його повели, а я вийшла на балькон і звідти дивилася, як його підвели до машини, як він туди сів — бачу це, як сьогодні, до найменших дрібниць. І пам'ятаю, як у мене стиснулося серце в передчутті вічної розлуки.
Потяглися довгі болісні дні. У мене в душі було повне спустошення. Я механічно рухалася, щось робила, щось говорила, але горе було повсякчас зі мною й тиснуло мене своєю страшною вагою. Я не могла ні про що думати, крім Сергія: що з ним? Я знала, що його тримають у новій в'язниці, не тій, де колись сиділи я й Всеволод Голубович. Нарешті я зібралася на силі піти туди на розвідку. Мені призначили день побачення. Це наше перше побачення було для мене суцільною мукою, як, зрештою, й усі наступні. На побаченнях був присутній слідчий. Він втручався в нашу розмову, ставив нам запитання, перетворюючи побачення в допит. Він намагався зловити Сергія на слові, доказати, що він бреше, питав мене куди Сергій їздив, з ким бачився, перевіряючи це зі свідченням Сергія. Усе це він робив грубо, глузуючи, й на першому ж побаченні цинічно мені заявив: "Вам, звичайно, ясно, що він звідси вже ніколи не вийде на волю”, й пізніше при кожній нагоді давав мені зрозуміти, що немає ніякої надії на звільнення. На одне побачення я прийшла разом з ївгою Миколаївною, матір'ю Сергія. Вона дуже важко переживала те, що сталося. І от слідчий сказав їй: "Ви ж знаєте, що причиною його арешту була ось ця ваша Тетяна. Це вона затягнула його до контрреволюційної діяльности”. На щастя, ївга Миколаївна мене добре знала й не повірила цій підлій брехні. Сергій розпитував про дітей, передав їм подарунок: маленьку хатку, зліплену з чорного тюремного хліба. Він виглядав худим, але ні на що не скаржився — та й як він міг мені щось сказати під пильним поглядом слідчого? Тільки я помітила, як тремтять його руки, які він намагався тримати спокійно на столі.
На одне побачення він вийшов без окулярів. Сергій з дитинства носив окуляри: він мав астеґматизм і був дуже короткозорий, не міг без окулярів читати й взагалі бачити на відстань двох кроків. І от раптом — окулярів немає. Я в тривозі спитала: "А де ж твої окуляри?". Він якось дивно на мене поглянув і відповів: "Так, ось бачиш, тепер у мене нема окулярів. Вони мені більше не потрібні". Від такої відповіді мені зробилося моторошно, але я не наважилася його розпитувати.
Був іще один епізод, про який мені лячно згадувати. Якось я принесла йому передачу — білизну, мило. Сергій простягнув мені згорнутий рушник і попросив: "Будь ласка, випери це". Я взяла рушник і зі здивуванням побачила, що це чийсь чужий і що в ньому вирвано шматок, так ніби хтось відкусив його зубами. Я спитала Сергія, що це таке, а він раптом похмурнів і глухо сказав: "Ніколи не питай мене про це". Це прозвучало так страшно, що я похолола, і довго пізніше уявляла собі всілякі страхіття — я ж чула, то у в'язницях уживають тортури, б'ють. Яка ж це була за така жахлива таємниця, що про неї не можна було навіть питати?
Після арешту Сергія мене звільняли з роботи. В мене забрали всі книги, які я перекладала, при чому мені не заплатило за вже зроблені переклади. Я спробувала знайти іншу працю, але мені скрізь відмовляли, як тільки довідувалися, що я дружина Пилипенка. Коли я проходила вулицею, знайомі переходили на другий бік, щоб не треба було зі мною вітатися: знайомство зі мною стало небезпечним. Пригадую таке: я йду, бувало, а мене хтось наздоганяє й неголосно каже: "Будь ласка, не обертайтеся. Я такой-то. Я хочу почути, що з Сергієм Володимировичем. Я зараз вас пережену, йтиму попереду, а ви розкажіть". І ось людина мене випереджує, йде попереду, а я тихо розповідаю.
Пройшло кілька місяців. У травні 1934 року усі жінки заарештованих письменників з будинку "Слово" одержало повідомлення про те, що нас з дітьми висилають за межі Україно без права повороту, що нам дають три дні на те, щоб звільнити помешкання. При цьому від нас вимагали, щоб ми негайно віддали наші пашпорто до міліції. Це означало, що мо були приречені до смерто — в СРСР без пашпоцтс не можна було одержати ані прописки, ані роботи. Ми було ошелешені, але що було робити? Всі пішло до міліції й віддали свої пашпорто. Повернулися до будинку "Слово" й почали радитися. Слово взяла Річицька. її чоловік, Андрій Річоцький, колишній есер, що пізніше займав важливий пост у компартії, — здається, був членом ЦК, — був заарештований і засуджений до розстрілу. Кожного дня, проходячи до в'язниці, Річицька отримувала від чоловіка записку того ж змісту: "Я ще живий". І ось тепер вона подала таку думку: треба звернутися до Максима Горького. Усім було відомо), що Горький заступається за арештованих, а тут же заарештовано письменників, це його повинно зворушити. Всі підхопили цю ідею. Виявилося, що Річицька вже скомпонувала листа. Вона прочитала його», але тон листа нам не сподобався: він був сухо-діловий, як протокол з переліком прав, яких нас позбавили. Я запропонувала написати іншого листа, і всі зраділи. Я пішла додому й сіла писати. В мені все кипіло з обурення, що нам заподіяно таку кривду, і я писала в якомусь екстазі. Лист вийшов сильний і промовистий. Коли я прочитала жінкам, усі схвалило його, включаючи Річицьку, та підписати його відважилося тілько п'ять чи шість жінок разом з Річицькою. Тепер постало питання, як передати листа Горькому. Адже нам дали тільки три дні: пошта не встигла б у такий короткий час доставити листа до Горького, а якби й встигла, то одержати від нього відповідь на час ми вже напевно не змогли б. Тоді я зголосилася, що відвезу листа до Г орь-кого й того ж самого дня сіла на потяг і поїхала до Москви.
Приїхавши до Москви, я просто з двірця пішла до Ґорького. Він жив у двоповерховому особняку. Я подзвонила й мені відчинили. Я увійшла й сказала, шо хочу бачити Олексія Максимовича. Мені відповіли, шо Олексій Максимович нікого не приймає, але я можу переказати свою справу секретареві. Незабаром з'явився один із секретарів письменника, і я йому простягнула листа, пояснивши, хто я й чому приїхала. Але секретар похитав головою: "Я не маю права взяти вашого листа. Вже давно Олексій Максимович не розглядає жодних прохань у справах заарештованих. Він дав нам суворий наказ не приймати листів з такими проханнями ні від кого". "Але цей випадок винятковий, — заперечила я. — Йдеться про родини багатьох письменників, мистців, композиторів. Можливо, Ґорький погодиться якось допомогти". Секретар знизив плечима й дозволив мені залишити листа, навіть пообіцявши показати його письменникові. Я попросила дозволу прийти наступного ранку, бо в моєму розпорядженні всього два дні. Секретар дозволив. Коли я прийшла на другий день, то здивувалася наскільки змінилося ставлення секретаря: він дружньо посміхався, підкреслюючи свою симпатію. "Вам дуже пощастило, — сказав він. — Ваш лист справив велике враження на Олексія Максимовича, і він вирішив написати листа до Вишинського у вашій справі. Тільки одне: він питає, чи можете ви присягнути, що все, про що ви пишете у вашому листі — абсолютна правда. Нічого не додано, ані не змінено". Я відповіла, що можу присягнути, що все — чиста правда. Тоді секретар поставив на звороті довгого коверта, якого тримав у руках, декілька сургучевих печаток і простягнув мені зі словами: "Прошу. Ідіть з цим листом просто до прокуратури. Вишинський вас прийме".
Я попрямувала до прокуратури, що містилася на Покрівці.

