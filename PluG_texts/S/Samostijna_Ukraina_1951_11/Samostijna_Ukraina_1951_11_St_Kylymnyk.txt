
Державне і громадське життя Гетьманщини за гетьмана Івана Мазепи
ВСТУП. ПОПЕРЕДНІ ЗАУВАЖЕННЯ
Після революції 1648 року, по звільненні від польської влади, усталилась нова Козацька Держава — Гетьманщина, автономна по формі і суверенна за змістом.
Гетьман Богдан Хмельницький 1654 року в Переяславі підписав з Москвою умову, як рівний з рівним і умова являла лише «взаємний оборонний союз», без права Москви втручатися у внутрішні справи суверенної Держави — України.
Умова підтвердила: права й вольності всіх станів в Україні; гетьмана вибирає військо, — вільний вибір, без втручання Москви; головні уряди й посади в Україні — суди козацькі, міські уряди, тощо— виборні; гетьман і Військо Запорізьке
 — мають вільні і ні від кого незалежні зносини з іноземними державами — приймають посольства і відряджають свої; війсьа козацького має бути 60 тисяч в Україні; податки в Україні збирає український уряд, ними сам і розпоряджає; Залишається давніший поділ населення України на стани з усіми їх привілеями й правами. Україна має свій уряд, свою монету і є цілком суверенною державою; Українська Православна Церква залишається автономною й під зверхністю Царгородського Вселенського Патріарха.
Правда, до статтей внесено, що Москва матиме в Києві свого воєводу з військовою залогою.
До складу тодішньої Козацької Держави — Гетьманщини — входила Наддніпрянщина, Чернігівщина, Полтавщина, Київщина, частина Поділля та Волині. Решту українських земель — Волинь, Поділля, Галичину, Холмщину й частину Білорусі — Хмельницькому не пощастило втримати, хоч ці землі займав Хмельницький декілька раз і вони прагнули під його владу та намагався завести в себе козацький лад. До складу Козацької Держави входило й глибоко демократичне Запоріжжя, «як держава в державі, з своїми окремими законами, звичаями, традиціями» ). Запоріжжя займало нинішню Дніпропетровщину (кол. Катеринославщину), добру частину Херсонщини, пізніше окраїни Таврії та Харківщини.
Державно-правний лад Гетьманщини зберігла після Переяславської Умови понад сто літ у складі Московської держави. Звичайно, щодалі то з більшими змінами й обмеженнями,. в бік зменшення автономних прав Украни — Гетьманщини, згідно умов підписаних Москвою при обрані нових гетьманів. Після Андрусівського миру — 1669 р. «Глухівська Умова» гетьмана Дамяна Многогрішного: 1672 р. — «Конотопська Умова» гетьмана Самойловича, — і ,врешті, 1678 р.— «Коломацька Умова» гетьмана Івана Мазепи. Цими умовами — «Статтями», що нормували взаємини між Гетьманщиною та Москвою, Москва поступово, але рішуче й. послідовно «прибирає до рук Гетьманщину», все більше і більше звужуючи рамці, як попереду зазначено, автономії Гетьманщини, обмежуючи її державні права.
Для більшої ясності, бодай коротко зупинимось на змісті «Коломацьких Статтей», які «підтверджено «прежних» статтей Богдана Хмельницького, з їх загальною гарантією прав і вольностей Запорозького Війська».
1. Реєстр війська обмежено до 30.000; 2) Вибір і права гетьмана одмежено, — без згоди царя не можна було вибирати чи усунути гетьмана; 3) Гетьман без царської згоди не міг усунути генеральну старшину; 4) У судовій ділянці не вирішував Надзвичайний Військовий Суд, а гетьман мусів подавати цю справу цареві, а останній надзвичайному судові царства і конфіскував маєтності винних; 5) Цар затверджував гетьманські «пожалування»; «З волі царя» — надавалися привілеї і землі «заслуженій» старшині і т. д.
ПОЛІТИЧНИЙ І АДМІНІСТРАТИВНИЙ ЛАД ГЕТЬМАНЩИНИ
Але, все таки, на чолі Гетьманщини стояв гетьман, що май титул «Гетьман Війська Запорожзького», хоч і дуже залежний від Москви, але з владою конституційного монарха — сувереної держави, що правив Гетьманщиною на основі звичаєвого права і на основі згаданих вище «статтей».
Влада гетьмана в Україні могла бути ширшою чи вужчою в залежності від «гнучкости» та з дібности його, в умінні увійти в довіря Москви, уникнути її підозрінь, а разом в умінні належно поставити себе на гетьманському троні,. здобути авторитет та пошану, а разом і послух козацької старшини.
Таким гетьманом — сувереном і був Мазепа.
Але й спогаданих рис і властивостей було замало для гетьмана, бо іще треба було хитро і вміло координувати свої дії з діями Москви, що вела неймовірний наступ на автономні права України, та що з кожними новими виборами гетьмана — все більше й більше обрізувала його владу і намагалася узалежнити гетьмана і від себе і від козацької старшини.
Гетьманів спочатку обирала Козацька Рада (козаки і старшини — найвищий законодатний орган). До складу К. Р. не входили селяни, міщани та духовні. Лише, коли' було велике невдоволення з гетьмана, збиралась Чорна Рада, до якої входили міщани й селяни.
Чорна Рада скидала одного гетьмана і вибирала другого.
Але ще з часів Хмельницького Козацька Рада почала відмирати, скликалась дуже рідко, а пізніше й зовсім не скликалась. Ролю Козацької Ради перебрала т. зв. Старшинська Рада, що скликалася частіше, вирішувала всі питання та виносила державні ухвали. На чолі Старшинської Ради стояв гетьман. ч
Існувала ще Гетьманська Рада, що складалася з Генеральної Старшини, полковників та сотників. Це був ближчий дорадчий орган гетьмана.
Старшинська Рада — своєрідний парлямент — скликалася кілька разів в рік, зокрема обовязково на Різдво, Великдень; Спаса і Новий Рік (хоч від Різдва до Нового Року лише кілька днів).
Пізніше всі ці функції верховної влади перебирає Генеральна Рада. А функції мала такі: законодатні, адміністративні, судові; обирала гетьмана, козацьку старшину; вирішувала справи війни і миру; укладала договори з чужоземними державами; мала право суду над гетьманом і старшиною.
При гетьмані Мазепі функції Генеральної Ради дуже зменшилися.
Влада гетьмана, як голови Козацької Держави, була обмежена лише під час Сесії Генеральної Ради. Поза Сесією гетьман був необмеженим сувереном — господарем держави.
Писаної конституції Гетьманщина не мала. Пізніше таку конституцію на еміґрації написав Орлик — «Орликова Конституція», але в життя вона, як видно, не ввійшла.
Викопна Влада. Козацька Держава зберігла до кінця свій цілком військовий характер, а тому й виконна влада була в руках військових. Військовий Уряд — Гетьманська старшина на чолі з гетьманом. Генеральна Старшина — це на сучасну мову кабінет міністрів.
Генеральний писар — «канцлер» — очолював державну канцелярію, відав іноземно-державними справами, і відповідав сучасному прем’єру та міністру закордонних справ.
Обозний — відав артилерією, дислокацією війська, квартирами та постачанням — це відповідає тепер міністрові військовому.
Судді — їх було два — відали вони юридичною справою: вирішували судові державні справи, цивільні та карні; керували — контролювали полкові та сотенні суди. Ознакою їх влади була «судова ліска», — «пугостина» —це відповідало міністру юстиції.
Іще було два генеральних осавули, хорунжий та бунчужні. Ці останні складали наче прибічний штаб гетьмана — допомагали гетьманові у військових справах і виконували важливі доручення. Пізніше, у XVIII ст. були ще т. зв. підскарбії — підскарбій відав прибутками і витратами держави й відповідав за державну скарбницю — це міністр фінансів.
АДМІНІСТРАТИВНИЙ ПОДІЛ ГЕТЬМАНЩИНИ
За військовим принципом і територія України була поділена на полки. При гетьмані Хмельницькому було 16 полків, а при гетьмані Мазепі — 10. 
Гетьманщина - Лівобережжя ділилося на 10 полків (округ, повітів), а саме: Стародубський, Ніженський, Чернігівський, Київський, територійно на правім березі Дніпра, Прилуцький, Переяславський, Лубенський, Гадяцький, Миргородський і Полтавський.
Полковник був не лише комендантом полку, але й начальником та адміністратором округи (близько губернії). При полковникові був військовий штаб полку в полковому місті. Цей штаб— управа — полкова канцелярія, як і управа-уряд гетьманський, складалася з полкового писаря, полкового обозного, полкового судді, «бунчукові» та «значкові товариші». Ці останні — дорадники полковника, та виконавці особливих доручень.
Усі міста, за винятком тих, що користувалися з Маґдебургського права — містечка, села й слободи — підлягали полковій управі.
Полк мав у свойому складі від 10 до 20 сотень. Полкові території поділялись на сотні з управою в сотенних містах. На чолі сотні стояв сотник, що керував і сотнею і сотенною територією. Він також був і суддею. Сотенна управа була подібна до полкової тільки без судді, звичайно, з відповідно вужчою компетенцією.
Уся адмністрація одержувала платню та рангові землі. У Гетьманщині були землі, що приділялися на час служби. В Польщі вони звалися «королівщинами».
Гетьман одержував 1000 зол. червоних та великі рангові маєтності «на булаву», від 1662 року призначені були гадяцькі маєтності, потім Шептаківська волость, з часів Самойловича — Почеп. За часів Мазепи рангові маєтності «на булаву» значно збільшилися у різних місцевостях.
Генеральна старшина також мала грошове утримання плюс рангові маєтності. Як приклад: генеральний писар одержував 1000 польських злотих, судці по 300 і т. д.
Спочатку, як правило, гетьмана обирали на Козацькій Раді, потім на Старшинській Раді; полковників обирала полкова Рада; сотників — сотенна. Пізніше, з наступом Москви на демократизм і суверенність гетьманщини — полковників, сотників та суддів — призначалося за згодою царя.
ВІЙСЬКО
Старшина. Як зазначено вже було в попередніх розділах монографії, Мазепа вважався старшинським гетьманом, як і його попередники. Але погляди Мазепи на старшину були відмінні від попередників.
Ставлення Мазепи до старшини пояснюється не персональними симпатіями і не спірними економічними інтересами, а це випливало зі світогляду Мазепи. Гетьман Мазепа вважав, що основною керівною й творчою верствою козацької держави — гетьманщини мусить бути еліта-старшина, багата, висококультурна, освічена, соціяльно сильна. На цю верству покладав гетьман Мазепа провід державний, військовий та інтелектуальний.
Ось цим пояснюється те, що Мазепа скріпив старшинську верству в державі, дбав про її економічний, культурний, освітний та соціяльно-незалежний стан.
Спочатку козацька старшина себе виправдувала, бо через вибори виділялася (приходила до влади) талановитіша, освічена, заслужена, хоробра старшина. Пізніше, коли старшина призначалася, робила кар’єру — вона досягла значних і відповідальних постів не за здібностями й заслугами, а за протекцією, знайомством, родинними традиціями, «вигодами».
Старшинська верства з’являється іще у часи Хмельницького, коли була видалена з України польська шляхта. Ця верства зміцнювалася і укорінювалася в Україні протягом доби гетьманату. За часів Мазепи уже бачимо значну старшинську еліту, такі родини: Вуяхевичі, Кочубеї, Іскри, Скоропадські, Лизогуби, Безбородьки, Дунін-Борковські, Милорадовичі, Полуботки, Апостол, Прокопович, Ломиковський і багато других глибоких патріотів України.
Військо. Регулярного війська в Україні після «Переяславської умови» змаліло з 60 тисяч до 30.000 тисяч реєстрових і городових козаків. Хромі цього, починаючи з гетьмана Самойловича, було наймане військо: охорона гетьмана та генеральної старшини — «сердюки» і т. зв. «компанійці». В додаток іще надсилала Москва своє військо в Україну під претекстом «охоронний полк гетьмана».
За Мазепи, крім 30.000 городових козаків, було іще 5 полків піших сердюків, 5 полків кінних компанійців (по 600—1000 було люду в полку), команда з надвірної корогви та жолдацька рота, що несла сторожу при установах та при генеральній канцелярії.
Зброя у війську була така: а) мушкет і шабля Для піхоти; б) списи і пистолі для кінних. Крім цього була і додаткова зброя, — келепи, кинджали та луки і інше.
Артилерії було порівняно з часами Хмельницького — менше. При Хмельницькому було 100 гармат, при Мазепі — близько цього. Постій гармат був: в Переяславі, Дохвиці, Ромнах і Батуринї.
Флот був примітивний, але гетьман Мазепа побудував для Запоріжжя 1696—97 рр. 70 морських човнів.
Однорідний козацький одяг вперше застосовано в реєстровому війську: спочатку довгий до колін каптан, біля шиї викроєний, застібнутий густо ґудзиками на злуках, підперезаний мяким поясом, до якого була причеплена шабля; шапка була із звислим дном, обшита кожушком. Кольор мінявся різний. Пізніше носили жупани з поясами, на них кунтуші. Кольор був і темно-синій, і червоний, і малиновий.
Військо Запорозьке було окремо й до складу городового козацтва не входило. За письмовою документацією посла німецького Рудольфа II — Еріха Лясоти (1594) на Запоріжжі було до 6000 війська. А вже на час «хотинської потреби» — було 14 козацьких полків по 1600—4000 козаків у кожному. У часи Мазепи Запоріжжя значно зросло.
Війська у Запоріжжі було 10—15 тисяч, ділилося це військо на 38 куренів; трохи пізніше територія поділялася на 8 паланок. Старшина була така: кошовий отаман, військовий суддя, осавул, писар, курінні отамани. В паланках: полковник, осавул, писар, підосавулій, підписарій.
Взаємини Мазепи з Запоріжжям були неприязні, не дивлячися на щедрі дарунки Мазепи. Запоріжжя хотіло бачити цілком демократичний лад в Україні, а на ці часи цього дотримати неможливо було; друге, Запоріжжя ненавиділо Москву і вбачало в гетьманах прихильників і слуг Москви . .. Приязні стосунки Запоріжжя з гетьманом Мазепою наладналися лише тоді, коли він порвав з Москвою.
Як ставився гетьман Мазепа до реєстрового козацтва?
Відповідь на це можемо знайти в універсалах Мазепи. Щоб не утруднювати читача, цитую витримки з універсала від 1691 року:
До полковників, обозних, суддів, осавулів, полкових сотників, отаманів, усього старшого і меншого полкового товариства, війтів, бурмістрів і всякого чину людей.
Гетьман повідомляє, що дійшло до його відома, що дехто із спогаданих...» з ласки Божої і монаршої і з респекту нашого рейментарського не оглядаються на тутешні малоросійські звичаї і на військові порядки, не так, як годилося б; вельми над міру обтяжають, а козаків приневолюють у своє підданство. Вони різними способами кривдять навіть такого козака, що здавна належить до військового реєстру і пильнує козацької служби, і, оподатковують так, щоб його або силоміць з козацтва в мужицтво перетягнути, або цілком витиснути проч з маетности, через многі козаки над право й вольності військові надзвичайної утерпіли тягости. Крім того землевласники розвідуються про панські давні ґрунта, полей, сіножаті, що за ляцької держави бували при двірцях, а від першої війни славної памяти гетьмана Хмельницького прийшли під область козацьку, сміють те від козаків віднімати і привертати під свою владу, що як проти військового права і проти самої слушности, так і проти волі нашої гетьманської діється. Бо ж чимнебудь з движимих і недвижимих дібр у перших роках війни Хмельницького все лицарство і війська Запорозького заволоділо, і що вже через так немало років утвердилося козацьким заживанням, з того жодна річ не повинна бути від козаків відбирана, тому, що ота війна Хмельницького була почата не з інших яких неуважних завзятостей, тільки за віру святу і за церкви благочестія східнього, які до римської унії насильно були потягані, як також і за вольності військові, які тяжким ярмом були притиснені. Тому гідні ці відважники того і тепер заживати, що їм тоді шаблею і кров’ю загорнулося в руки. А коли вони померли, то Потомки їх на тому сидіти мають. А так, ми, гетьман, через цей наш універсал, як духовного чину просимо, так і свіцьким особам приказуємо, аби власти своєї над маєтностями заживали мирне, так як малоросійський звичай, не чинячи жодних видуманих і непотрібних тяжкостей, а особливо, аби козаків, що здавна мешкають у цих маєтностях, жодною найменшою кривдою не дотикали і ґрунтів, якими вони здавна заволоділи, а які за польської держави були панськими, від них не важилися віднімати, хіба в такі панські давні ґрунти, які б стояли пусто і не були в козацькому поділі і заживанні, можна б нинішнім державцям огорнути своєю владою.»
Далі гетьман Мазепа забороняє категорично відбирати маетности у козаків, нічим не обтяжувати, «на послушенство не поривати», щоб козаки, що є в реєстрі жили без «жодної турбації» в духовних та свіцьких маетностях, користуючись повними військовими правами та вольностями.
«... було б непристойно і несправедливо, коли б тих козаків, що живуть в якихнебудь маетностях, а які одні по своїх предках, другі своїми відвагами і кривавими працями собі на вольності заробили під реґіментом нашим, приневолювано до підданських робіт і посполитих повинностей. І тому ж то хто небудь би з духовного чину чи свіцьких осіб смів козаків у підданство приневолювати або їх кривдити і якимнебудь обтяженням обважувати, віднімати від них ґрунти, що здавна були в їх власті, або стискати їх з маетностей, Ми, Гетьман, хочемо ,зверхністю нашою рейментарською боронити козаків і стати на відпір кожного противника... котрий би державець опирався, тому маєтности в обще військове владіння розкажем одбирати ... А докладаємо тут і те, що як і козаків, які є в полковому реєстрі, від усяких податків і від посполитих повинностей боронимо і заховуємо їх при належних вольностях, так і посполитих тяглих людей у козацький реєстр приймати накажемо... І на тому є наша неодмінна гетьманська постанова...»
Гетьман наказує всім суворо доглядати, щоб цей універсал не був порушений:
« ... про того аби нам давано незакрито
знати, пильно і з великим потвердженням, приказуємо і поручаемо всіх Господу Богу.»
Списки цього універсалу, що писані на ім’я Київського полковника К. Мокієвського та Ніжинського Степана Забіли збереглися цілком. А 1690 року (перед гетьманським універсалом) подібний універсал видав чернігівський полковник Яків Лизогуб.
Така політика по відношенні до козаків подиктована гетьману не лише тодішніми непри-

