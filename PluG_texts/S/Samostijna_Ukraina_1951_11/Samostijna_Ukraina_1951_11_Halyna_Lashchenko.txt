
Роля української жінки в сучасному
(Доповідь прочитана на З’їзді ОДВУ і Золотого Хреста 7-го липня 1951 р. в Рачестері).
На сьогодняшньому З’їзді моє завдання говорити на тему: «Роля української жінки в сучасному». Завдання, на яке повно тяжко відповісти в такій короткій доповіді. Тяжко зважити всю, передусім, духову вартість української жінки, коли пригадати, скільки їх розпорошено зараз серед світів, часто без рідного оточення, скільки їх, через несприятливі обставини, примушені віддавати свої сили, свою працю чужинцям. Як багато їх духово гине в самій Україні, не діставши свого Часу свідомої української вихови. І, нарешті, як багато їх гине фізично на засланнях і концентраках на протязі десятків літ... І тому моттом до моєї сьогодняшньої доповіді будуть слова Тараса Шевченка: «Її окраденую збудять». Це є найбільша проблема нашого часу, найбільше, перше і головне на сьогодняшній день завдання української жінки.
Україну збудили за наших днів, принаймні д середня генерація в дитинстві була вже свідком цього пробудження в роки Визвольної Війни. Тарас Шевченко інтуїцією, властивою геніям, передчував майбутнє. І коли його сучасники, ті, що лишились вірні свому народові, вірили, що для України прийде день Воскресення, Тарас Шевченко вже бачив, яке, буде це Воскресення, вже тоді знав про найбільше зло наших днів — що Україну збудять «окрадену».
І це ми бачимо, це ми переживаємо! Сьогодні ми не можемо навіть зміряти наші сили. Бо ми не знаємо, хто з тих, що по паспорту записані українцями, таки дійсно є українцями повноцінними, не знаємо, яка українська жінка свідомо буде виховувати українцями своїх дітей. Бо ми є «окрадені». І багато з нас навіть тут, де може вільно лунати українське слово, ще й досі не усвідомили собі цього. Нові еміґранти, ті, що емігрували з України в 40-ві роки, критикують старих емігрантів з Европи. Старі емігранти з Европи недовірливо ставляться до нових, забувши, що це ж частина тої сьогодняшної України (принаймні так було в 1943 р.), за яку вони боролись між двома світовими війнами.
20 літ праці Укранського Золотого Хреста.
українського народу до волі подавати помічну руку жертвам визвольної боротьби? Двадцять-літня праця УЗХ освітлює ясним полумям наш шлях та немов запрошує йти ним дальше, 
Знаємо наш шлях! Знаємо нашу ціль! Тому працюймо, запалім наші серця невгасаючою вірою, надією й крицевою любовю до визвольної боротьби свого народу ...
Нехай огненими літерами присвічують нам у нашій праці пропамятні слова Івана Франка:
«Кожний думай, що на тобі міліонів стан стоїть, що за долю міліонів мусиш дати ти одвіт!»
Стара еміграція американська не розуміє досі до кінця, яку трагедію переживає еміграція нова, серед якої є багато визначних фахівців — фермерська і фабрична праця відбирає у них дорогоцінний час і сили і фахова праця їх лишається постійно недокінченою, обірваною, неповною. І вони не можуть дати Україні те, що дати могли б. Перші українські переселенці до Америки, що теж переходили в нових умовах життя різні труднощі, цієї трагедії не переживали, бо були переважно з селянських і робітничих кол, і праця їх в Америці була продовженням тої праці на ріллі і фабриках, до якої вони звикли дома. Це була, власне, «іміграція» — переселенці, а не еміграція політична.
А ті брати і сестри наші по крови, що живуть за залізною завісою, є невільниками вішої диктатури, яку коли-небудь землі.
Як окрема держава, Україна ще не накреслена на світовій мапі. Чужинці ще не вважають нас своїми повноцінними партнерами, надто мало цікавляться нашою справою і цим шкодять самі собі. Бо вирішення української справи матиме величезне значення не лише для Европи, але й цілого світа. І це здавна розуміли де-які, . на жаль, поодинокі чужинці, що цікавились Україною і про неї писали. Такими були — французький історик і письменник Проспер Меріме, автор відомої повісти «Кармен». Меріме писав про козаків, про Січ і особливо багато про гетьмана Богдана Хмельницького. Україною цікавився відомий на цілий світ французький філософ-енциклопедист Вольтер (Marie Francais Aronet). Великий англійський поет лорд Байрон пише поему «Мазепа» з життя нашого славного гетьмана. Цікавились Україною і інші визначні особистості. Але все це були виключення. Більшість чужинців цікавилась Україною з чисто хижацького, економічного погляду, як краєм багатим своїм чорноземом, краєм, якого підсоння є найздоровіше в світі, краєм, де здобувають вугілля (Донбас), залізо (Кривий Ріг), де розвинене цукроварство і т. п. і т. п. Тому всі хотять володіти такою землею і тому нам так тяжко добитись її звільнення.
Та найгірше не те, що нас чужі держави ще не радо визнають своїми політичними партнерами. Не в цім наше найбільше нещастя. Встане Україна і відразу нею зацікавляться, про неї заговорять, до неї посилатимуть своїх послів! Так бувало з іншими народами, так буде і з нами. Бо українські землі, з’єднані в одно ціле, утворюють величезну територію, бо нарід, що живе там, не дивлячись на всі поневіряння, є міцний, здоровий і талановитий. Нещастя наше в тім, що ми «окрадені». І окрадені не лише фізично — не лише вивозяться і грабуються скарби нашої родючої землі, але, що ще гірше, ми є окрадені духово. І нехай статистика покаже, що нас є стільки й стільки міліонів, але ми самі не можемо ані відгадати, скільки з тих «душ українських» з тої статистики є дійсно «наші».
А тимчасом культура наша має великі скарби, які колись будуть у світі студіювати так само, як ми студіюємо Шіллера, Дайте, Шекспіра, Сервантеса. Бо досить вже мати «Слово о полку Ігоревім», Тараса Шевченка, Івана Франка і Лесю Українку, щоб стати на рівні з літературами усіх великих народів. Досить мати таких мистців, як Боровиковський, Нарбут, О. Новаківський, П. Холодний (sen.), таких музик, як Бортнянський, М. Лисенко; вчених, як, історик М. Грушевський, як фізик Пулюй, хемік Горбачевський, Володимир Вернадський, перший голова укр. Акад. Наук у Києві; таких отців церкви, як митрополит Андрей Шептицький, — і це все в умовах недержавного існування, — щоб мати право на признання цілого світа. В свому поневірянні ми часто самі не знаємо, які скарби посідаємо.
Отже наше перше і головне завдання, це боротьба за душу українську. І це є найбільше зараз завдання української жінки: очищати життя українське від усякого плевелу. Для цього ми мусимо добре пізнати самих себе, глибоко і серьозно вивчати культуру нашого краю, з любов’ю плекати своє мистецтво, зберігати в своїх родинах рідну мову, рідні звичаї, і вчити їм своїх дітей. І тут ми підходимо до другого великого завдання української жінки — вихови в українському дусі нашого молодого покоління. Коли-небудь наші діти, як виростуть і дійдуть до розуму; будуть нам за це вдячні і нас за це шануватимуть. Бо як ми малими їх цьому не вивчимо, то потім тяжко їм буде влитися в рідне джерело, бо до іншого звикнуть і інше любитимуть. І від української жінки залежить передусім зробити їх повноцінними українськими людьми. Бо коли наш патріотичний ідеал заглохне в дітях наших, то втрачається в великій мірі і змисл нашої еміграції, мета якої — пропаганда ідеї самостійної української держави і вихова кадрів молодих борців за Україну. Молодь, яку вигнання і нове оточення поставило на роздоріжжу, ми мусимо рятувати відповідною виховою, підтримкою організацій молоді, щоб вони мали на кого опертися, щоб відчували підтримку у батьків. 
А поможе нам в нашій патріотичній праці передусім вивчання нашої спадщини. Які великі скарби ми там знайдемо! Про ці скарби нам оповів Тарас Шевченко в поемі «Суботів»:
... Церква — домовина розвалиться
І з під неї встане Україна.
І розвіє тьму неволі 
Світ правди засвітить, 
І помоляться на волі 
Невольничі діти.
І тоді ми побачимо, що хоч ми й «окрадені», що хоч тисячі наших здібних людей служили чужим богам, ми маємо ще стільки скарбів, що без сорому можемо глянути в очі цілому світові. І даремне це почуття меншевартости, що в нас так почувається. Більше власної гідности, більше пошани до своєї великої історії. Бо несподіване повстання народу українського в роки Визвольної Війни, чи ж це не було диво? Стільки літ неволі — іга монголів, боротьба з Польщею, в XVI ст. дуже сильною, 300 літ підневольного життя в складі провінцій російської і австрійської імперій, німецька окупація — і все-таки нарід український спромігся на таке повстання! Той саме нарід, якого окупанти навмисне тримали в темноті, щоб забув він, хто він є, щоб зробити з нього за висловом Т. Шевченка «рабів незрячих, гречкосіїв». І все-таки він спромігся на таке повстання! Яка була в нього воля до самостійного життя, яка віра в своїх вождів! І чим би могла скінчитись тоді боротьба, якби ми не були «окрадені», якби в с і приєднались до здвигу, якби не було між нами малоросів, москвофілів і тих «незрячих», що сами не знають, хто вони є? Якби не було цього плевелу. І ось з цим ми, українські жінки, мусимо вести боротьбу — очищати українське життя від усього неорганічного, чужого йому духово, навмисне нам прищіп-леного на протязі століть. Для прикладу досить згадати хоч би останні десятиліття. Совєти свідомо змішують свої народи, цілі села українські виселюють на далекий схід — до Амурського і Уссурійського краю, до Казахстану, на Соловки, щоб тим нищити усяке привязання до рідної землі, до рідних традицій і рідної мови. В межах нам можливих, ми мусимо з цим боротися. Щоб молодь наша знала нашу історію такою, якою вона була, а не як нам її оповідали німці чи по- -ляки чи москалі — змінену, навмисне перекруче-ну так, як їм це було вигідно.
Цікаво, що ми, недержавний нарід, все-таки вміли так ассимілювати чужинців, що багато з них віддавали нам свої творчі сили. Ось приклад Перебийноса, одного з найзавзятійших полковників Богдана Хмельницького, охопленого фанатичною ненавистю до ворогів України, про якого співає народня пісня:
А Перебийнос просить не много — 
Сімсот козаків з собою.
Рубає мечем голови з плечей 
А решту топить водою!
А він же ж був походженням шотляндець! Чи Пилипа Орлика, одного з видатних полковників гетьмана Івана Мазепи, що походив зі шляхецького чеського роду. А як згадати недавні часи, перед нами стає гарний приклад історика Олександри Єфименко. Родом московка, але одружена з українцем, вона покохала батьківщину свого чоловіка і присвятила Україні свої найкращі наукові праці. Предки покійного генерала армії У. Н. Р. Всеволода Петрова були шведи, але осіли на Україні, приняли її віру і , національність Професор Олександер Русов був з походження росіянин, а дружина його, Софія Русова, уроджена Ліндфорс, родом півшведка, пів француженка, стала відомою українською діячкою. А в наші дні досить згадати бельгійця, отця Бельса. Він довігий час мешкав в Галичині і так полюбив цей край, що відчув себе українцем. І це тепер, коли ми бездержавний нарід, ассимілює чужйнців, наша земля. А ми, діти її, часто її забуваємо, хоч за нами традиція трьох-вікової боротьби, — вона була б неможлива без віри нашого народа в своє призначення. Ця боротьба мусить не зменшуватись, а збільшуватись. Щоб українська проблема висунулась якнайбільше вперед, стала одною з головних проблем сучасности. Для цього є всі передумови. Бо наш геній яскраво себе виявив. Тільки треба ще міцно розвинути політичну форму:
Бо наш рід ведеться здавна!
Наша правда здавна права. 
Чиста, славна наша слава.
(П. К у л і ш).
Важливо також, щоб українські жінки з’єднувались до організаційної праці в громадах. Зараз в Америці існує кілька жіночих організацій. Не будемо їм перешкоджати в їх праці, бо ціль у всіх нас одна — Вільна Україна. Не будемо витрачати свої сили на взаємне нищення. Але ми, українські жінки — націоналістки, мусимо незмінно прикладом провадити в життя наші ідеали. І віднайшовши свій героїчний ідеал, не мусимо боятися ніяких ударів. Націоналістичний світогляд кличе нас до жертвенности і енергійної діяльности. Цього конче вимагає сучасне життя. Такою є від природи активна, жвава, енергійна вдача української жінки. А раз витрачена енергія ніколи не пропадає даремно. І коли ми маємо перед собою свою ясну ціль, самі собою будуть виникати нові завдання до нашої діяльности: там треба відкрити школу, там помогти кільком студентам закінчити їх студії, там організувати ди
тячий притулок, помогти хворим, відчинити курс сестер — жалібниць, влаштувати час від часу національні свята, — праці навколо повно. Більшу увагу треба звернути на питання преси, на бібліотеки. Побажано більше праці практичної, щоб все не зводилось переважно' до самих плянів і розмов.
Отже боротись за душу українську, за душу української дитини, твердо триматись ідеалів націоналізму і розвинути властиву нам, українським жінкам, енергію в праці культурній. Приймати діяльну участь, в долі нашого народа, бути духово і творчо весь час зверненими до нього, а не розпорошувати свої сили в сварках, як сумної пам’яти «баба Параска і баба Палашка» І. Нечуя-Левицького.
І, нарешті, удосконалити себе — збирати найкраще з нашої традиції і вчитися добромуЛу других, щоб батьки наші були горді з нас, а діти, чоловіки й друзі шанували нас. Бо чоловіки шануватимуть не тих жінок, Що каменем висять на їх шиї, а тих, що вшиють їм прапор! Кожна з нас може стати тим ясним світлом в своїй родині, в колі наших друзів, в нашій громаді. Бо жінка всюди вміє створити рідне огнище, утримати від злого, надхнути на жертву, на геройство. І тому дороговказом для кожної українки мусять бути слова Лесі Українки з її «Північних дум».
«Мов зачарована слухаю голос надземний: 
Ти блискавицею мусиш світити у тьмі,
Поки зорею рожевою край твій освітиться темний».

