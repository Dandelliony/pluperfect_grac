Микола Сціборський - теоретик українського націоналізму 

(1941—1951). 

І.	Його життя. 

Минає десятий рік з дня смерти Миколи Сціборського. 30 серпня 1941 року на шляху до золотоверхого Києва в Житомирі загинув на своєму боєвому посту, як член Проводу Українських Націоналістів від кулі братовбивці, підісланого диверсантами і розкольниками українського націоналістичного руху. 

Страшна вість про трагічну смерть Миколи Сціборського глибоко потрясла українське суспільство. Це була велика втрата не лише для українського націоналістичного руху. В особі Миколи Сціборського Україна втратила полум’яного українського патріота, активного учасника української національної революції 1917—20 рр., пізніше — діяльного політичного емігранта, основоположника і голову Легії Українських Націоналістів, голову 1-го Великого Збору Українських Націоналістів і визначного члена Проводу Українських Націоналістів. 

Це була також велика втрата української науки. Микола Сціборський закінчив Українську Господарську Академію в Подєбрадах з дипломом інженера-економіста і швидко завоював собі ім’я глибокого наукового дослідника соціолога. Його перу належить низка творів, які є найціннішим вкладом у скарбницю української публіцистичної і наукової літератури нашого часу, як от: «Земельне питання», «Національна політика большевиків на Україні», «Україна в цифрах», «Сталінізм», «ОУН і селянство», «Націократія» та інші статті, розкидані по журналах. Деякі з названих праць, як от: «Україна в цифрах» були перекладені на англійську і німецьку мови і являють величезний вклад у наші зусилля популяризувати українську справу серед інших народів світу. 

Та може найбільші заслуги Миколи Сціборського — теоретика українського націоналізму, як нового етапу в розвиткові української суспільно-політичної думки. Під його керівництвом і за його найближчою участю формувалось обличчя і вироблялася лінія таких журналів як: «Розбудова Нація» і «Пробоєм» ... 

Недавно, переглядаючи журнал «Україна» за 1941 р., який видавався в Нью Норку, як орган Центральної Управи ОДВУ, ми звернули увагу на спогади, у яких подано образ Миколи Сціборського, як громадянина і людини. 

«На прикінці травня 1926 р. чеські часописи принесли несподівану вістку про трагічну смерть С. В. Петлюри... Не було сумніву, що злочинною рукою кермували большевики. Українська еміграція у Чехословаччині сприйняла цю сумну вістку з Парижу, як визов Українській Нації з боку ворога й зареагувала на це імпозантною маніфестацією своєї єдносте й волі до осягнення нашого Державно-національного ідеалу. На якийсь час затерлися були тоді ріжниці між поодинокими політичними угрупованнями ... Могло здаватися, що паризька трагедія викликала з глибини душі українців приспане почуття національної солідарности й свідомість необхідности як найбільшої консолідації всіх наших національних сил для боротьби з нашим запеклим і безоглядним ворогом. З такого розуміння ситуації й оцінки тодішніх настроїв серед українців-виходила молода Легія Українських Націоналістів, коли виступила з ініціятивою утворення Українського Національно-Політичного Об’єднання, де мали б бути заступлені по змозі всі тодішні українські угруповання. На зборах представників тих угруповань виступив із відповідним рефератом Голова Легії Микола Сціборський, тоді студент останнього курсу Української Господарської Академії в Подєбрадах ... То були часи, коли поява в українській дійсності націоналістичної організації та її публічні виступи не зустрічали серед ширших верств украгіського громадянства й особливо серед т. зв. старшого громадянства, ані активної піддержки, ані навіть зрозуміння для себе. Скорше було навпаки. Одначе й за тих несприятливих умовин та не надто прихильного наставлення супроти націоналістів з боку різних політичних груп молодий енергічний М. Сціборський не зневірився і робив усе можливе для осягнення поставленої мети створення згаданого Об’єднання. Вже тоді в нього ясно виявлялися ці прикмети його індивідуальности, ЩО їх ми потім, так яскраво розгорнені, спостерігали за дальшої його різно-сторонної діяльносте. В дебатах над основами проектованого Об’єднання на нарадах заступників різних політичних течій М. Сціборський стягав на себе загальну увагу й викликав респект до своєї особи. Може це було, навіть, не стільки вислідом виявленої ним ерудиції чи зручно вживаної оргументації, як під впливом властивої йому інтелігенції та здібносте його суттєво схоплювати й ставити питання укра-їнаької державно національної проблематики. Але мабуть найбільше все ж таки ділав на учасників нарад отой внутрішній вогонь, що світився в очах М. Сціборського, і свідчив про його святу віру в правдивість засад українського націоналізму та про його глибоку відданість українській справі й Батьківщині» ... 

(«Україна», листопад 1941 р. д-р Микола Галаган). 

Подані тут спогади є дуже вдалим охопленням образу Миколи Сціборського, як нової людини нашого часу, як представника нового покоління, яке народилося в огні і бурі Української Національної Революції. Цей образ, як і те історичне тло, на якому він постає, сприймається сьогодні в перспективі часу, як глибокі і яскраві символи. 

Смерть Симона Петлюри від кулі підісланого большевиками убивці — болючий удар в серце непокірної Української Нації. Українське суспільство спонтанно відкликається на нього єдиним почуттям і єдиною думкою: на виклик ворога відповісти згуртованістю своїх лав, національною солідарністю і єдністю всіх українців у боротьбі за здійснення Його ідеалу. В осередку цього руху бачимо Легію Українських Націоналістів. на «чолі з Миколою Сціборським... І ми знаємо — це не випадковий збіг обставин — це генеральна лінія українського націоналізму, в цьому його патос та історичне призначення. Микола Сціборський був одним з найвидатніших творців цього руху і його теоретиком.	 

Ідея Петлюри і його мета знаходить в українському націоналізмі своє оновлене життя ... І хіба це є випадковість, що найвидатніший творець і теоретик нового етапу петлюрівського руху падає так само, як і Петлюра на брукові Житомира від кулі, що її. скерувала в його серце ... чия рука? І хто нею керував? ..	 

Так завершилось життя Миколи Сціборського. Це життя і рух, що за його кермою він стояв, становить найзмістовнішу і найяскравішу сторінку української визвольної боротьби нашого часу і своєю життєво-історичною символікою, це життя і цей рух промовляє до нас з книги Буття наказ: бути гідними нести прапор вільної України далі, тримати його ще вище і ще міцніше. 

П. Його наука і сучасність. 

Визначена в заголовкові тема викликає перш за все дуже сумні думки і рефлексії на тему про Сучасний стан нашого еміграційного суспільства і нашої науки. В нашій пресі дуже багато громів і блискавок на адресу большевицької партійносте в науці і літературі, а між тим і наше суспільне життя і наша наука наскрізь пронизані партійністю в найгіршому значенні цього слова. Хіба ми не чуємо навіть на урочистих академіях «Соборности» таких от висловів: «наш Шевченко» і «ваш Франко», «наш Петлюра» і «ваш Коновалець». Так ми святкуємо наше свято Соборности. В науці є «наш Драгоманів» і «ваш Донцов». При чому цей наш Драгоманів є «цяця», а їх Донцов є такий і сякий. В цій антитезі і вичерпується вся методологія і весь науковий «аналіз» наших науковців. Про публіцистику — нічого й говорите. Наша публіцистика часто нагадує нам повість Миколи Васильовича Гоголя про те, як посварився Іван Іванович з Іваном Никифоровичем. А посварились вони за те, що один з героїв повісти назвав другого героя «гусаком». Герої нашого часу лаються іншими словами: поступовці лають інакше думаючих реакціонерами і навпаки ««націоналісти» табору «б» лають всіх інших опортуністами, соціялістами, матеріалістами і безбожниками. І навпаки... Дуже часто ці образливі ярлички так відповідають тим до кого вони відносяться, як Іван Іванович гусакові. Наприклад: одного часу зайшла поважна криза в Український Національній Раді. Фракція націоналіствів табору «м» стала в опозиції і на її адресу сучасний Іван Іванович і герой нашого часу П. Котович вихопився з лайкою: реакція! На адресу свого сусіда по УНР він сказав таке: «Коли боротьба провадитиметься (вірніше, вона вже провадиться) між демократією і большевицьким тоталізмом, то (говорімо одверто) чи можемо ми дозволити, щоб наш Державний Центр очолювала, нехай і наша рідна, а все ж таки реакція? Ніяк не можемо.» Чи такий наш центр знайде спільну мову з сьогоднішнім республікансько-демократичним, а часто й соціалістичним Заходом?» 

Про що свідчить така репліка? Вона свідчить, що сила сліпих упереджень і сталих партійних забобонів так опановують багатьох наших навіть видатних людей, що вони не здатні бачити речі у правдивому світлі, або бачать їх у кривому зеркалі партійних однобічників. Бо ж для більш або менш знаючого сучасника відомо, що та наша «реакція», як її зве Котович, має не менш соціалістичну програму в соціяльно-економічній ділянці, ніж соціялістична партія, до якої належить наш поступовець Котович. А що до тоталізму і демократії то ми дуже часто чули з уст самих демократів про те, що націоналіст Бойдуник вчить в УНР наших демократів... демократії. Без іронії і без лапок. І якби Котович міг скинути свої партійні окуляри, то він побачив би, що демократизм українського націоналізму не є жадною тактикою, а є органічною рисою його ідеології і світогляду і що він є також республікансько-демократичним не лише в промові, але й своєю духовою суттю. Партійність є джерелом хвороби, яка приводить і наших науковців до дальтонізму, до однобічності і суб’єктивізму. Все це розминається з наукою і дійсно науковою методологією. Відомо, наприклад, як виявляється партійна тенденційність і несумлінність противників українського націоналізму в публіцистиці. Негуючи націоналізм, вони посилаються на Донцова і його послідовників з галицького середовища і «забувають» при цьому, що Донцов не був не лише в Проводі, але не належав і до ОУН, а його прихильники відкололись від ОУН і ведуть свою окрему лінію, розбіжну з політичною лінією ОУН і Проводу Українських Націоналістів. Ця ж тенденційність виявляється і в науці. Зокрема вона дуже помітно виступає в такій солідній на вигляд і титулованій таким поважним заголовком та ім’ям книзі, як праця І. Мазепи: «Підстави нашого відродження». В цій книзі критикується «націоналізм» з партійних позицій противника Донцова і український націоналізм утотожнюється з ідеями і тезами Донцовського «націоналізму». Мазепа запевняє, що «Донцовський націоналізм» залишався ідеологією Організації Українських Націоналістів (що повстала під його впливом) аж до початку другої світової війни.» Таке утотожнення українського націоналізму з донцовізмом і таке пояснення генези ОУН є зрозумілим, коли його чуєш з уст звичайного обивателя чи партійного однобічника. Коли ж читаєш це в так солідно виданій книзі то стає ніяково й соромно і за українську науку і за ім’я автора, яке зобов’язує. І це тоді, коли для звичайнісінької письменної людини досить уважно прочитати Донцова з одного боку і скажімо провідного ідеолога і теоретика українського націоналізму М. Сціборського, щоб різницю між донцовізмом і українським націоналізмом ясно побачити і відчути. А для І. Мазепи і М. Сціборський і всі інші теоретики українського націоналізму це всього лише «учні Донцова». В цьому факті знову бачимо яскравий вияв партійного дальтонізму. Замість дійсно наукової методи дослідження маємо приклад тенденційної партійности, яка за окремими деревами не бачить лісу. Шкідливість вузької партійности наших науковців для розвитку української суспільно-політичної думки не потребує доказів. 

Український націоналізм має за собою досить багату теоретичну спадщину, хоч вона й лишилася в фрагментах і не має за собою ні «Капіталу» ні «Листів до братів», ні навіть такої книги, як «націоналізм» Донцова. Але це не міняє справи. Фрагменти філософії українського націоналізму, його ідеології і соціології розкидані в окремих нарисах і статтях становлять певну суцільність і систему ідей, яка є новим, вищим етапом в розвиткові української суспільно-політичної думки. Освоєння цієї спадщини має величезне значення, як з методологічного погляду, так і з фактичного, як необхідний матеріал для дійсно наукової історії «підстав нашого відродження» і формування української національної ідеології. 

Замість партійної ігноранції і промовчування або й фальсифікації слід взятися до наукової розробки скарбів теоретичної думки — кому б вони не належали — «нашим» чи «вашим». З цього погляду ігнорація і забуття такого імені, як Сціборський є фактом, який звертає на себе особливу увагу. Це є ще одним з покажчиків сучасного стану нашого еміграційного суспільства і нашої науки. 

ІІІ. Український націоналізм — філософія українського визвольного руху. 

Українська національна революція 1917—20 років привела до відновлення української Держави і до народження нового українства. В огні і бурі революції народилась нова українська людина. 

Новий етап, нова доба в розвиткові української суспільно-політичної думки має своє джерело і безпосередній стимул в стихійному процесі національного "відродження. Після великих історичних здвигів і катастроф прийшла критична переоцінка світоглядових вартостей, врахування помилок і шукання нових шляхів. Нове покоління, яке пройшло революцію і виросло з національної Революції шукає вислову своїх настроїв, своїх почувань і думок як в літературі так і в галузі науки і філософії. 

Приглядаючись до історичного тла і аналізуючи духові здвиги в процесі українського національного відродження, Микола Сціборський писав: 

«Перший, хто всі ці нескристалізовані настрої почав укладати в певну систему світоглядових вартостей, був український націоналізм. Він зродився як явище органічне саме в собі, що вилонилося з глибини нації, як зримий плід нового часу, нової епохи. Розуміти націоналізм тільки як реакцію на пережиті невдачі (саме так розглядають його наші противники) є глибокою похибкою. Але самозрозуміло, він не міг не зазнати й безпосереднього впливу цих невдач у своєму оформленні. Пережите відчувалося ще занадто гостро й болючо; шкідиві рештки минувщини ще вперто чіплялися за життя, не бажаючи признати своєї смерти. Для переможного прямування в будучність, необхідно було усунути те все, що стояло їй на перешкоді». (Аьманах «Авангард» 1938 р. ст. 5). 

Таке визначення ролі українського націоналістичного руху в історичному розвиткові української суспільно-політичної думки не потребує особливих доказів. Система ідей і поглядів українського націоналізму є фактом, який не потребує доказів. Український націоналізм — сьогодні — це не лише стихійне прагнення нації до свого ствердження і державного розвитку. Це також Організація. Це також — організований політичний рух. Це також його ідейно-теоретична зброя — його філософія. 

Старі наші партії також мали ту чи іншу філософську базу. Соціял-демократи спиралися на ! філософію Карла Маркса і т. д. В основі ідеології старих партій є та чи інша доктрина: демократії, лібералізму, соціалізму. Соціальним грунтом партійних ідеологій був робітничий рух чи селянство та інші кляси. Український націоналізм— філософія українського визвольного руху. Як теоретичний вислів світогляду нового українства, український націоналізм становить новий етап в історичному розвиткові української суспільно-політичної думки. Одним з найвидатніших творців цілого нового етапу був Микола Сціборський. 

Спиняючись на відношенні українського націоналістичного руху до ролі теорії в українському визвольному русі і зокрема до питань програмовости, Сціборський між іншим писав: 

«За останні два десятиліття поняття програмовости перейшло в нас велику еволюцію. Передвоєнне провідне українство — виховане на раціоналізмі, позитивізмі й матеріалізмі — бачило в партійній програмі універсальний середник перебудови життя й усунення всіх його суперечностей. Програма — це була догма. Але догматизовано в тій не одвічні закони духа й волі, не ідеї — що є органічними підставами життя — тільки змінчиві матеріяльні форми суспільного існування...» «Основне завдання націоналізму полягало в унутрішньому переродженні українства, в приверненні його до зневажуваного старим партійництвом світу природніх ідей і духових цінностей» (там же). Перші кроки формування українського націоналізму проходили під знаком негації програмовости в її партійному значенні цього слова. М. Сціборський цілком слушно відзначає, що націоналісти на цьому початковому етапі свого формування були схильні до культу стихійности. «В їх емоціях і свідомості саме слово — програма — асоціювалося зі зненавидженим, вульгарним поняттям матерії, культивування якого в старих партійних догмах завдало нації такі важкі страти! Ці настрої мали не тільки психологічну, але й фактичну підставу: в тих початкових часах свого розвитку, націоналізм ще не ставив перед собою практичних завдань матеріяльного устрою нації. Він увесь був насамперед поглинений боротьбою за її душу, за оформлення й поширення свого світогляду». Тенденцію цього першого, початкового етапу українського націоналістичноо руху схопив Дм. Донцов і з неї вивів цілу свою філософію і суть свого «націоналізму», тоді, коли це був переходовий етап... Тенденції цього переходового етапу, піднесені на ступінь альфи і омеги «націоналізму» становлять характерні риси так зв. «вісниківства». Але «Роки минали, а з ними ставали перед націоналістичним рухом усе нові завдання. З ідеологічної течії, з носія певних ідеалів — він перетворився в діючий політичний чинник української дійсноссти. Ця дійсність, її обставини й відповідальність за будуччйну, видвигнули потребу сформулювати програми націоналізму, що не тільки давала б йому Можливість означувати свої засадничі й тактичні позиції до різних ділянок політичної практики, але й служила б провідним критерієм у розрішенні перспективних проблем буття нашої нації у власній державі. Інакше й бути не могло. Покликаний правом свого ідейного багатства й невпинного зростання до ролі не тільки духового, але й політичного провідництва нації — наш рух не міг оминути й її «буднів», що складаються з соціяльних, економічних та загально-устроевих проблем. Нам скажуть — значить український націоналізм пішов слідами партій? .. Ні, не пішов!. Його розуміння програмовости засадничо відрізняється від партійного, і не тільки тому, що він свою програму будує не на частковій (як це бачимо в партіях) клясовій чи груповій, а не всенаціональній основі. Суть різниці в тому, що для партій програма має характер догми, яка найвищі цінності й самоціль бачить у конкретних формах матеріального устрою суспільства. Націоналізм також догматичний і виходить із визнання абсолютних цінностей, але вони зосереджені в світі його ідей, у духовому світосприйманні, в його національній місії — отже в тому, що ми називаємо націоналістичною ідеологією. Ця ідеологія рішає при визначенні конкретного змісту програми нашого руху, але не є нею самою. Бо коли ідеологія є для нас незмінним законом, то програма тільки пристосованою до цього закону доцільністю; вона змінлива по самій своєї матеріяльній природі й тому не може бути догматизована. Програма—це конкретизація певних соціяльно-політичних ідей. Але самі ці ідеї та їх матеріялізовані вияви в житті, в історичному процесі перебувають у постійному русі; вони народжуються — створюючи нові устроєві форми, потім зникають — уступаючи місце другим. Всі суспільні системи й правні інститути — як вислід певних ідейних концепцій — здійснювалися в житті й задержувалися в ньому так довго, поки виправдувалися самим життям і не входили в суперечність із його змістом, розвоєвими завданнями та новою суспільною етикою — щоб змінитись, або цілком зникнути, коли минав їх час. Цей шлях соціяльно-устроєвої еволюції характеризує ввесь історичний суспільний розвиток. Він із достатньою очевидністю заперечує погляди тих, що схилькі лише якусь одну соціяльну (програмову) схему приймати за незрушимий закон та намагаються під його трафарет підтягати минувщину й будучність ... 

Українському націоналізмові чужий такий програмовий догматизм. Кермований живими принципами власного світогляду — свою провідну соціяльну ідею та її, діючі в житті, програмові форми, він визначає на підставі безпосереднього вчування в завдання й потреби нації, що є для нього ідейним началом усіх начал. Зміст програми та її окремих постулятів обумовлюється в нього насамперед їх доцільністю, життєвою своєчасністю і пристосованністю до національних потреб; він не вагається їх корегувати чи міняти, коли це диктується загальними інтересами нації. 

В повище згаданому розумінні — як плятформа чину й його теоретичний дороговказ — програма для нашого руху необхідна. Без неї націоналізм був би лише вірою, емоцією, але не провідним політичним рухом, що має поширювати свої впливи не тільки в сферах духовости нації, але й. в усіх ділянках її матеріяльного (державного, соціяльного, економічного, і т. д.) існування та ставить перед собою широкі визвольні й суспільно-реформаторські завдання». 

Так визначає М. Сціборський погляди українського націоналізму в питанні про роль теорії і програмовости в українському визвольному русі. Ці погляди ясно виявляють позиції українського націоналізму. Ці розиції в однаковій мірі є запереченням як доктринально-догматичної програмовости старих дореволюційних партій так і теорії стихійности, початкового етапу українського націоналізму, яку (теорію стіхійности) Донцов підніс, як догму свого «націоналізму». 

IV. Джерело розколу. 

Є дуже цікавим відзначити, що вже в цей час (1937 рік!) М. Сціборський відчував небезпеку для українського націоналістичного руху, яка пізніше привела до розколу і вилонилася в «бандерівському» рухові. В чому полягала ця небезпека? Микола Сціборський окреслює цю небезпеку так: 

«Треба ствердити, що частина наших провідних кадрів ще не цілком здає собі справу, наскільки важною для націоналізму є програмова окресленість ... Коли в початок розвитку нашого руху, його тодішня еліта виявляла до програмових питань певний індеферентизм із причин свого поглинення в сферах чистої чи абстрактної ідеології, то тепер цей індеферентизм деяких представників націоналістичного активу є наслідком їх нахилу до емпірізму й популярних загальників. 

	Перебуваючи в безпосередньому контакті з і масами, обтяжені навалою практичних організаційних завдань — вони до «теоризувань» (себто програмових студій) ставляться з певною легковажністю, гадаючи, що завдання й зміст націоналістичного руху цілком вичерпують його основні ідейні гасла, реалізована в повному посвяти й духово-волевого напруження чині. Загальні популярні гасла, воля до боротьби й чин — це вирішальні фактори; що ж до глибини програмових конструкцій — думають вони — то на них ще прийде час. При цьому залюбки покликаються на італійський фашизм, що «здобув Рим, не маючи ніякої програми ...» 

З цих критичних зауваг М. Сціборського нащ сучасник ясно бачить, до кого вони адресуються. Іде мова про ту частину кадрів українського націоналістичного руху, яка виховувалась на боєвій, але поверховій публіцистиці Донцова і не пішла в своєму теоретичному озброєнні далі «націоналізму» Донцова, провідні тези якого дуже часто розбігалися з. позиціями Проводу Українських Націоналістів. Ця частина, як відомо, пізніше відкололася від ОУН і склала кадри бандерівського руху. Ніби передчуваючи трагедію розламу, до якого вів такий стан значної частини кадрів ОУН, М. Сціборський писав: 

«Абстрагуючись наразі від перспектив, вкажемо, що недооцінка програмово-теоретичного оформлення — виявлювана частиною нашого активу — вже тепер дає небажані наслідки. За 10 років існування організованого націоналістичного руху, ми зуміли створити чисельні й зразкові, під оглядом ідейності моралі й динамізму, провідні кадри. Слабше стоїть справа з їх інтелектуальною підгбтовкою. Хибний погляд, ніби від націоналістичного провідника вимагана тільки активнсть, воля й характер, а не «теоризування» — ставить перещкоди квалітативному виховашпо, себто побільшенню ерудиції...» 

«У людей витворюється нехіть до систематичної праці над собою, поважна- література видається їм нудною (і навіть зайвою!), з’являється шкідлива звичка піддержувати свій розвиток .тільки газетними статтями, і то як можна більше «легкими» (популярними) — такими, що вимагають якнайменшого мозгового напруження. У висліді такий індивід не тільки не росте інтелектуально, але й примітивізується». 

Читаючи цю характеристику нам пригадується низка статтей в нашій пресі, скерованих проти примітивізму провідних кадрів бандерівської групи. Але дивна річ — тоді коли Провід Українських Націоналістів і ОУН під керівництвом А. Мельника розглядає бандерівську групу, як диверсантів і зрадників українського націоналізму, бо вона відмовилась від послуху Проводові, привела до розламу ОУН і зрадила основні засади і принципи українського націоналізму, — інші політичні угруповання переносять всі негативні вияви і злочини диверсантів на цілий український націоналізм, і утотожнюють український націоналізм, з бандеризмом і теорією Донцова. З цього випливає один висновок: провідні кадри інших політичних угруповань знаються на українському націоналізмі і розбіраються в його ідейно-теоретичних позиціях так само, як і той примітив, який уміє тільки гримати кованими чобітьми » і свиснути. Не можна ж, справді, припустити, що таке плутання понять є свідомою тактикою, з метою в дешевий і легкий спосіб скомпромітувати і знищити свого політичного противника. Така тенденція у противників українського націоналістичного руху в особі старих партій, звичайно, є. Але ми думаємо, що настирливе і послідовно-уперте утотожнення українського націоналізму з донцовізмом є виявом сліпих упереджень і низького ідейно-теоретичного рівня противників і негаторів українського націоналізму. Ці риси, разом з браком загальної політичної культури є недомаганям не лише бандерівського відламку — вони властиві також і іншим політичним середовищам. Філософія українського націоналізму, як нового етапу в, розвиткові української суспільно-політичної думки лишилася і є ще сьогодні для дуже багатьох провідних наших «політиків» закритою книгою. Вони до неї не доросли. Це звучить, як гіпербола і' парадокс — але це факт нашої сьогочасної дійсности. Хіба не критикують наші .визначні політики український націоналізм, посилаючись на бандерівську практику і теорію Донцова? Хіба не інтерпретують вони націоналізм слідом за Донцовим, як рух, що культивує сліпий ірраціонально-волюнтаристичний динамізм і заперечує «розум» і політичну культуру. І це тоді, коли теоретичні позиції українського націоналізму в цьому питанні цілком ясні і вони чітко визначені в настановах Проводу Українських Націоналістів, і зокрема в працях М. Сціборського. Звертаючись до прихильників Донцова в українському націоналістичному русі, з їх теорією стихійности і культом ірраціонального волюнтаризму, М. Сціборський писав: «Епоха демолібералізму, з її раціоналізмом і позитивізмом, зродила анемічний, обездуховленйй і безплідний інтелектуалізм. Ми є проти нього. Але ми рішучо за розвинений інтелект, в якому воля, характер і розум (знання і досвід) єднаються в здоровій, творчій гармонії. Лише такою представляється нам індивідуальність справжнього націоналістичного провідника, і творення цих індивідуальностей є одним із найголовніших завдань нашої пропагандивно-виховної роботи серед кадрів». 

На жаль, Провід Українських Націоналістів не зміг своєчасно розгорнути ідейно-теоретичну і освідомлюючу виховну роботу серед всіх своїх кадрів в належній мірі і зробити відповідне розмежування між публіцистикою Донцова і теорією українського націоналізму. В наслідок цього ці кадри стали жертвою розламу і безсило борсаються під проводом С. Бандери між Донцовим і «Позиціями українського визвольного руху». По сьогоднішній день продовжуючи колотись на взаємно-поборюючі частини. 

Вихід з цього критичного становища є лише один — поворот на позиції українського націоналізму і на цій основі відновлення єдности українського націоналістичного руху. 

(Далі буде). 

 
 