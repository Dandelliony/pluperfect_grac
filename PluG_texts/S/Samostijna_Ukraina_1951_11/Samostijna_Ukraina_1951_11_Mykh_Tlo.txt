Сороковий 

(Правдива подія). 

Тарабанів обдертими полудрабками кологоспний віз. Пищали немащені, ще з часів НЕП’у, сухі, розпечені тертям обматочини, підісни. Тягнучи воза, кашляла й хропла, з такими ж голими ребрами, як і полудратки в возі, невиразної масти коняка. 

Намагаючися заохотити свою невковирну гнідосіробулану тячнибіду, колгоспний погонич, дід Арсень, старано стьобав її пужалном, смикав раз-по-раз у віжки, з пірваного мозуття зв’язані. Не помагало. 

Ми, службовці столиці колгоспної «квітучої» України, бундючно їхали виконувати державне завдання — перевіряти роботу колгоспів зв’язану з першою заповіддю, що проречисто промовляла сама за себе: 

 — «Зерно державі — в першу чергу!» 

Дорожній вітер грайливо — пустотливим парубійком смикав із мене, сторазів уже полинялу, ще непівську панаму, яка за понад двадцять років вірної служби, так щиро й непідроблено дуже була звикла до моєї голови. 

Нарешті, кинувши таки панамою об полудрабок воза, баламутний вітер заходився гратися моєю, давно не стриженою, чуприною, що кокоїжилась копицею сіна. Він старано куйовдив її, закидав мині пасма волосся в обличчя, затуляв очі ним, що оп’яніло оглядали красу довкола. А довкола — золотіли стиглі хліба. Струнчилися довгі низки вже поскладаних, золотих, як у роті золоті зуби, — рядки полукінків. Бігли й очі, разом із. низкими полукіпків, десь накрай обрію, тонули за далеким сизим гаєм. 

А в голові, від болю набубнявілій, ніби намочене в воді зерно — думка клевцем раз-по-раз стукає: 

— Бідний, Миколка!.. Лише дев’ять років хлопчинкові, а який!.. розумний, як дорослий! .. Ніби й справді хто навмисне навчив його цієї малечої мудрости ... 

0 вимальовує мимоволі прудка думка картину в голові. 

... Вечірній час. Присмерк давно вже затопив усі виразно окреслені речі хати бригадира — городника колгоспу «Червоний рай». На столі, лякаючися страхітливої пітьми, блимає в черепку «божа іскра». 

Спотикаюся ступаючи через поріг, уходячи в господу. Счиняю нараз невеликий шум, на який із печі, як опука вже злетів Миколка. 

— Дядьо агроном!.. Ч гукає радісно давній мій приятель Миколка до матері в темряву, ніби порожньої хати. 

— Добревечір, вам! — вітаю господарів. 

— Добревечір! .. Доброго здоров’я! — відповідають Миколчин батько, йдучи слідом за мною, й матір, подаючи голос із темного кмтка. 

— Драстуйте, дядю агроном! — радіюче вітає мене хлоп’я й хапає мої коліна в обійми, блимаючи радісними, але потускнілими очицями. 

— Здоров, здоров, Миколко!.. — притискаю до себе волохату голівку хлопця, пестячи його, як рідного, бож і в мене такий самий жевжик! — Ну, як же ти жиєш? .. 

Блискавично тухне спалах радости на дитячому обличчю. Дрібна голівка хлоп’яти, буцім підтята косою квітка, тихцем хилиться в діл. 

— Пагано, дядю... 

— Та й чому ж то, Миколко?! — підбадьоруючи хлопця веселим напіввигуком питаю його: — Може мамуня била, як татусь у полі був? .. Чи сестричка може скривдила? Кажи — зараз покараємо їх недобрих! Якто вони сміють так із тобою поводитися?! . 

— Ні, дядю, — знижено тужно веде хлоп’я, утративши раптом цілковито радісний вигляд. 

— Ну, то чогож, Миколко? 

— Хліба нема, дядю агрономе ... 

— Якто, хліба нема? .. Та ж на полі цілі стайки золотих полукіпків!.. Цілі ліси золотого збіжжя стоять! .. Мабуть уже й молотите? — кидаю напівзапит Миколчиному батькові, не випускаючи хлопця з рук. 

— Та ... молотимо... — прорік той невиразно й стримано, ніби щось недомовляючи. 

— Молотимо продовжує пряжу сумом оповиту Миколка,—але то не наш хліб. Мусимо виконувати «першу заповідь» і здавати хліб державі в першу чергу ... А в нас від початку весни хліба нема ... А в інших і ще гірше ... 

— Ой, ти, наш розумнику ... мовчи краще!.. Хто-то нам повірить, що в нас хліба нема, — озвалася Миколчина матуся, з темного кутка, куди недосягала «божа іскра». 

Вечеряли рятівницею бараболею та знетлущеним кисляком рятівниці корівки, бо вершки треба було“ здати на молочарський пункт ... державі. 

* * * 

Стукіт коліс по грудкуватій вулиці села уриває сиву пряжу моїх думок невеселих. 

Село... як і всяке інше наше село. 

Хати обдерті. Тини поламані або й зовсім їх нема. Стріхи — клоччям звисають. Дахи роздзявленими дірами й латами, як оголеними сухими ребрами, регочуть до сонця, ніби глузуючи з його. 

Упоперек вулиці, похйтуючися на ногах, мовби п’яний, проплутав якийсь облізлий «Мисько». Обвисла ще торішня шерсть клоччям звисає, як і стріхи в оселі. Він неохоче, байдуже глянув у наш бік. На хвилинку зупинився, буцім надумуючи щось. Хотів було, мабуть, гавкнути, чи то на знак привіту нашої появи, чи може з нудьги й суму, що його напосіли, як мухи в петрівку. Але міркувавши щось невиразне, похилив собі далі, думаючи мабуть: «їдьте собі звідки приїхали, нехай вам грець!.. » 

Серед вулиці криниця. В баюрі, біля; самої цямрини, чорно брудна колюжа води, як згусток моїх, ще чорніших, гірких дум. Тонка, як дошка й суха ніби тріска, свиня з півдесятком задрепа-них, теж худих поросяток, хлюпається в каламуті. 

— Вот ґде баня! (читай лазня) — гукає один із моїх подорожніх, регочучи по конячому. — Не даром і назвали єйо свіньой. 

 — Ну, цто ти хоцєс!.. Швіня — швіньой і оштаньотца .. — регочучи додає другий мій супутник — Гутман Мойсей. І, мабуть, удоволений порівняннями, з радісним настроєм починає: 

«Сірока штрана моя ґодная 

Многа в ней лєшов, моґей і лєк... 

Я штрани дґуґой такой не жнаю,  

Ґдзє так вольно дисєт цєловєк ...» 

Риплять маточини в возі. Деренчат підтоки, вторячи Гутманові. Чирикає, аж пищить сухе колесо об лушню. Фиркає гнідосіробулана тягни-біда. А по мертвій вулиці лунає Гутманове: 

«Ґдзє так вольно дисєт цєлавєк...» 

Раптом, як із землі, виринає перед нас, стара-стара бабуся Омельченчиха, в подертій спідниці, в чорній за браком мила, давно непратій сорочці, зі скуйовдженим, сивим волоссям на голові, нічим не запнутій. 

— Що везете, людоньки добрі? — шелестить беззубим ротом. — Може хлібця... старій бабі дали б? .. 

— Шолому вєзьом, бабуска! — заїржав жеребцем Гутман. 

— Де ж та солома? — питає здивована баба Омельченчиха. — Дайте, хоч трошки хліба, людоньки! .. Не пожалійте бабі!.. Може б я й ще хоч трохи пожила б... — благає простішій суху, як із воску жовтого зроблену кістляву руку. — 

Змилуйтесь, людоньки!.. Зовсім баба вмирає з голоду... Дайте хлібця святого!... 

— Ха-ха-ха-ха! .. регоче божевільним реготом Гутман. — Работать, бабуска, нузно!.. В колхоз іді... ґаботать... 

Скипіло, стислося, кров’ю обіллялося моє серце. Самовільно винялися мої руки в кудкудакаючу од сміху Гутманову горлянку. Що було-б не знаю. Але .. 

— Ти цто, здуґєл?!. — лежачи на полудробку харчав у моїх «Дружніх» обіймах Гутман, комуніст. 

... Я отямився вчасно. 

— Вибач! .. якщо боляче ... Це я пожартував ради розваги!... — озвався я роблено усміхаючися, щоби потушити спалах вогню в серці й жилах напнятих, як перетягнута струна, глумливим Гутмановим реготом з баби Омельченчихи. 

Далі їхали мовчки, поринувши кожний у свої особисті думки. 

Гутман буцім води в рот набрав, уперто мовчав усю дорогу. Напевне здогадався, що мене спонукало «пожартувати». Але нічого не сказав. 

* * * 

Бідна бабуся Омельченчиха... Вона таки, через тиждень, віддала Богові духа з голоду, як і багато інших не старих. Бож хліб продавали в місті лише прикріпленим до хлібниці. Селянові не купити було там і кусня! .. 

Але чи вижив в отой страшний, багатий на врожай рік, мій розумний старун Миколка? .. 

А то був справді страшний, хоч і врожайний рік, рік сороковий, совєтський... у червоному «раю» ... 

 
 