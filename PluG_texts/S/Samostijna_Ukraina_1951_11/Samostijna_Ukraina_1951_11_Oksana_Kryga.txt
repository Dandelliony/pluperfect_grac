ЮНАКОВІ 

Марно часу Ти не гай,  

Вчись, юначе, добре,  

Бо покличе Тебе Край  

Стать в ряди хоробрих! 

Там закон один бува:  

«Смерть, чи перемога?!»  

І ніхто там не шука  

Іншої дороги. 

Віра в справу — це борня,  

А набоїв — стане! 

Їх жах смерти не спиня,  

Ні глибокі рани ... 

Пісня Волі — в бій веде  

Їх полки завзяті, —  

«Ще не вмерла і не вмре!»  

Чути в кожній хаті. 

Самостійности Зоря  

Чорну ніч розвіє, —  

Ще вогнями засія  

Злотоверхий Київ! 

Там не буде вже руїн, —  

Край засяє в славі; 

Будеш Ти громадянин  

Вільної Держави! 

 
 