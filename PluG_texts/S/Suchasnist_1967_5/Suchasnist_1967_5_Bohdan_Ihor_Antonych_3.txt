Богдан Ігор Антонич: До новелі "Три мандоліни"

Дівчина перша й перші вірші,
і місяць — мідний перелесник.
Слова палкіші, віддих ширший
і терпко мандолінні весни.

Дівчина перша й перші вірші,
і місяць — зрадний перемовник.
Уста щиріші, груди ширші,
п’янкий дурман пісень любовних.

Налита радістю година,
найбільший скарб — весінні чари,
захоплення снага єдина,
на все — зелені окуляри.

5 квітня 1933