Богдан Ігор Антонич: Зерно сочевиці

За одно маленьке зерно сочевиці,
я продав, безумний, свою душу.
Мають риби ріки, мають гнізда птиці,
тільки я один без свого дому, без своєї зірки жити мушу.

В ріках риби та на небі зорі,
а в твоїй кімнаті ти і мухи.
Срібні очі риб, мов скло, прозорі,
ніч — котел темноти й зір безрукий.

Ти, що живиш і пструга й комаху,
полум’я даєш кометі,
борони від вічности і страху
риб, комах, поетів.

14 квітня 1933.