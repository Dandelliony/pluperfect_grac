Політичний огляд. (За останній тиждень).
Справа Визнання Радянського уряду. Державами Европи та Америкою в останній тиждень не сходила з сторінок західно европійської та американської преси. Англійська преса справу визнання трактує, як ніби то вже доказаний факт. Навіть відношення консерваторів до визнання стало менш різким. Австрійський міністр закордонних справ заявив в головній комісії національної ради, що справа визнання СРСР, яка після промови Мусоліні й наслідків англійських виборів обговорюється більшістю европейських держав, є також предмотом серйозного обговорення австрійського уряду. Південно - Славська преса дуже жваво обговорювала питання про визнання в звязку з конференцію Малої Антанти, вимагаючи вирішення його конференцією. Особливо широко розвернулась кампанія за визнання СРСР в Чехії. „Людове Листи” пишуть, що Чехія повинна в особі Росії найти союзника не тільки для себе, а й для Франції. Так саме жваво обговорюється це питання в Франції, Італії, Норвегії й Швеції. В Америці сенатор Бор, що обстоює негайне визнання радянського уряду, знаходить, що далі то більше прихильників. Впливовий комерційний орган „Джурналь ов Комерс” пише, що економичні причини примушують Америку висловитись за визнання СРСР. Англія, пише далі газета, вже прикладає зусиль, щоб розвинути торг з Росією, і коли Америка спізниться з визнанням, то вона позбудеться великих комерційних вигід. Наша сусідка Польща, що потрібна була Франції для інтриг проти Радянських республік і не потрібна для переговорів з ними, почуває себе дуже ніяково після того, як Франція підписала угоду з її конкурентом. Чехо-Словаччиною. По-при тому фінансова й промислова криза в Польщі набірає все більш широких розмірів; потрібні гроші, а їх нема де взяти і продавати та закладати теж уже нема чого. Дорожнеча росте, а з нею росте й незадоволення незаможніх верств населення. Це незадоволення пани намагаються задушити репресіями. Реакція в країні зростає, фактично скасовано волю слова й зібрань, скрізь переводяться труси й масові арешти; переслідування національних меншостів, як українців та білорусів, надзвичайне. Фашисти мобілізують свої сили. В Німеччині розгорілась гостра боротьба робітників з підприємцями за збереження 8-ми годинного робочого дня. Підприємці відповіли на виступ робітників масовими звільненнями, при чому в поршу чергу викидаються на вулицю ті, що активно виступали проти збільшення робочого часу. Демонстрації безробітних, яких налічується в Німеччині поверх 7 ½ мілійонів, відновилися знову. Безробітні скрізь відмовляються від примусової праці. В Гамбурзі поліція стріляла в демонстрантів і забила кількох робітників. В Саксонії й Тюрингії розпочалась передвиборча кампанія. Військова влада взяла вибори під свій „догляд”, так що робітничі виборчі зібрання можуть відбуватись тільки в присутности салдат реакційного рейхсверу та поліції. На комунальних виборах в Тюрингії перемогли комуністи за рахунок соціял-зрадників. Соціял-демократична партія розпадається далі. Дюсельдофська організація незалежних с.-д. ухвалила перейти до компартії. В Гільтіні місцева с.-д. організація оголосила себе розпущеною, при чому половина її членів перейшла до компартії. В Рурській та Рейнській краінах. Боротьба робітників з підприємцями загострилась ще більше, ніж в инших місцевостях Німеччини. Страйковий рух поширюється, відбуваються величезні демонстрації. Закрито всі підприємства металевої промислововости, закриваються фабрики і в инших галузях До Нейгофу де почались заворушення, надіслано військо. В Англіі угодовські провідники робітничої партії готуються до переобрання влади. Макдональд виступив з промовою, в якій виклав свій програм, котрим задоволені навіть консерватори через його поміркованість. Але в той час, коли провідники робітничої партії йдуть на поступки буржуазії, самі робітники стають на шлях класової боротьби. Так залізничники готуються зараз до генерального залізничого страйку, який принципово ними уже ухвалено. Це стурбувало надзвичайно Макдональда, що хоче бути першим королевським міністром. У Франціі загострюється фінансова криза. На біржі паніка. Д рожнеча зростає. В Парижі розпочалась обласна конференція компартії, а на 20 - 24 січня призначено в Ліоні з'їзд компартії Франції. Так саме в Ліоні     скликається з'їзд францу ького селянства, що має обговорити спільний фронт боротьби робітників і селян проти капіталу. В Японіі складено уряд із завзятих реакціонерів. Це розуміється не за спокоїло країни, в Сайтамо сталися великі селянські хвилювання. Погромлено поміщицькі садиби. Цікавим буде ще наприкінці зазначити, що Петлюра раптово втік із Польщі до фашистської Угорщини, покинувши на панську ласку всіх прибічників. Із собою Петлюра взяв тільки колишнього свого прем’єра Прокоповича. Про причини раптової втечі ще нічого не відомо. П. Л -ний.
