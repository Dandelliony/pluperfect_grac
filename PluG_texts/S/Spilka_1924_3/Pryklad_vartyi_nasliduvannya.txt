Приклад вартий наслідування.
(Стаття Голови Всеукраінського Центрального Виконкому про кооперативний конкурс).
4-го січня б. р. відбулося засідання комісії по оцінці наслідків переведеного „Вістями” та Вукопспілкою конкурсу на найкраще на Вкраїні Сельське Споживче Товариство. Участь в цьому конкурсі шляхом надсидки дописів взяли 67 організацій, при чому 36 дописів було надруковано в „Вістях”. Отже жюрі конкурсу ухвалило розглядати лише надруковані дописи. Жюрі конку су росподілило призначені Вукопспілкою премі; цих премій, як відомо, встановлено п’ять - від 150 червінців і менше. На перший погляд ця сума не здається значною, але досвід дає можливість встановити, що 50 - 100 червінців складає в середньому майже 50 відс. обігових коштів кращого на Вкраїні товариства. Жюрі конкурсу присудило премії таким організаціям: Кривинсько- Липківському товариству (на Білоцерківщині), Онопрієвському товариству (Уманщина), Миколаївському та Тростянецькому ЄСТ (Сумщина), та Осієвському товариству (на Гайсинщині). Ці товариства охопили значну кількість населення району своєї діяльности; вони охопили не лише споживчі потреби села, але в значній мірі ведуть і сільсько - господарську і культурно-освітню роботу; всі ці товариства мають певні досягнення в обсягу електрофікації, а де-які з них поглиблюють свою роботу навіть в напрямку впорядкування землекористування на селі. Таким чином, ці визнані кращими на Вкраїні споживчі товариства, як бачимо, прямують до того ідеалу, який визначено- в відомих статтях тов. Леніна. Для того, щоб запобігти можливих непорозумінь жюрі конкурсу
рахує що росподіль премій є поки що попереднім і тому доручило Вукопспільці перевірити роботу вартих премії товариств на місці. Коли все написане про досягнення зазначних п'яти товариств буде ствержено цим обслідуванням, то товариства не лише одержуть ту грошову премію, яка їм призначена, але вони й надалі в своїй діяльности будуть мати всебічну підтримку з боку Радянських та кооперативних центрів. Досвід конкурсу на краще на Вкраїні сільське споживче товариство дає повну можливість встановити, що в найближчі часи нам необхідно перевести конкурс на краще робітниче споживче товариство. Цей конкурс повинні перевести наші робітничі газети і в першу чергу „Комунист”. Коли взяти на увагу, що вже в конкурсі на сільське товариство все ж таки були зацікавлені досить широкі маси сільських кооперативів, то треба сподіватись, що інтерес до конкурсу на краще робітниче товариство буде ще ширшим та більшим. Цей конкурс треба підготовити - підготовчу кампанію повинні перевести наші газети, певну роботу проведе і кооперація. Робота по найкращому переведенню конкурсу повинна бути всебічною. Ми повинні пам'ятати, що шлях кооперації є один з шляхів до комунізму - тому поширення кооперативної самодіяльности повинно дати значні практичні наслідки в нашій загальній роботі по здійсненню комунізму. Поскільни кооперативний конкурс допомогає поширенню кооперативної самодіяльности, постільки конкурсу треба присвятити яко мога більш уваги. (Вісті). Г. Петровський.
