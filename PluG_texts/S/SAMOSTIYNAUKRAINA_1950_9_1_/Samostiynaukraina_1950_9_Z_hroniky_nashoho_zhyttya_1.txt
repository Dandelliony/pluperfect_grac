 
                          З ХРОНІКИ НАШОГО ЖИТТЯ
НА РІДНИХ ЗЕМЛЯХ
Мученичою смертю на сибірському засланні помер український греко-католицький єпископ-помічник перемиської діецезії Кир Григорій Лакота. Там теж помер о. Микола Грицеляк, канцлер перемиської консисторії, якого большевики вивезли з єп. Дакотою в 1946 р.
За час 6-ти літньої окупації московськими большевиками Буковини там засновано 305 колгоспних і партійних сільських організацій, в яких працює 800 аґіт-колективів і понад 15 тисяч агітаторів.
У Львові відбулася недавно сесія Інституту української літератури ім. Т. Г. Шевченка, в якій взяли участь теж секретар ЦК КП(б)У — І. Д. Назаренко. Сесія займалася справою «віднаціоналізованія» української молоді і прищеплення їй «полум’яного» патріотизму до Москви. На сесії прочитано, м.ін-, доповіді: О. І. Білецького «Світове значення літератур народів СССР», Єґоліна «Ленін і Сталін — творці наукових основ літературознавства», М. К. Гудрія «Завдання боротьби проти буржуазно націоналістичних перекручень історії літератури», Л. М. Новиченка «Українська клясична література в боротьбі проти українського націоналізму і космополітизму».
Партійна газета «Радянська Україна» помістила гостру критику творчости української письменниці Ірини Вільде. Письменниці закидається «спотворення радянської дійсности, опошлювання советських людей».
Український письменник О. Гончар опублікував свої враження з відвідин червоного Китаю в репортажі п. н.: «Китай зблизька», в якому він захоплений тим, що найбільший готель в Шангаї називається «Москва».
Рада міністрів УССР випустила чергову пропаґандивну книжку в справах репатріяпії п. н.: «їх щаслива доля», в якій заманює своєю пропагандою переміщені особи повернутися ДОМІВ.
Львівський Інститут історії України Академії Наук УРСР відбував недавно свою наукову сесію, на якій заслухано ряд доповідей членів академії. Між доповідями були такі: Д. 3. Мануїльського «Ленін і Сталін про завдання вивчення історії радянського суспільства», М. О. Алпатова «Криза сучасної буржуазної філософії», Ф.
П. Шевченка «Історичне значення вікової дружби українського і російського народів», Л. В. Гаркуші «Завдання істориків у боротьбі викорчовування решток українського буржуазного націоналізму.
НА ЕМІГРАЦІЇ
Криза Виконного Органу УНРади ще досі не наладнана. Після зголошення димісії ВО проф. І. Мазепою президент С. М. Лівицький доручив йому поновно місію формування нового ВО, але в своїй праці проф. Мазепа не отримав потрібної більшости голосів УНРади. Теж назначений президентом формувати ВО представник УРДП — І. Багряний, ані представник ОУН — інж. Д. Андрієвський не могли добитись належної більшости. До сьогодні президент Лівицький не назначив кандидата на «премієр-міністра».
Комітет Українців Канади (КУК) на свойому засіданні 28 липня ц. р., у зв’язку з війною в Кореї, рішив вислати свою привітальну телеграму урядові Канади, піддержуючи в ній політику уряду в справі московської агресії на Кореї та візвати українців Канади піддержати уряд в його становищі та своєю працею протиставитись комуністичній інфільтрації в Канаді.
У Філядельфії, ЗДА, почав виходити журнал літератури і мистецтва «Київ». Журнал видає Літературно-Мистецьке Товариство у Філядельфії.
Проф. Пантелеймона Коваліва покликано на катедру української мови в Бруклинському коледжі.
В днях 2 і 3 вересня 1950 р. в Дітройті, ЗДА, відбувся З’їзд Української Гетьманської Організації в ЗДА.
В Міттенвальді, Німеччина, почав виходити, за редакцією М. Колянків-ської український універсальний місячник «Ми і світ».
В Чікаґо, ЗДА, засновано Українське Академічне Об’єднання Національного Солідаризму «Січ».
У Вашингтоні засновано Американсько-Українське Товариство.
Головна Управа Союзу Українських Ветеранів у Німеччині, Українська Національна Гвардія та Головна Управа Українського Вільного Козацтва вислали телеграму до президента Трумена і президента' Корейської республіки, в якій заявляють готовість взяти участь у боротьбі проти московського большевизму під українським національним прапором.
В Мельбурні (Австралія) відбувся в днях 10—12 червня ц. р. перший З’їзд Українців в Австралії. З’їзд покликав до життя український громадський центр на Австралію під назвою «Об’єднання Українців в Австралії». Головою ОУВА обрано Б. Бо-люха.
На фармі «Українське село» біля Нью Йорку, ЗДА, відбулася перша пластова зустріч українських пластунів в ЗДА.
азного націоналізму». Теми і більшість доповідачів, як видно, не багато мають спільного з вивченням історії України.
На Монтреальському університеті (Канада) засновано катедру українознавства, в програму навчання якої входить українська література, культура, граматика та історія української церкви. Викладають: д-р Д. Донцов, д-р Ю. Русов та о. д-р Б. Залєський.
З днем 1 вересня ц. р. у Філядельфії (ЗДА) почне виходити американське видання газети «Українські Вісті», що її видає УРДП в. Н. Ульмі, Німеччина. Для тої ціли в ЗДА засновано Видавничу Спілку «Україна».
При державній бібліотеці Південної Австралії в Аделяйді відкрито Український Відділ Художньої Літератури.
В Нью Йорку (ЗДА), 18 червня засновано нову організацію молоді під назвою «Об’єднання Демократичної Молоді».
В днях 29—ЗО липня ц. р. в Торонті (Канада) відбувся II Краєвий З’їзд Спілки Української Молоді в Канаді.
В днях 1—2 липня ц. р. в Ґрімсі Віч (Канада) відбувся 25-літній Ювілейний З’їзд Союзу Гетьманців Дер-жавників (ГСД). З’їзд обрав головним обозним СГД в Канаді Миколу Стусса і заснував Ідеологічний Інститут ім. Липинського.
В днях 14, 15 і 16 липня ц. р. в Парижі (Франція) відбувся П’ятий Конгрес Об’єднання Українських Робітників у Франції (ОУРФ).
В Нью Йорку (ЗДА) засновано нову політичну партію, що називається Національно Демократична Українська Партія в Злучених Державах Америки. Головою нової партії обрано д-ра К. Паньківського. Партія випустила перший свій інформаційний листок.
В Австралії, в м. Сідней, повстало представництво УВАН, яке очолює проф. С Гаєвський (єп. Сильвестер).
В Мюнхені появився друком Науковий Збірник Українського Вільного Університету — ювілейне видання для відзначення 25-ліття існування УВУ (1921—1946). Праця ця містить збір статтей професорів УВУ.
В Цуфенгавзені (Німеччина) відкрито масову могилу з трупами 150 скитальців, переважно українців, помордованих совєтською репатріаційною місією.
В Мюнхені відбувся пленум Головної Ради СХС (Санітарно-Харитатив-на Служба). У звітах подано, що СХС за останній рік принесла допомогу 2172 хворим особам. Новим головою Головної Ради СХС обрано інж. Хроновята, а головою Управи — проф. д-ра І. Мірчука.
Собор Української Греко-Правос-лавної Церкви в Канаді, що відбувся в днях 19—21 червня ц. р. в Саскатуні, звільнив архиепископа Мстислава (Скрипника) з посту голови цієї церкви в Канаді.
В Нью Йорку відновило свою діяльність давне краєве видавництво «Червона Калина».
Український мовознавець А. Багмет опрацював і здав до друку «Словник синонімів української мови» обсягом ЗО аркушів.
В Лондоні почав виходити новий український бюлетень англійською мовою «Юкрейнієн Нюзлеттер», що його видає Українське Бюро та Українська Інформаційна Служба при співпраці з Союзом Українців у Великий Британії.
Папа Пій XII заіменував українського єпископа з ЗДА Константина * Богачевського Асистентом Папського Трону і Римським графом. Є це дуже високе відзначення, яке з українців одержали пок. митр. Шептицький.

