                     Про одного імператора і його підданих

Мимо того, що Редакція журналу «Нові дні» (Торонто, Канада) в «Слові до читачів» (Ч. 1, лютий 1950) грубим шрифтом доводить до відома читачів двої засади і погляди і в пункті 4. заявляє про свою «безкомкромісову боротьбу з комунізмом, агентурою російського імперіалізму і найжахливішою пошестю людства взагалі» — ми їй, прочитавши вже перше число її журналу, не зовсім в тому віримо. Навпаки, ми набрали переконання, що не безкомпромісова боротьба, але послуги отому імперіалізмові й комунізмові визирають зі сторінок отого журналу. Принайменше таке складається враження, уважно простудіювавши статтю про академіка Трохима Лисенка п. н. «Імператор совєтської агробіології».
Дискутувати і серйозно викривати похибки в поглядах і шкідливість публікування отих мильних поглядів було б непотрібне, коли б не те, що пересічна еміграційна суспільність, мало ознайомлена з річевими основами публікованих справ, дається ловити на вудку пустих запевнень і вірить на слово пересмикувачам фактів і дилетантам. Читаючи згадану і інші статті, не можна оборонитися перед враженням глибокого дилетантства авторів і редакторів публікації,коли вам заявляють про «геніяльність» відкрить Лисенка, тоді коли вони вже давно були відомі де інде, або коли вас запевняють, що «навіть безнадійно хворі можуть очікувати видужання від відмолоджуючого серум академіка Богомольця і професора Бардаха (в понятті редактора «творців епохи», а в понятті правдивої науки шарлатанів і дилетантів та сензаційних демагогів в медицині), коли це кожному відомо, що ані з видужанням безнадійно хворих, ані з серйозною медициною вони нічого спільного не мають. Сам же Богомолець вмер в такому віці, як вмирають всі інші з’їдачі хліба, а він чи не найбільше зужив свого серум довговічности!
І тому в першій мірі треба підчеркнути дилетантство і несерйозність, обраховання на сензаційність в понятті ляїків, що їх допускається редакція журналу. Коли б це йшлося про сензаційність і розголос, напр., в мистецтві або ділянці жіночої косметики, то це можна б було авторам тих помислів пробачити, але ж «Наші дні» стають в позу оборонців і захистників осіб і проблем наскрізь політичних, а там де є політика, там важиться доля суспільности і загалу не в їх радощах і приємностях, але в їх життєвій боротьбі за самі основи існування.
Але ще більше як проти дилетантства, треба висупати проти наївного і шкідливого приписування налички патріотизму там, де її зовсім немає і тим особам, що цілком їм вона чужа. Такий дешевий патріотизм, не обоснований ніякими річевими данними, приносить нам лише шкоду, а вона постільки більша, поскільки більше відноситься до осіб заангажованих в службі ворожому існуючому в Україні режимові. Такої похибки допускаються саме «Наші Дні», коли кажуть, що академік Т. Лисенко — «з крови і кости українець», «його люблять і поважають в народі», «вміє жити для тієї України й творити там, де це взагалі неможливо», «творить на майбутній добробут і славу України» і т. д. Бо це замало, що академік Т. Лисенко — «з крови і кости українець». Українцями «з крови і кости» є і Тимошенко, і Кравченко, і Малік, і Мануїльський, і Корнійчук, і Назаренко, але всі вони, так само як і Т. Лисенко, є вірними слугами і рабами Сталіна та його ВКП(б).
Чому вважаємо академіка Трохима Лисенка слугою і лакеєм Сталіна і московського імперіялізму? Москва не декорує і не нагороджує ніяких вірних синів, крім вірних собі. Це повинна редакція «Нових Днів» знати. Ми не знаємо ні одного випадку, щоб Москва нагородила орденами і почестями когось за вірну службу не Москві і її плянам, але власному його народові. Самі «Наші Дні» пишуть, що «ніхто не тільки з українців, але й живих тепер російських вчених, не має стільки уваги й поваги, відзнак і нагород «от партії і правітельства», як має їх син незламного українського народу, академік Трохим Лисенко». Коли від дійсно «от партії і правітельства» тішиться такою великою повагою, то можна це вияснити в подвійний спосіб: або 1) академік Лисенко є вірним слугою отої «партії і правітельства», які, як нам добре відомо, є московськими по дусі й походженні, або 2) «партія і праві-тельство» СССР не є так злі, як ми про це чуємо і самі говоримо, коли вони шанують, нагороджують і відзначують українських добрих синів ще й за службу не Москві, але українському народові й Україні. Значить, те все, що ми писали про імперіялізм, націоналізм, шовінізм, нетерпимість, понижування і переслідування з боку Москви всього що є українське — було неправдою, бо, ось дивіться, мовляв, як партія й правительство шанує, нагороджує і відзначує академіка Т. Лисенка, а він же «живе і творить на майбутній добробут і славу України». Значить, приходіть і ви всі, що хочете творити на майбітній добробут і славу України, а партія і правительство не тільки вам в тому не перешкаджатиме, але вас ще й пошанує, нагородить і відзначить та поручить совєтському народові любити.
Тенденційність такої пропаганди в користь «партії і правительства», яке на думці має редакція «Наших Днів», є очевидна і ми думаємо, що блище будемо до правди, коли в оцінці ролі Т. Лисенка ми дамо рацію евентуальності першій. Вірити в те, що твердить і пише редактор отого, з дозволу сказати, українського еміграційного журнальчика — це направду заперечувати в практиці все те, що дотепер було говорене про насильство, експлуатацію, національний гніт і рабство у відношенні Москви до України. Ми думаємо, що
насправді академік Т. Лисенко своєю «науковою» роботою, а ще більше своїми політичними виступами більше служить Москві і її володарям, як Україні, її майбутньому добробутові та славі, дарма, що він «при кожній згадці про Одесу стає замріяний і ніби зажурений» («Н. Д.», стор. 11). Але це тільки ніби, бо в дійсності його «забота» належить «партії і правітельству» та державі, якою вони кермують, а вона всій Україні, її добробутові і славі неправду і наскрізь ворожі. Може нам редакція «Наших Днів» повірити на слово, що теперішня «партія і правительство», яке шанує і нагороджує Лисенка, є направду Україні вороже. Інакше, чому б тоді «Наші Дні» виходили в Канаді, в Торонті, а не в Україні, припустім в рідній Лисенкові Одесі.
Щоб нам не закинути легко, що наша оцінка академіка Т. Лисенка занадто суб’єктивна та підбарвлена націоналізмом, ми послухаємо, що про нього думають інші, чужинці, і то «колеги» по його фаху, отже біологи.
Професор Джулієн Гакслі (Julian Huxley), видатний англійський біолог, який був у Москві 1945 р. на наукових урочистостях і в тому часі був приятелем та симпатином СССР і комунізму, в англійському науковому журналі “Nature” подає свої вражіння і думки не тільки про совєтську науку («наука в СССР вже давно не уважається предметом міжнароднього змагання свобідних її працівників, яких першим завданням і ціллю є відкривати нові правди і нові факти, але вона є там підпорядкована партикулярній ідеології і призначена лише забезпечувати практичні висновки в інтересі тої партикулярної державної системи ... Нова державно-політична ортодоксія є . .. ворожа свобідному духові науки. Тепер в СССР обов’язує наукова лінія партії і ті, що від неї відходять, чинять це на свою загладу»), але і про її «корифея» — академіка Трохима Лисенка. Він подає, як Лисенко, «науковий анальфабет» (scientifically illiterate), плянтатор, був коронований на абсолютного керманича совєтської біології, усуваючи і понижуючи всіх своїх опонентів. В розмові з ним Гакслі ствердив, що Лисенко і його послідовники по просту не говорять тою самою мовою, що люди науки західнього світа. Він вважає його більше політиком, як науковцем, а совєтські науковці вже давно не мають свободи досліджувати правду; їх завданням є досліджувати «правду», яка подобаться комуністичній гієрархії. Сам Лисенко сказав в розмові до Гакслі: «Якщо ви хочете осягнути партикулярний успіх, ви його осягнете».
Отже «геніяльність» і імператорство науки Т. Лисенка набирає зовсім іншого вигляду, ніж це намагаються нам представити «Наші Дні». Показується, що в оцінці західноєвропейського науковця Лисенко це науковий дилетант, більше політик (згл. політичний грач і амбітник), чим людина науки, карієрист (що здобуває залюбки партикулярний успіх) і прислужник не правдивій науці, але оподобанням партії, і вірний виконавець партійної генеральної лінії на фронті боротьби з західно-європейським духом в совєтській науці, з ідеалізмом в науковому світогляді, виконавець волі партії і правительства у видобуванні останніх соків з України для розбудови господарського потенціялу СССР.
Ще більше про академіка Т. Лисенка ми довідуємося зі совєтської преси, з московської «Правди» та «Ізвєстій» з літа 1948 р., в яких подається обширний звіт з організованого Т. Лисенком Всесоюзного з’їзду біологів в Москві. На тому з’їзді Т. Лисенко з доручення партії і правительства виступив з критикою теорії в біології західних вчених Вайсманна, Морґана і Менделя, називаючи їх «буржуазними», «капіталістичними», «ідеалістичними», «ненауковими», та протиставляючи їм свою «наукову» теорію, оперту на теорії російського (якже би могло бути інакше!) дослідника Мічуріна. Доклад свій він виголосив в тоні, що наслідував тон промови Жданова, коли він громив совєтських письменників за їх космополітизм та плазування перед буржуазним Заходом. На з’їзді Лисенко мав багато противників і опонентів, більшість присутніх біологів, професорів і дослідників висказалася в дискусії за теорію Вайсманна-Морґана, виказуючи фактами і науковими аргументами неоправданість теорії Мічуріна-Лисенка. Бій був завзятий. Науковці, що не хотіли віддати науки під політруцтво партії та дилетантів, уживали всіх засобів і арґументів, щоби поконати Лисенка, не зважаючи на його соковиту лайку та охрещування їх «прихвостнями капіталізму», «буржуазними недобитками в науці», приклонниками «ідеалістичного мрякобісся» і т. д. Лисенко був в дискусії поконаний і тоді він ужив найважчого арґументу: він заявив, що його теорію розглядала партія, знайшла її правильною і схвалила, як обов’язуючу в науці біології в СССР. Супроти такого «наукового» арґументу присутні дискутанти здалися, вони почали один по одному висовуватися зі своїх позицій, а деякі таки на місці заявляли своє каяття, визнаючи свої помилки і порядком «критики та самокритики» поворот до «правильної» лінії партії в науці. З’їзд схвалив резолюцію запропоновану Т. Лисенком (очевидно одноголосно і під бурхливі оплески усіх присутніх) та засудив в ній теорію Вайсманна-Морґана, як ворожу марксизмові, вченню партії Леніна-Сталіна, як «ненаукову» і «буржуазну» та доручив прийняти теорію Мічуріна-Лисенка як одиноко правильну і обов’язуючу в совєтській науці. Так Лисенко при помочі партії став «імператором» совєтської не тільки агробіології, але й біології в загальному, імператором з наказу і доручення Сталіна і його партії, імператором, якого власть спирається на власті партії і НКВД, а не на силі правди і наукових доказів.
Що позиції Т. Лисенка в науці дуже хиткі і його «імператорська» власть зумовлена не геніяльністю його «наукових відкрить» чи далекосяглістю їх значення, свідчить опінія, яку про нього і про його вчення мають європейські вчені. Для приміру зацитуємо голос другого провідного англійського біолога і здецидованого приклонника комунізму, проф. Гальдана (J- В. S. Haldane), який він висловив в науковому англійському журналі:
“Modem Quarterly”. Цитуємо голос проф. Гальдана тому, що Гальдан є комуністом і марксистом, а журнал “Modern Quarterly” стоїть теж на марксистській плятформі, поглядам отже Гальдана не можна закинути суб’єктивізм, односторонність чи упередження до Т. Лисенка чи до його теорії, а радше навпаки, як марксист і комуніст Гальдан є схильний боронити й ідеалізувати Лисенка і його погляди, якщо вони не будуть разячо суперечні з науковими фактами і методами.
Проф. Гальдан стверджує: «Поки я не читав Лисенкової промови (мається на думці промову Лисенка на згаданому з’їзді совєтських біологів в Москві — прим. Ред.), я не признавав ідеалістичного характеру тлумачення дослідів Менделя. Лисенко відчинив мої погляди на нове удосконалення правди: те, що ми упадковуємо, є не форма характеру, але здібність реагувати на умовини зовнішнього життя і розвою в такий спосіб, що при частинних зовнішних впливах розвиваються частинні прикмети». «Гени не виказують ані повної стабільности, ані повної здібности до еволюції, бо коли б гени були до послуг у кожних умовинах, не була б можлива ніяка спадщинність». Щоб ще більше наглядно переконати Лисенка і його послідовників, Гальдан уживає такого приміру як арґументу: «Ми не перестаємо вірити в атом, тому що його можна розложити. Ані ми не потребуємо переставати вірити в гени, тому що їх можна зміняти».
«Колиб оця дискусія, — пише далі Гальдан, — була більш академічна, я міг би оставатись з боку, в позиції, яку зайняло багато інших. Але я переконаний, що зроблено (Лисенком і його послідовниками — прим. Ред.), неоправданий напад на мою професію, і одна з найважчих наук, які я набував як марксист, є обов’язок помагати і боронити моїх колег не є непомильними, але напевно не поділяємо багато думок, які висказав Лисенко про нас».
Щоби більше зрозуміти предмет спору і причини атаки Лисенка і большевицької партії на західньо-европейську науку, коротко спинимось на розгляді предмету. В біології є загально прийнятий погляд (теорія), сформований західними біологами Вайсманном (німець), Морґаном (англієц), і Менделем (чех), що всі живі істоти, в тому й людина, в свойому характері та індивідуальних особливостях мають два роди прикмет: спадкові й набуті. Спадкові прикмети — це ті всі прикмети, що їх успадковується від своїх батьків, у формі домінуючій (як явні, - висловлені прикмети), або рецесивній (як укриті, невидні прикмети). Прикмети спадкові переносяться від родичів на потомство (в спосіб просліджений і з’ясований т. зв. закони Менделя) через гени, себто найменші частинки розродчої плязми, в яких є завязки будучих прикмет, або іди. Теорію генів і поділу плязми живої на соматичну (тілесну) і розродчу поставили Вайсман і Морґан. Вони твердили, що усі набуті прикмети зв’язані з плязмою соматичною, усі прикмети спадкові — з плязмою розродчою. Вплив зовнішнього світу (клімат, віджива, змучення, затроєння, виховання і т. д.) діє тільки на плязму соматичну, плязма
розродча остае незмінною. Іншими словами, успадковується тільки те, що ми маємо від своїх батьків, (у формі явній, чи укритій); все те, що ми набуваємо протягом нашого життя, як вплив оточення і умовин життя, як вислід розвою зумовленого діяння зовнішного світу, не спадкується.
Проти тої теорії виступали і раніше інші біологи, доводячи експериментами і теоріями, що можна добитись спадкування набутих прикмет, але сучасна наука ще не могла признати їм цілковитої рації. Одним із великих оборонців антивайсманівсько-морґанівської теорії був російський вчений проф.Мічурін. Вони доказували, що і набуті прикмети можуть успадковуваться і переноситися на потомство і що супроти того не існує поділу на розродчу і соматичну плязму. В дальшому вони виводили з того практичний висновок, що життя і форму живих сотворінь можна формувати згідно з волею людини, чому заперечувала теорія Вайсманна-Морґана, вважаючи, що форми живих створінь в основному є предестиновані т. зв. генотипом, себто сумою спадкових прикмет, а вони є незмінні. Ніякі впливи життя не можуть того зробити, щоби з людини виховати рибу, або навпаки. Певні основні прикмети живої істоти є залежні в її спадковому багацтві генів, які переходять з батьків на дітей і кажуть людині родити людину, баранові баранів, капусті капусту, а ослам ослів.
Таке становище противилось теорії марксизму, згідно якої «побут визначає свідомість», отже умовини життя формують форми і.зміст життя, і не природа панує над людиною, але людина над природою. Виходячи з таких декляративних і догматичних своїх заложень, партія большевиків захотіла наукові здобутки пристосувати до вимог своєї доктрини, знайти в них потвердження своєї правильности і слушности, а тому і доручила науковцям — біологам шукати за фактами. Знайти ці факти, очевидно, їм не вдалося, бо їх взагалі знайти є немислимим, і тому багато совєтських біологів залишились на позиціях вайсманізму, вважаючи, що їх науково підважити не дасться. Але партія була неуступчива. Крім вимог догматичних в неї грали ролю ще дух і вияв московського шовінізму. Вайсман і Морґан — не москалі, а як же можливо, щоби важніші наукові відкриття були доконані немоскалями. Коли за інструкціями партії радіо винайшов москаль, друк — москаль, розбив атом — москаль, електричні явища відкрив — москаль, то як же може панувати теорія в біології, якої творцем не був би москаль. Треба було конечно добитись визнання теорії москаля Мічуріна за обов’язуючу і правильну, мовляв, і в біології передує «російський геній». Перевести в діло цей плян поручили академікові Т. Лисенкові, і він це виконав блискуче. Його назначено президентом Всесоюзної академії сільсько-господарських наук в Москві, дали до диспозиції гроші і обстановку і він здобував факти.
Які ж це факти, що їх «Наші Дні» вважають достаточними, щоби академіка Т. Лисенка вважати «імператором агробіології». Лисенкові вдалося вигодувати нові гатунки рослин, незнані досі в
СССР і закріпити їх потім в спадковому процесі. Ентузіязмуючись тим, «Наші Дні» в своїй іґноранції забувають додати, що це вдалось зробити; Лисенкові не першому. Це було відоме і перед ним. не тільки в СССР, але і в західному світі, але з того нікому і не прийшло на думку виводити висновки, що теорія Вайсманна-Морґана неправильна. Редакторам «Наших Днів», мабуть, не відомо, що існує явище т. зв. мутації, коли зявляються нові Гатунки і вони закріплюються в розроді. Чи це явище заперечує теорію генів і ідів? Зрештою, коли «геніяльні» відкриття Лисенка поперті наукою, чому він кличе на поміч партію, щоби науковці визнали його погляди за правильні. Правдива наука не потребує НКВД.
Як же тепер виглядають «заслуги» Лисенка перед українським народом, майбутнім добробутом і славою України, що їх так реклямують «Наші Дні»? Про славу, яку Гисенйо принесе Україні, говорити вже не треба, коли згадати опінію про нього його європейських колег. Гадаємо, що ніякій “scientifically illiterate” слави свойому народові не приніс і не принесе. Аґент партії і правительства в науці, держиморда в питаннях біології — не може принести слави Україні. Це Геростатова слава. Нас лише дивує, що «Наші Дні» промовчують заслуги таких корифеїв української науки, як М. Грушевський, С. Рудницький, А. Кримський, граф Потоцький (в музейництві), а пропагує дилетанта і політрука Лисенка. Про заслуги його для «майбутнього добробуту і слави України» «Нові Дні» наводять такі факти: Лисенко замінив колись тирсою і ковилею хвилюючі степи в золотисті лани пшениці, ячменю і картоплі і результат з того такий, що «населення має картоплю (або і не має! — прим. Ред.), держава має міліони карбованців економії на транспорті і розподілі, а Лисенко подяку і повагу від населення, і ордени і нагороди від держави. Крім того заздрість від декого з нечесних своїх колег . ..» («Н. Д.», стор. 10; — цікаво, хто на думку «Наших Днів» є тим нечесним колегою, певне ті, що боронили правдивої науки перед замахом на її свободу з боку партії. Прим. Ред.). Далі, Лисенко скорочує і прискорює процес достигання збіжжя, наслідком чого хліб уникає згубної сили суховіїв. «Цей винахід — пишуть «Наші Дні» — має особливе значення для півночі (отже знову для Москви, а не для України — де на недостигле збіжжя вдаря мороз, або й сніг падає). Знову наш вчений має честь і славу-від народу (розуміється — совєтського!) і відповідні нагороди від держави (розуміється московської!)». Далі «Наші Дні» захоплюються тим, що Лисенко «подарував Україні бавовну». (Похибка редактора і ухил від генеральної лінії тут очевидні і явні — не Лисенко подарував Україні бавовну, а Сталін, бо що може мати та ще й дарувати в СССР приватна людина, коли все державне і всім розпоряджає «мудра, воля Сталіна). Але редактори «Наших Днів» забувають подати, скільки через те скористала Україна, скільки в Україні від того збільшилося штанів і сорочок, бо нам здається, що Україна справді плекає бавовну, але не для себе, а для Москви. Лисенкові вдалося «виростити міліони гектарів лісу в степу», заявляють дальше
«Наші Дні», та ще й скаржаться, що Лисенків плян єхидно перебрав диктатор Сталін («на таке єхидство здібні тільки вожді!») і назвав його своїм іменем. Лисенко збільшив вагу зерна в одному колоскові і помагає теж Сталінові відкрити «геніяльний, нечуваний і небачений в історії, сталінський плян збільшення врожайности соціялістичних ланів. Як бачимо симбіоза Лисенка зі Сталіном — ідеальна. Лисенко видумує Сталінові «геніяльні» пляни, вирощує йому міліони гектарів лісів, збільшує врожайність соціалістичних піль, допомагає його державі заощаджувати міліони карбованців, а Сталін дає Лисенкові ордени і нагороди, іменує його президентом Всесоюзної академії сільсько-господарських Наук ім. Леніна в Москві, а «Наші Дні» захоплюються, як гарно Лисенко працює для України, її добробуту і слави.
Крім самої «переконливости» арґументації в згаданій статті «Наших Днів» вдаряє ще й тон та дух, в якому стаття написана. Треба пригадати собі гордість, яка визирає з рядків, де згадується про країну, яка «займає значно більше, як одну шосту частину земної кулі», радість з факту, що Лисенко придбав державі міліони карбованців, яким довірям обдаровує його партія і уряд (добра партія і добрий уряд!), як з досвіду Лисенка користають Закавказзя, Передкавказ, Надволжа, Казакстан і вся Середня Азія (дійсно в редактора «Наших Днів» патріотизм всесоюзний, широкий, як «широка страна моя родная», — куди йому до обмеженого націоналістичного «в своїй хаті — своя правда, і сила, і воля»), як Лисенко допомагає Сталінові виростити міліони гектарів лісу» і т. д. і т. д. Попросту не можна оборонитися перед враженням ґльорифікації і апотеози льояльної, собачої і вірної служби «партії і правітельству», яке викликує стаття.
Що хотіли редактори «Наших Днів» отою статтею сказати? Нам не відомо, що вони хотіли сказати, але нам ясне, що вони сказали. Вони сказали:
1)	Вірна служба партії і правительству все принесе ордени, увагу, пошану і нагороду отої «партії і правітельства»;
2)	Не «ненаукові», «буржуазні», «ідеалістичні» теорії Вайсманна-Морґана і інших прислужників капіталізму, але теорія Мічуріна-Лисенка,
схвалена ЦК ВКП(б) і ласкаво віддана до вжитку світової науки є єдино правильна;
3)	Не треба осуджувати лакеїв партії і правительства, совєтських орденоносців, бо ще треба почекати з негативними висновками їх праці і дати їм можливість . . . дальше працювати для отої партії і правительства, дарма що вони ворожі;
4)	В СССР є можливість працювати українцям для свого народу і його слави, примір для того становить Лисенко, а тільки не всі українці вчені хочуть з тої можливости користати. Коли вони того не роблять, то вина не партії і правительства, а їх самих. Вони повинні собі брати примір з Лисенка, а тоді напевно і вони діб’ються орденів і нагород;
5)	Неправда, що в СССР партія і правительство нищать наукових працівників, які працюють для свого народу, бо от Лисенко працює для свого народу, а його партія не тільки не нищить, але ще й нагороджує і декорує.
«Наші Дні» замовчали і невірно поінформували читача про спілку Лисенка зі Сталіним і ЦК партії для розгрому вільної науки та заведення в ній диктатури і політруцтва партії.
І тому ми думаємо: Лисенко не є ніяким представником науки, але представником партії і правительства в науці, не для її розвою, але для її унапрямлювання для потреб і вимог партії. Його роля — це роля агента і манекіна в руках партії, наставлена на те, щоби розбити вільну науку, побудовану на справжній свободі і незалежності науки, це роля держиморди і політрука для науковців в ділянці біології. Лисенко ніякий український патріот, а тип сучасного совєтського патріота, противник визвольної боротьби українського народу, його свобідної і ідеалістичної науки і філософії, знаряддя експлуатації родючої для матеріяльного збагамосковсько - большевицької суверенним імператором в (Думаємо, що по такій на-
української землі чення совєтської держави. Ніяким агробіології він не є. шій оцінці Лисенка, його карієра піде ще більше вгору). Він в найвищому випадку є імператором лакеїв, підніжків і прислужників імперіялістич-ної і грабіжницької політики Москви в Україні, а їх він має багато. В Краю і на еміграції. Деякі з них навіть заходять до редакції «Наших Днів».

