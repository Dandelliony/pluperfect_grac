ХРОНІКА УКРАЇНСЬКОГО ЖИТТЯ
В ЕВРОПІ
З нагоди відкриття першої сесії УНРади, на основі її постанови з дня 2 грудня 1948 р., видано серію поштових марок, призначену на оплату українських поштових зносин. Марки мистецько оформлені мистцями Гніздовським і Буцманюком та напевно викличуть заінтересування серед українських та чужинних філателістів.
Білефельд. Архиепископ з Кентебери, голова Англіканської Церкви відвідав бритійську зону Німеччини, де в таборі Білефельд мав зустріч з митрополитом Полікарпом, головою УАПЦ. Це перша офіційна зустріч найвищого гієрарха Англіканської Церкви, взявши під увагу послідовне ігнорування УАПЦ Англіканською Церквою, яка натомість піддержувала дружні взаємини із російською прав. Церквою.
Мюнхен. В Мюнхені закінчився з успіхом конкурс влаштований Товариством Українських Політв’язнів (ТУПВ) на найкращу працю про мартирологію українського народу. На конкурс надійшло 53 праці, Оціночне жюрі признало першу нагороду за працю М. Млако-вого і Н. Матвієнкової “За Що?”. Другу премію одержали “Спогади Ярошенка” і “Життя і Люди” Марка та “Совєтські Арештанти” К. Перуса.
Відень. Дня 18 листопада 1948 р. помер у Відні отаман УГА Ярослав Біберович, бувший дипломатичний представник ЗУНР в Будапешті, а відтак посол ЗУНР в Німеччині.
Париж. Як відомо, славнозвісний процес В. Кравченка, що був відлежений, має початися 24 січня б. р. Кравченко позиває комуністичну газету “Летр Франсез” за наклепи. Процесом цим є зацікавлене ціле українське громадянство, яке своїми свідченнями і даними поможе Кравченкові доказати усі ті обвинувачення, які він видвигає проти СССР.
Париж. Українські організації у Франції після відповідної підготовки створили Український Центральний Громадський Комітет у Франції (УЦГКФ), до якого увійшли такі організації: 1. Об’єднання Українських Робітників у Франції; 2. Союз Українок у Франції; 3.
Союз Українців у Франції; 4. Українське Академічне Допомогове Товариство; 5. Українське Військове Товариство; 6. Українська Громада у Франції; 7. Український Народний Союз У Франції; та 8. Українська Служ ба Суспільної Опіки у Франції. Вибрано екзекутиву Комітету, в склад якої увійшли: голова — Симон Созонтів; заст. голови — Іван Попович; секретар — Любомир Гузар; касієр — Ірина Книш. Створено теж цілий ряд референтур.
Рим. 21 листопада м. р. відбулися сходини Української Громади в Італії на яких д-р В. Федорончук виголосив доповідь про УНРаду і Викопний Орган. Присутні члени Української Громади рішили вислати привіти із запевненням підпорядкування, підтримки і повної відданости УНРаді і Виконному Органові як верховним репрезентантам української визвольної справи.
Мадрид. Українське Студентське Товариство “Обнова” в Мадріді повідомляє, що хор цього товариства виступав з концертом в еспанськім радіо. Концерт передавала на коротких хвилях висильня “Радіо Еспанія” в днях 6 і 22 січня 1949 р.
В АМЕРИЦІ
Ню - Йорк. б січня б. р. старанням Українського Народного Союзу, появилася в видавництві “Философікал Лейбрері” но ва книжка в англійській мові з вибраними поемами І. Франка, в перекладі покійного Персивала Конді під редакцією Кларенса А. Менінґа.
В КАНАДІ
Винипег. Заходами тутешньої філії УНО і братніх організацій УСГ, МУН, ОУК, відбувся 6 січня ц. р. спільний Свят - Вечір, в якому взяли участь б. 400 осіб, в більшості новоприбулих українців.
Винипег. Дня 9 січня ц. р. відбувся в залі Плейгавзу великий концерт українських колядок і щедрівок, під проводом пані Тетяни Кошиць, зорганізований місцевим відділом МУН.
Концерт перейшов з повним успіхом при переповненій залі, в якій за підрахунком було біля 1700 осіб.