НЕ ДІЖДЕТЕ КАТИ, МЕНЕ ЖИВОЮ ВЗЯТИ!
(Продовження)
В літі 1940 року ОУН виправила була групу 15 людей, щоб викопали в лісі коло Чорторийська підземні криївки для підпольників, що мусіли ховатись перед большевиками. Люди пішли туди. Степовий мав туди ж поїхати з Любою роверами, випередити хлопців і підготувати для них все потрібне та повідомити про роботу місцевих організованих людей. По дорозі мав він ще стрічу зі зв’язковим, від якого мав дістати інструкції для дальшої роботи. Сталось так, що зв’язковий не прийшов, бо мав по дорозі якусь пригоду з енкаведистами. Тому Степовий також спізнився. В міжчасі люди вже були в лісі. Випадок хотів так, що всю групу застукали в лісі енкаведисти. Люди порозбігались, хто куди міг і енкаведисти нікого не схопили, їх була більша група, вони кинулись по лісі шукати за підпольниками.
Дорога Степового вела через цей ліс. Під'їхав він з Любою до ліса. Степовий не знав, що в лісі зачаїлись енкаведисти. В обох роверах. в керівницях напхано інструкції; а під сідлами також повно, організаційної літератури. Ледве сідло трималось ровера.
Їдуть вони і говорять, аж тут нагло з-за корчів вискакують  два енкаведисти, один старшина і один боєць. Спинили обоїх і почали розпитувати, хто вони, звідки, куди їдуть, пощо їдуть, кого знають в: селі, чи мають документи і т. п.        
Люба почервоніла в незвичайній для неї ситуації, а Степовий взявся рятувати ситуацію. Розказав енкавидистам, що він учетиль що їде до інспектора Басіка в районі Колкй, бо той повідомив його, що має для нього
місце праці. Показав підроблений сільський документ на фальшиве прізвіще. Люба мовчала і свій документ показала. Енкаведисти і до неї з запитами звернулися, але Степовий зразу їх перебив і сказав, що ото вона учениця, їде до батьків із школи, по дорозі стрінулись і разом їдуть, бо в двійку веселіше в такій пущі і безпечніше.
В першому моменті, як лише вискочили з лісу енкаведисти Люба рішилась була тікати, але в тому моменті трошки дальше на дорозі вийшло з лісу ще щось з 5 енкаведистів. Вона побачила безвихідність ситуації, спинилась, передумуючи, що і як говорити. Степовий її виручив і повів балачку так, як сам Хотів.
Енкаведисти стали приглядатись до ровера Степового. Це була якась загранична не-польська марка. Вони оглядали машину, загля дали всюди, навіть на сідло натискали. Люба знаючи, що під сідлом література, побоювалась, щоб . сідло не зняли і не відкрили літературу. Сталось якось так, що нічого не відкрили. Енкаведисти їх пустили.
— Що Люба, серце було в пятах? — жартуючи спитав Степовий.
— Я ще трусом не була в житті — відповіла Люба, червоніючи і при тому щиро невинно усміхнулась, як лише може сміятись людина щира й отверта.
— А що ж би ти зробила, якби енкаведисти найшли в нас літературу? — спитав Степовий. Ти ж бачила, що вони щось підозріло гляділи на мою машину і навіть сідло пробували. От були б трошки ліпше потиснули, сідло було б зіскочило з свого місця і тоді пиши пропало.
— Мене б живою не взяли! — сказала Люба. Я б їх загризла зубами, подряпала б І вони б мене мусіли тут на місці вбити продовжувала Люба.
Степовий поглянув на її завзяті очі і грізний вигляд лиця та уста з усмішкою, що її навіть в часі гніву не покидала всміхнувся сам і дальше пішли мовчки аж до місця призначення.
З людей, що їх застали енкаведисти в лісі, нікого не вхопили. І криївки в лісі вже не копали, бо в міжчаСі було наказано всіх людей, яким грозила смерть &ід большевиків і яким важко було переховуватись, перекинути на українські землі поза советською границею.
Большевики дальше слідкували за Любою. Вони дійшли таки до переконання, що Люба тісно пов’язана з українським підпіллям, що вона націоналістка.
Лихо не спало.
В районі Колки працював шкільним інспектором Басік. Це був старший чоловік, українець з походження, але по переконанню росіянин, або по нашому русотяп. Жив він у Колках, а родина його дружини жила й Медвежому Селі коло Чорторийська. Він частенько заходив туди. Він був колись у царській російській армії капітаном. В українській армії він не був, хоч до українців признавася. Мав він і приятелів і ворогів, але правдивих його задумів ніхто не знав.
Як прийшли большевики, вони зразу від найшли Басіка і зробили його шкільним районовим інспектором. Це був знак, що Басік не зовсім певний чоловік, але з другого боку, це міг бути і випадок, що його поставили на той пост, коли не було інших людей.
Якимсь чином Басік включився був у круг людей, що були членами ОУН, чи з нею співпрацювали. Були члени, які йому довіряли, бо ж не було підстави до повного недовіря. З ним бачився кілька разів і Степовий і інтуїтивно відчув, що з цією Людиною не все в порядку. Але зв’язку з ним не переривав. Часто виправляв до нього на зв’язок Любу. Басік не знав ні правдивого прізвища ні села, звідки походили і Степовий і Люба. --- вимагали засади конспірації і збереження життя в підпіллю. Порозуміння йшло за кличками і про організаційні справи можна було говорити тільки з  тим, хто знай кличку. Клички часто мінялись.
Раз несподівано Степовий зайшов до Басіка. В його мешканні були енкаведисти. Відвороту не було. Басік побачив Степового, настрашився, вибіг з хати, але енкаведисти вже побачили Степового.
Степовий моментально зорієнтувався в ситуації і кількома словами сказав Басікові по дорозі з подвіря до Хати:
“Ти представ мене як старого друга, з яким ти був на перевишкільних учительський курсах в місті Луцьку. А я буду казати, що оце по дорозі вступив до тебе, щоб старого друга відвідати та довідатись, чи нема в тебе праці для вчителя”.
Так і зробили. Басік завів Степового до хати і зразу представив всім, як свойого старого друга, учителя, товариша з курсів з Луцька.
В хаті були один енкаведист в уніформі, що сидів коло стола, дальше тайний співробітник НКВД місцевий жид в цивільному одязі та бухгалтер районової управи, що походив десь з Московії. Вони були трешки, на підпитку і не поінтересувались ближче Степовим. Він посидів якої пів годинки, випив з ним кілька чарок і пішов дальше.
Його підозріння до Басіка дістало реаль ні підстави. Таких гостей у себе в хаті не міг мати несполегливий для большевиків чоловік. З обережности зв’язків з ним не порвано, але поставлено його під нагляд членів ОУН.
При черговій стрічі Степовий спитав Басіка:
“Яким чином ти братаєшся з такими людьми?”
“І з чортами добре мати зв’язок” — відповів Басік. “Хто знає, де кому доведеться по смерти бути, чи в пеклі, чи в небі”.
Сказано було багато, хоч коротко. Басік грав на два боки, сидів на двох стільцях.
Степовий більше з ним не стрічався. Він остеріг перед Басіком свойого безпосереднього начальника, відомого під прибраним прізвищем Норчак.
Басік втратив зв’язки до організації. Він:. пробував на всі лади нав’язати нові зв’язки, але без успіху. Басік знав деяких місцевих членів ОУН, але то були рядові члени, виконавці наказів. Басік хотів знати вищих керівників і --- добивався. То ще дальше підсилило докази до того, що він непевний чоловік.
Раз випадково Басік зайшов був до однієї сільської хати. Застав господаря дома. Побалакав з ним і доглянув на стіні невеличку фотографію якоїсь гарненької дівчинки. Підійшов ближче і, на диво, побачив, що це та дівчина, яка приїздила до нього, як зв’язкова ОУН від Степового. Він спитав господаря, що це за дівчина. Господар, не передчуваючи нічого злого сказав, що це його сестра. Басік тим вдоволився. Він уже довідався прізвище Люби. Господар хати — де був брат Люби. Ім’я його Арсен.
За кілька днів Басік зайшов був другий раз до хати Арсена Бахова. Застав дома. лише маленьку його Дочку. Розговорився з дитиною і та сказала йому, хто до них заходить. Між іншим згадала й Олексу Чесюка з Жидичина. Розказала і про Любу більше та що вона часто буває в Жидичині. То було те, що ще бракувало Басікові. Він знав дійсне прізвище і Степового і Люби.


При кінці вересня місяця Любу заарештувало НКВД. Тримали її довший час у тюр мах і допитували. Вони вже знали точно, що Люба має зв’язок з націоналістами. Вони знали, що Люба знає тайні криївки націоналістів. їм було відомо, що провідник Луч-чини був перекинений на працю до Чорторийщини, що його прибране прізвище було Степовий і що він мав зв’язок з Любою.
Большевики знали більше. Вони знали, що в хаті батька Люби мають незадовго відбутись, або вже навіть відбулися тайні сходини керівних Людей ОУН і зокрема знали про те, що в Суховолі мають відбутись сходини чотирьох керівників ОУН.
Вони домагалися від Люби підтвердження тих відомостей. Люба заперечувала свою участь в організації і вдавала, що нічого не знає про якісь сходини, криївки і т. п.
Її дуже мучили в НКВД. З початку приговорювали:
“Ти молода і гарна” — говорили вони. “Тобі всміхається гарне життя. Як скажеш нам усе, то будеш жити, а коли ні, то будеш в тюрмі доти сидіти, аж зігниєш. Яка тобі з того користь? Ми не вороги українців, ми народові добра бажаємо, ми лише винищуємо ворогів народу. Ми тих людей, за яких тебе розпитуємо, не хочемо знищити. Ми лише хочемо їх навести на правдивий шлях, щоб вони краще служили народові” — продовжували вони.
Багато дечого вони балакали, як розказувала Люба, але успіхів не мали: Люба не піддавалась і найбільш рафінованим тортурам вправлених енкаведистів.
Після того стали Любу лякати. Страшили її смертю. Навіть розстріли їй влаштовували.
Казали їй приготовитись до смерти. Ставили лицем до стіни. Цокали замки рушниць, в пістолі вкладали набої, примірювались і стріляли. Люба була вишколена із зброєю і знала її, непогано. Робили це все два енкаведисти, старшина і боєць.
Вона думала, що дійсно її розстріляють. Рада була, що не мучать фізично. Жаль їй було вмирати. В таких випадках, життя все стає таким гарним. Вона чекала смерти від кулі. Півпритомна стояла під стіною, але по стрілах не відчувала болю, не падала.
Чула голоси енкаведистів. Старшина кричав на бійця, що той не вміє стріляти, що жаліє гарненьку Любу, може в неї за-любився і т. п.
Після екзекуції наново брали її на допит. Старшина казав, що добре сталось, що вона ще жива, може всежтаки вона зрозуміє своє безвихідне положення і скаже те, що треба. І допитували дальше.
Не давали Любі їсти, тримали її в темному льоху зі щурами й у воді, підсилали до неї молодих гарних з виду енкаведистів, які обіцяли навіть свататись, вдавали залюблених, але і ті методи не дали висліду.
її переслухували при рефлекторах цілими годинами, мучили нестерпно, довжезні допили робили, заставляли стояти на одному місці аж до повного вичерпання. Робили все, що може придумати садист.
Люба кріпко трималась її одне лише тривожило весь 'час: видержати, нічого не зрадити, розказати своїм, остерегти їх перед небезпекою.
Але як це виконати? Вона ж у тюрмі, без волі, в руках катів, жорстоких людей, енкаведистів, які кожної хвилини можуть з нею зробити, що самі захочуть. І ніхто не буде знати, що Люба Бахів загинула, що вона по - геройськи вмерла, що вона нічого не зрадила з організаційних тайн. Навпаки, думала Люба, — всі будуть думати, що вона зрадила все, що видала большевикам своїх товаришів. їх же піймають, їх постріляють, як будуть боронитись, вони будуть проклинати Любу. Вона знала всі ті тайни, які їй розказували націоналісти. Їм і на думку не прийде, що хтось інший їх зрадив. Ні, того бути не може. Люба буде жити. Люба зробить все, щоб жити, щоб зберегти життя тих, з якими вона була організаційно пов’язана. Вона все зробить, щоб при тому і тайни не зрадити.
Спасенна думка прийшла їй до голови. І вона її хопилась, як потопаючий марної стебелинки, шо пливе по воді.
Чи збіг обставин, чи щось інше зробили чудо. Енкаведисти, побачивши, що Люба не признається, почали її намовляти, щоб вона слідкувала за підпільниками і доносила все про їх рухи до НКВД. Вони нічого більше під неї не вимагали, лише, щоб вона повідомила їх про те, коли будуть сходини керівного складу ОУН і де вони будуть. Зате їй обіцювали всі блага на землі і розкішне життя.
Люба побачила, що енкаведистам дуже залежить на тому. Вона хоч і молода, але відчула інтуїтивно, що тут її рятунок. На таку думку вона прийшла була сама, стоячи під стіною на допиті. Вона хотіла сама енкаведистам запропонувати свої служби, а тут вони їй те запропонували.
Вона нібито отягаючись, пішла на згоду. Енкаведисти були вдоволені і Люба досягла своєї цілі. Вона підписала відповідну декларацію й опинилась на волі. 
Як гарно було надворі після страшних енкаведівських казематів! Жити треба, а не вмирати, працювати ще краще!
Люба розказала Степовому про всі свої муки і про те, що вона приняла пропозицію енкаведистів. Інакше вона поступити не могла, 3 розказів Люби виходило ясно, що енкаведисти або мають доброго донощика або доброго обсерватора і досить добре поінформовані про справи організації. Отже треба було берегтись. Позмінювано клички, провірювано людей, строго сліджено за кожним рухом підозрілих людей, давались навіть підступні завдання людям, щоб випробувати одного чи другого і т. д.
По деякому часі Степовий порадив Любі заїхати до НКВД і сказати, що стрічі, про яку їй згадувало НКВД, не було, отже вона не могла нічого донести. Люба зробила це.
Степовому йшло про те, щоб і Любу зберегти, і від неї всі зв’язки перебрати, і щоб організацію втримати, не дати її розбити. Це вимагало часу і то багато, бо явно тих справ робити не можна, а берегтись треба було, бо ніхто не знав, чи за Любою не слідкує якесь невидиме око енкаведівського сексота.
Тут треба сказати, що в тому часі НКВД вже мало в околиці досить багато тайних співробітників, яких загально звали сексотами.
Від вересня аж до листопаду Люба обманювала НКВД. Все їй вдавалось. Вона раз з жалем, раз з плачем, раз наївно як дитина виправдувала себе, що нічого не може зробити, що нікого не бачила і тому нічого не могла донести.
НКВД вірило Любі. Так виходило з усього, бо вони до Люби відносились добре і не натискали на неї. Непомітне було і слідкування за нею.
В тому часі Степовий зумів створити п’ять організаційних, районів та зорганізувати теренову екзекутиву. Він здав звіт тодішному краєвому провідникові ОУН, що виступав під прибраним прізвищим Норчак.
Згідно з наказом Норчака Степовий мусів покинути терен Чорторийщини. На його місце назначено іншого провідника терену.
Люба залишилась дома сама. До школи вона вже не ходила.
