З НЕДАВНЬОГО МИНУЛОГО
(Фрагмент із споминів)
Червень 1943 року. Надворі гарна погода Дні соняшні такі , немов природа знає, що люди, яким ворог понищив хати, повинні мати притулок бодай під голим небом, або десь в лісі, під листям дерев.
Одного такого червневого дня беру свого вишкільну групу, яка складалася з 5 осіб — молодих революціонерів і збираємось в дорогу, проводити вишкіл організаційним провідникам станиць в районі “сімка”, який
був найбільш небезпечним для підпільної праці. Діставши селянську підводу, рушаємо в дорогу. їдемо переважно глухими пільними дорогами, щоб не наскочити на німецькі військові групи, які скрізь вештаються.
Ми, як ідеологічно вишкільна група, не маємо права вступати в бій; нашим завданням було вести вишкільно - пропагандивну роботу серед сільських боївок та селян. Переїжджаючи більші шляхи в одному місці
ми зауважили свіжі сліди авт та більшої кількости підвод. Кажу хлопцям бути на осторозі і по горбчастій дорозі спускаємося вниз до спаленого села. На закруті дороги біля спаленої хати зауважуємо віз з парою коней та кілька людей в уніформах німецької поліції. Чекати нема коли, треба швидко діяти. Зіскакуємо з воза та даємо кілька серій з автомата по групці поліцистів, які в паніці тікають, а самі беремо підводу з кіньми та скоро зникаємо за садами. В селі відпускаємо селянина з кіньми додому і на здобутій підводі їдемо на місце призначення.
Село Бортнів, в якому маємо провадити вишкіл, лежить зовсім на відкритому місці. Де-не-де горбки, під якими розкидані селянські будинки. Розглянувшись по околиці, стверджуємо, що вона невигідна для ведення вишколу. З одного боку відкрите поле, а з другого близькість міста, де повно німецького війська та різних поліційних формацій. Стрічаємось з місцевим провідником, який запевнює про безпеку. Говорить, що виставлена добра варта з селян, яка доноситиме про все. На вишкіл прибуло 43 чоловіка з різних сіл району. Всі молоді не-загартовані в підпільній праці. Слабо узброєні. Ціла група начислювала 16 крісів, 2 легкі кулемети, кільканадцять гранат, обрізів та кілька пістолів. На випадок ворожого наскоку немає й мови про оборону. Вибираємо найбільш вигідне місце для праці, стодолу, що стоїть під горбом і зачинаємо вишкіл. Перший день праці минув без перешкод. Люди з увагою сприймали кожне слово молодих пропагандистів. Увечорі розходимось по селі на відпочинок, щоб вранці знову зачати працю. Ніч пройшла спокійно. Ранком, розвідавши положення безпеки, зачинаємо працю. Розділивши склад слухачів на дві групи, ведемо вишкіл націоналістичної ідеології та пропаганди. Настрій у слухачів знаменитий, бо хлопці для розваги кинуть час від часу гарний жарт. Надворі чудова погода. Раптом хтось зі слухачів, що вийшов на хвильку надвір, вбігає задиханий з вісткою, що в село приїхало багато німців на облаву. В тій хвилині вбігає вартовий селянин з вісткою, що німці їдуть в нашому напрямку. Виходжу надвір і чую густий рев автомашин. Думати немає часу, як також немає часу й відступати. Положення прикре. З одного боку маю твердий наказ уникати зустрічі з німцями, з другого 48 людей, що через неувагу можуть загинути. Швидко беру цілу відповідальність на себе і рішаю боронитись до останнього ’чоловіка. Займаємо становища в садку коло будинків і чекаємо. Але не прийшлось довго чекати. Хтось з місцевих комуністів або поляки добре поінформували німців і ті роз-стрільною в складі яких 200 чоловік сунуть на наші становища. З нетерплячкою пускаємо ворога ближче і на віддалі 300 метрів даємо серії з двох скорострілів. Німці припали до землі та пустили на нас град куль і ручних гранат. Зчинилась шалена стрілянина на зовсім близьку віддаль. Хлопці з затиснутими устами стріляють безперестанку. По стороні ворога чути стогін та німецьку й московську лайку. Ворог намагається обійти нас з усіх боків. Запальними кулями запалює стодолу. Дим і полум’я гризе очі, але покидати становищ не можемо. Чути сто гін ранених друзів. Гине кулеметник. Вишкільний Хвиля хватає скоростріл і стріляє в кучу німаків, що піднялись до наступу. Чути рев ранених ворогів. Дим із спаленої стодоли закриває нас густою лавою і не дає ворогові пізнати нашого стану. З ворожого боку стихає стрілянина і чути швидкий відїзд машин. Стримуємо стрілянину й одинцем висуваємось за лінію диму. Ворог швидким темпом відходить. Чекаю хвилину й орієнтуємось у власних втратах. Трьох героїв упало, не сходячи із становищ. Йдемо на ворожі становища і знаходимо 18 трупів, яких ворог не встиг забрати, та кільканадцять закривавлених місць. Віддавши останній привіт упавшим героям, зміняємо місце, щоб закінчити вишкіл.