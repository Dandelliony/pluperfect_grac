Погранична полоса вздовж Сяну
Хто з нас, що жили 22 місяці під більшовиками, не бачив „непереможної Червоної Армії”? Мабуть, не було зібрання, не було мітингу, скликуваного з якоїнебудь причини, на якому партійці і доморослі комуністи не вихваляли б „непереможної”, що „визволила народи Західньої України”. 
Все ж таки, хто хоч дещо критично дивився на світ І життя, завважав від перших днів, що армії чогось недостає, що ця армія є творена і держиться на страху — перед чим, ніхто з бійців і командирів не говорив. Вже після складення договору із Німеччиною і устійнення границь почувалися вони дещо певніше, але й тоді в білий день в середині міста Турки н. Стр. ніхто не бачив інакше вартового, яких було у місті майже що сто метрів один, як з крісом і довгим російським штиком, з рукою на замку, кожної хвилини готового до стрілу. Пригадую один випадок, що характеризує відвагу й певність більшовицького жовніра. 
Якось весною 1940 року в Турці, у кіні (в „Народнім Домі”), вибухла пожежа (за 10 хвилин вже її погасили). Хтось вистрілив біля дому на тривогу — зачали стріляти всі вартові, а то й військові — старшини з револьверів. Зчинилась паніка й метушня. Старшини, що під цю пору перебували в реставрації, що побіч „Народнього Дому”, зачувши стрілянину... поховалися попід столи. 
Про непевне становище радянської держави на міжнародньому терені свідчить переселення з пограничної полоси. Пограничні села восени і зимою 1939 року були для українського народу важним постом. Тудою з допомогою кращих українців перейшли тисячі втікачів з „раю”, звідти одержували всі, хто остався в „раю”, найважніші відомості й доручення, якими жили і над виповненням яких працювали. І хоч всі пограничні села, близькі й дальші, були густо. начинені більшовиками й жидами, все ж таки ці останні не могли здержати роботи живих людей — незалежників, ворогів мареріялістичного світогляду. 
Вирішили вивезти всі пограничні села. В перших днях квітня 1940 р., в неділю пізно вечором, повідомив мене О. Ш., що він має певні відомості, що всіх селян з погранполоси будуть вивозити. Ми вирішили повідомити села в понеділок рано. Але вже в понеділок виїхали всі партійці й довірені комуністів у Сянки, Соколики, Тарнаву вижну, Тарнаву нижню, Дзвиняч горішній, Дидьову і Боберку. Того дня виїхали з усіх сіл, на просторі 100 км від границі, всі підводи, спеціяльно з цією метою більшовицькими райвиконкомами мобілізовані. 
Почалось.—Дорога дуже по гана. Зачались вже весняні розтопи. На добру парокінну підводу можна було взяти найвище 3 центнери, Більшим господарям подавали більшовики 3-4 підводи, біднішим 5-7. Бідніші могли забрати все, навіть старі, поломані „причі”, багатші оставляли майже все, бо, маючи 3 підводи, не знали, що брати — хатню обстановку чи хліб. Заплакані діти, дівчата, жінки гнали табунами худобу на нові місця зризначення. Підводи по дорозі до Турки не переводились. Пасік майже ніхто з собою не міг забрати. 
Рівночасно з комуністами виїхали в села купці, які закуповували те, що переселенці не могли зі собою забрати (Райспоживспілка, Заготскот, Заготсіно, Заготживсировина, Райпартком). Краще вийшов той, хто гроші одержав на руки, гірше той, хто списував договір, що гроші за залишене майно перешлють поштою не пізніше 15 червня 1940 р. Грошей і до сьогоднішнього дня не одержали. 
Не хотіли більшовики допустити, щоб український селянин виїхав на інше, незнане йому місце з грішми. Вони хотіли, користаючи з нагоди, за одним махом знищити його, зробити його цілковито залежним і податним на колективізацію. Забирали йому прадідівську землю, хату, худобу, інвентар, руйнували його відвічну традицію, ломили його індивідуальну господарку, та все ж таки боялись, що він не подасться, коли матиме ще гроші. Тому завезли більшу кількість спеціяльно на цю ціль облспоживспілкою приділеної мануфактури, якої до того часу протягом шістьох місяців не завозили. Продавали її на залізничій стації в Тур ці, Яблінці і на місцях, у всіх переселюваних селах. В селах ставили продавця на видному місці так, щоб його видно було далеко за Сян і щоб брати й сестри переселюваних бачили, що у „раю” є „багато” мануфактури та що держава навіть про вивезених „дбає”. Та, не зважаючи на це, молодь воліла піти за Сян, дехто із старших волів также піти „в капіталістичне ярмо”, і їх не прийшлося вивозити. (Закінчення буде)
