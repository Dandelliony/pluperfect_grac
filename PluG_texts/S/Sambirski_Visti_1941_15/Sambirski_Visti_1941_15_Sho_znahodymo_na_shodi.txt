Що знаходимо на Сході
ВІД РЕДАКЦІЇ: 
Під повнішім заголовком ми помістили в ч. 5 нашого часопису за „Українськими Щоденними Вістями "статтю д-ра Г. Й. Баєра про основні питання сучасного українського життя, які зводяться вкінці до одного: чи український нарід на всіх своїх просторах здібний зорганізувати власними силами своє життя? Автор дав на це питання таку заключну відповідь: „Східна Україна, дуже правдоподібно, не матиме навіть 10 проц. осіб, потрібних у господарстві, культурі й адміністрації".
Наші спостереження і розмови з людьми зі Східньої України, які залишилися після втечі більшовиків, та інформації тих українців, що мали змогу вже тепер побувати на звільнених просторах Великої України, в багатьох випадках суперечать поглядам д-ра Баєра та підважують їх переконуючу силу. В зв'язку з цим передрукову мо сьогодні у скороченні статтю з „Українського Вісника" (ч. 22), що виходить у Берліні, п. з. „Чи правильні твердження?"
Далеко йдучітвердження д-ра Баєра ми приймаємо з неменше далекойдучими застереженнями. Висновки автора повстали на основі того, що сам, як очевидець бачив й пережив. Коли ж ми візьмемо під увагу, що стаття писана 18. липня ц. р., тобто тоді, коли німецька армія вступала щойно в Совітську Україну, так ясне, що людина для якої терен Совітської України не менше чужий, як для інтелігентного галичанина, не багато могла ще там побачитии й пережити. Тому перші враження для нас (а ми гадаємо й для інших) переконливими не можуть бути. Ми хочемо тільки завважити, що фільогерманські настрої у Совітській Україні були значно меншими, чим на зах.-українських землях, а більшовицька агітація мала за двадцять років окупації час зробити своє. Нічого дивного, коли Совітська Україна не вітала німецьких військ так, як галичани. Ті, що з ними зустрінулися в першій хвилині німецькі відділи й певно теж
сам автор, були селянами, що будуть завжди „слухняні й охочі до прапі”, якщо тільки дозволити їм спокійно виконувати їх хліборобську працю. Зате ввесь активний елемент, що здібний організувати працю і творити таким чином керівну верству, волів відсунутися у тінь і вичекати, яку поставу займуть німці. Цей активний українець, що йому чуже ярмо надто набридло, не буде без застанови зголошуватися до чужих послуг. Коли він побачить, що постава німців до українського населення та його ідеалів справді позитивна й прихильна, він вийде із укриття і стане до праці. Щойно тоді, після кількох місяців буде можна твердити, чи в Україні тільки 10 проц. людей, потрібних до організування праці, чи їх більше.
 Автім відомо, що совітська система витворила чисельно найбільшу в світі урядничу верству. Адже треба було обставити урядниками не тільки адміністрацію і судівництво, але всі колгоспи, радгоспи, машино-тракторні станції і т. д. Ціле сільське господарство вимагало урядників із відповідним рівнем інтелігенції. По статистичним даним совітські „служащі“ (щось як давні „чиновнікі") перевищали 17 проц. цілого населення. 
Виключне, щоб усі вони були жидами й москалями. Можемо приблизно числити, що ці творили 25 проц. урядництва. Решта— отже 75 проц. — українці. Можна здогадуватись, що після приходу німецьких військ 25 проц. уряд ників-українців подасться в глибину Росії разом із червоною армією. Але 50 проц. українського урядництва останеться в Україні і стане до праці, якщо постава німців до українських бажань буде прихильна. Правда, що урядництво, яке вийшло з совітської школи стоїть нижче від німецького під оглядом фахової вироблености, але з ним можна починати працю. 
Ми свідомі того, що урядництво, це ще не провідна верства. Але там, де є урядництво, національна свідомість, де ще живуть традиції визвольної боротьби і де визвольний змаг вівся в різних формах аж до останнього часу, там мусить існувати провідна верства. Її кадри малі, але вона є! Можна її доповнити добрими силами з зах,- українських земель. Коли автор статті каже, що таке пересадження західніх українців на Схід неможливе без дальших консеквенцій з віроісповідних мотивів, так ми підкреслимо, що релігійний момент міг мати (і мав) таке значення в XV, чи XVI ст., отже тоді, коли й Західна Європа мала з ними клопоти, а не сьогодні. В останніх часах релігійний момент ніколи не був причиною непорозумінь між українцями, не буде й тепер. Підсумовуючи це все, ми твердимо, що творення української держави під цю пору річ тяжка, але вповні реальна.
