З ножицями по пресі
Щоденник „Чікаго Трібюн” за 26 серпня ц. р. повідомляє, що 5 тисяч мешканців колонії Того ідуть назустріч делегації Об’єднаних Націй. Тому що це повідомлення найкраще відзеркалює відносини в Африці, подаємо його без скорочення.	'
„Комісія Об’єднаних Націй, що досліджує африканські протекторати, приїхала сюди (до міста Акри на Золотому побережжі) останньої ночі, слідом вістки про те, що французькі вартові в сусідній французькій колонії Того забили двох тубільців й поранили 50 інших, що бажали прибути до делегації Об’єднаних Націй з петицією в справі своєї незалежности. Інші репортери повідомляють, що французи ув’язнили англійського кореспондента і французького видавця під час, їх відвідин міста Лом у Того.
Країна Того, поділена між Англійським Золотим Побережжям та сусідньою Французькою Західною Африкою, є під управлінням обох тих держав під наглядом Об’єднаних Націй. Комісія Об’єднаних Націй відвідує їх щороку і складає звіт про відносини в Того Генеральній Асамблеї ОН.
Убиті й поранені були учасниками масового руху 5.000 осіб, що вибралися в дорогу з англійської частини Того до кордону, щоб тут підтримати вимогу своїх братів у французькому Того, що вони домагатимуться незалежности перед делегатами ОН.
Мільйон мешканців племени Іву, що мешкає обабіч кордону країни Того, розподіленої між Францію й Англію, домагаються об’єднання обох частин країни та повної незалежности Того. Три представники цього племени домагалися минулого року в делегації ОН — повної свободи.
Комісія ОН підтвердила, що вона просила представників французької влади вияснити, що сталося з англійським кореспондентом, коли він брав у них інтерв’ю в Ломі. За повідомленням той репортер був заарештований, закований, та ув’язнений французькою поліцією. Він був репортером „Daily Graphic”, що є виданням В Акра часопису „London Daily Mirror”.
Видавець французького часопису „Echo de Togo” Боніфатій Дейві також був заарештований французькою поліцією вчора за те, що опублікував телеграму, вислану до ОН в Ню-Йорку з повідомленням про поліційні заходи проти переходу кордону.
Конференція племени Іву протестувала перед, французьким генеральним консулом тут учора, що французька влада в Ломі заборонила провідникам племени Іву побачити місію ОН. Вони також обвинувачують, що французи покликали поліційні сили з побережжя та з Сенегалю для того, щоб їх застрашити”.
Коментарі тут зайві. Треба лише сподіватися, що українські демократи,й соціялісти в стилі проф. П. Феденка вплинуть на своїх колег, англійців та французів, щоб вони покинули політику насилля і морду в окупованих африканських посілостях.
Те саме число „Чікаго Трібюн” інформує про заворушення, расову дискримінацію, арешти та репресії в Південній Африці. У повідомленні з Йоганнесбургу сказано, що двадцять провідників спротиву проти расової дискримінації притягнуто до суду за те, що вони буцімто... комуністи. Дві тисячі їхніх прихильників перед судовою залею протестують та співають африканський національний гимн. На заклик прокурора, провідник партії Африканського Національного Конгресу Джеймс Морока заспокоював демонструючих. Переслухання оскаржених може тривати тиждень. Африканці заповнили в судовій залі не лише свої місця, але й призначені виключно для білих. У перервах на процесі шкільні дівчата співали національний африканський гимн із окликами „Африка”.
Повідомлення своє „Чікаго Трібюн” закінчує новинкою про те, що: —
„...Масові арешти мають місце в Порт Елизавета, Кейптовн та- Рудпорт, поблизу Йоганнесбурга, що є вислідом нової хвилі опору до „несправедливого расового закону”. Арешти досягли цифри 3.000 осіб, відколи акція спротиву почалася минулого місяця.
У порті Елизавета 245 африканців були заарештовані за сидіння в залізничих вагонах на місцях призначених для білих. У Кейптовні поліція зловила 31 осібу в поїзді, призначеному для білих, але з них ув’язнила лише одного.
У Південній Африці, в Азії, та в решті з численних окупованих і поневолених країнах світу ніхто не знає яких дуже вартісних одиниць має українське суспільство. Тому, що англійські, французькі, бельгійські й голяндські урядові кола не вміють і не можуть собі дати раду з поневоленими народами, ми з найбільшою радістю відступимо всім заінтересованим наших рідних діячів в особах п. дра О. Волинця, проф. П. Седенка, С. Довгаля й інших, щоб вони, на досвіді з українським націоналізмом, поконсультували своїх ідейних колег, як розв’язати питання націоналістичних рухів поневолених народів. Це буде більш корисна праця, ніж систематичне оглуплювання українського суспільства й демагогічні обіцянки про грушки на вербах в золотому Ельдорадо.
„Азію сьогодні пронизує могутня хвиля націоналізмів. Націоналізм в Азії означає тугу за національним визволенням та поліпшенням соціяльного добробуту... Ми не думаємо в одній мірі накидати щонебудь народам Азії... Ми хочемо вчитися в них, якщо маємо бажання вчити, коли це потрібно... Комунізм в Азії використовує націоналістичні стремління азійських народів. Тоді як для народів Заходу комунізм приносить лише втрату, то для народів Азії він приносить здобутки, бо вони не мають що втрачати, крім своєї неволі...
(З промови губернатора Стівенсона в Сан Франціско про закордонну політику Америки).
„...Мені соромно признатися перед Вами, що уряд моєї країни підтримує колоніяльні імперіялізми на континентах Африки й Азії, а представники нашого уряду систематично голосують в Об’єднаних Націях проти дослідження відносин у колоніяльних володіннях...).
(З промови сенатора Дірксена на Українському Дні в Чікаго).
„...Націоналізм лишився диктаторським, і як такий він мусить пропасти, як пропав гітлеризм і фашизм. Цього націоналісти не розуміють, і ось члени ОУН під проводом полк. А. Мельника й сьогодні скрізь голосно називають себе націоналістами, не зважаючи на те, що цим приносять велику шкоду нашій справі на міжнародньому форумі”...
(З промови дра Степана Барана голови ВО УНРади в Ліоні — Франція).
Зіставлення цих трьох поглядів не пов’язаних нічим між собою людей, та врешті зіставлення , того, що думає п. др. Степан Баран, із життєвими фактами, вказує на глубоке провалля між думанням і діянням укр. демократії,  а способом думання й діяння чільних демократичних провідників Америки. Зовсім несподівано на шляху до успішної консолідації українських політичних сил з’явився др Степан Баран із своїми дивоглядними й неповажними поглядами на зовсім прості й нескомпліковані проблеми. Др Степан Баран започаткував деконсолідаційний процес в українському суспільстві, і своєю ароґантною та цинічною поставою унеможливлює українському суспільству знайти спільну мову. Шкідлива, насичена злобою діяльність Голови ВО УНРади — це таки справді відмерлі вже давно рештки тоталітарного способу думання, що, як нерозлучна спадщина, залишилися в головах деяких українських політиків після загибелі фашизму й нацизму. Деякий час здавалося, що перед у тоталітарно-погромницькому фронті українського соціялдемократичного табору веде й вестиме проф. П. Феденко. Та, як виходить, на чоло тоталітаристів висувається др Степан Баран, що інакше не мислить українського політичного життя, як світ зґляйшляхтованих роботів, тупих і безкритичних, тупцюючих глупо під свист батогів демократичних українських ґавляйтерів. Моральний терор і демагогія мали б бути тими східцями, що ними „Вістник” революційних-демократів з Канади, др Степан Баран й проф. Панас Феденко мали б досягнути повну контролю українського суспільства.
Та ледве чи це вдасться, і чи принесе плоди. Намагання стероризувати інакше-думаючих варто було б заступити ідеєю конкретної і щирої співпраці з ними. Конструкція співпраці немає нічого спільного з обов’язковим нищенням, і тоталітарним домаганням кинути на палаючі костри все те, що лише на думку дра Барана є „єресю”.
„Наше Слово”, орган однієї з соціалістичних фракцій, що виходить в Лондоні, в 3-тьому числі з тріюмфом описує факт створення „Українського Комітету для З’єдинених Держав Европи”.
Ми не бачимо потреби творення такого комітету, бо це ділення шкіри невбитого ще ведмедя. Що українці можуть принести державам Европи, якщо вони не мають своєї держави — це відомо хіба др. О. Волинцеві, голові цього комітету.
Врешті як сміють соціялісти входити до якихнебудь комітетів, читворити власні комітети, без порозуміння з Українською Національною Радою та заступленими там фракціями?
Тема непорозумінь між різними крилами бандерівської партії не сходить і досі з сторінок бандерівської преси. Тижневик „Гомін України” з Торонта приносить пристрасну відповідь на статтю дра Дмитра Донцова під заг. „Прогресивний параліж”, що появилася у „Вістнику ООЧСУ” за червень - липень. Передруковуємо в цілому статтю „Гомону України” і без коментарів.
А „Гомін України” пише:
Непорозуміння чи зайвий барабанний вогонь 
„Вісник”, орган ООЧСУ в США, помістив у своєму виданні за квітень-червень статтю Д. Донцова п. н. „Прогресивний параліж”. Стаття ця — це продовження критики позицій визвольного руху в Україні, що з’ясовані в статтях П. Полтави, О. Горнового і інших і врешті в офіційних постановах і роз’ясненнях Проводу Організації Українських Націоналістів та в обов’язуючій сьогодні програмі ОУН (див. матеріяли Конференції ОУН в Україні від червня 1950 р.). Д. Донцов, на жаль, замість дати справжню критичну аналізу позицій і програмових засад визвольного руху і дати власну програму позитивного характеру, обмежився гострословним плямуванням тих позицій і їх носіїв, повторюючи свої попередні твердження в стилі „неокомунізму” і т. п. До того Д. Донцов утотожнив актуальне непов’язання ОУН з різними доктринами і філософічними системами з браком усякої ідеології і з проповідуванням „безсвітоглядовости”. Далі Д. Донцов закидає, що ідейно- програмові засади ОУН — це реактивування „скрахованих ідей” минулого, з одного боку, і наслідування ідейного совєтсько-комуністичного баґажу.
„Позиції визвольного руху” — пише Д. Донцов, — „саламаха з націоналізму, марксового соціалізму, московського колхозництва, винниченківського босяцтва, залицяння до нібито неповинного з большевизмі мітичного „російського народу”, перехрещування жидів на „євреїв”, мішанина „прогресу” „плянової господарки”, боротьби з українським „шовінізмом”, захоплення демократією Волеса, декана Джансона, Тіта або „патріотизм” напівскомунізованого європейського пролетаріяту — не є це ніякі позиції визвольного руху на Україні. Це витвір повної безрадности ідейної людей, які мають очі і не бачать. Ні того, що діється в Европі чи в Америці, ні того, що діється на Україні...”
Бо „можна бути „в краю” — і нічого з того не розуміти, що там діється. Можна бути поза краєм — і ліпше визнаватися в тім, що там діється...” Та не тільки це. В іншому місці читаємо: „Висувати „проґресивно-соціяльну програму”, як вона сформульована в „Позиціях”, це значить скочуватися до московських „заповітів Леніна”, деклярованих УРДП, до тітовщини, яка є (нам пояснюють) теж „демократииний”, тільки „менше демократичний спосіб запровадження соціалізму”. А звідси вже один крок до ще „менш демократичного” способу політбюра...”
Може хтонебудь запитати, що це все разом — оті ствердження без доказів і фактів — означає. Відповісти не можемо, бо не знаємо. Поготів, коли декілька рядків перед тим у тій же статті ми читали: „Тепер провід визвольної боротьби веде її свідомо”...
На нашу гадку, вся стаття побудована на великому непорозумінні, на незнанні багатьох відповідних матеріялів. Наведемо тут хоча б засадничу власне по тій лінії статтю П. Полтави — „Елементи революційности українського націоналізму”, що була опублікована в краевому виданні Проводу ОУН „Ідея і чин” і яка по суті є повним запереченням усіх тих закидів, що їх висуває знову Д. Донцов у обговорюваній статті.
Було б прикрішим довідатися, що стаття „Прогресивний параліж” є свідомим барабанним вогнем по ідейно-програмових засадах і програмі ОУН. Бо тоді той вогонь і зайвий і шкідливий.
Редакція „Вісника” повинна була обов’язково подати до тієї статті свої завваги, щоб зайво не вводити в оману читачів, або бодай відмітити, що статтю поміщено порядком обговорення і що окремі порушувані в ній проблеми не цілком згідні з фактичним станом.
(„Гомін України” — Торонто, від 19 липня 1952)
