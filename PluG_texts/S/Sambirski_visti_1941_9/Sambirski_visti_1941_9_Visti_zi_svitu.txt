ВІСТІ ЗІ СВІТУ
Шах Ірану оголосив по радіо спротив проти англійсько-більшовицького нападу. Більшовики йдуть 2-ма шляхами на Тебріз, англійці 3-ма з півдня. Англійці бомбардували Тегеран, столицю Ірану, більшовики місто Тебріз. 
Японські газети домагаються замкнення водних шляхів довкруги Японії для переїзду кораблів ворожо настроєних для Японії держав, мотивуючи це тим, що СДА замкнули для японського мореплавства Панамський канал, хоч він менш важний для СДА, чим морські просмики для транспорту Японії.
Більшовицька влада видала наказ про обов’язок праці на підприємствах, на основі якого вже 12-літні діти мусять виконувати працю, яку виконували досі дорослі.
За окремим повідомленням Верховного Командування Німецької Армії війська під проводом ген. Кляйста здобули Дніпропетровськ, важливий промисловий і господарський осередок України. 
В дні 27 серпня прийняв мікадо прем’єра Коноє і міністра закордонних справ Тойода. 
Як подають японські газети, уступив зі свого становища австралійський президент Менціс прихильник поширення війни на Далекому Сході. 
3 Берліна повідомляють: У Версалі (Франція) відбувся атентат на міністра французького уряду Ляваля. Ляваль легко поранений двома пострілами. Атентатчика і його спільників зловлено, з яких трьох покарано смертю. 
В Ірані створено новий уряд, який веде переговори про мирне розв’язання конфлікту з Англією і більшовиками. 
Бувший голова російського тимчасового уряду, Керенський, пише в одному американському часописі, що перемога Гітлєра на Сході запевнена. Вигляди на англо-саську перемогу дуже некорисні.
