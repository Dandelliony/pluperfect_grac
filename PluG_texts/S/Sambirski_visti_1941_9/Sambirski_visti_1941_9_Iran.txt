ІРАН 
(Довідка)
Іран (Персія) — держава в Азії знаходиться на сухому і палючому Іранському нагір'ї, між Каспійським морем, Перською і Оманською затоками Індійського океану. Площа — понад 1,5 млн.кв. км.; населення — коло 15 млн., переважають іранці (перси). Столиця — Тегеран. Державний лад — конституційна монархія. Іран — відстала землеробсько – скотарська країна. Більша частина оброблюваної землі належить великим землевласникам. Переважають посіви пшениці і ячменю. На штучно зрошуваних землях — посіви рижу, бавовни, опійного маку, сади і виноградники. В степах — кочове скотарство (вівчарство). Розвинуто кустарне виробництво килимів, що їх вивозять за кордон. Світове значення мають потужні родовища нафти біля кордону з Іраком, які експльоатуються англійцями (в 1937 р. видобуток нафти перевищив 10 млн. тонн). Іран — член Близькосхідньої Антанти.
