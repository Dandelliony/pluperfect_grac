МІСЦЕВА ХРОНІКА
Відпуст Успення Пр. Д. М. в Самборі. 
Дня 28. VIII ц. р. відбувся в Самборі величавий відпуст. Богомільці почали прибувати великими валками на возах та пішки вже в переддень свята, та більшість прибула в день відпусту, між ін. також багато процесій. За підрахункрм на відпусті було понад 50000 дооколичного населення. 
Свято розпочалося врочистим привітанням Чудотворної Ікони Богоматері, яка повернула з західніх земель. Кульмінаційним пунктом свята була архієрейська Служба Божа, яка відбулася під голим небом при участі перемиського Владики Йосафата Коциловського, котрий після Богослуження виголосив до тисячних мас народу глибокорелігійну та високопатріотичну проповідь. 
Німецький фронтовий театр у Самборі. 
Дня 27. VIII. ц. р. виступив на сцені Драматично-Музичного Т-ва ім. Лисенка в Самборі німецький театр швабської сцени т-ва “Сила через розраду” з веселою комедійкою п. з. “Відважний Куно” В. Грібера. 
Обсада театру в складі 6 осіб представила з правдивим швабським гумором веселі пригоди відвідувачів одного старинного лицарського замку. 
Місцева німецька командантура запросила на виставу також українське громадянство, що володіє німецькою мовою. Численна наша публика — старше громадянство і молодь - мала нагоду бачити і почути гру артистів на високому рівні. За прекрасну гру і здоровий гумор уся публика нагороджувала артистів рясними оплесками. 
Зі спорту. 
Дня 28 серпня відбулися на спортовій площі, при великій участі громадянства, змагання копаного м'яча між У. С. Т. „Підгір'я" (Дробич) і У. С. Т. „Дністер" (Самбір). Обі дружини виступили вперше по довшій перерві до нових змагань. Перед початком гри о. В. Івашко кількома словами привітав приявні дружини, заохочуючи молодих змагунів до праці, яка чекає їх на цьому полі. При цьому вручено копунам „Під гір'я" китицю квітів і спортовий дипльом. Якщо йде про гру, заслуговують серед самбірських копунів на вирізнення: оборонець Капко, в помочі Пик, в атаці Куцан, Глухий, Колодій. Змагання відбулися в дуже товариському настрої обох дружин з вислідом 5:2 на користь „Дністра". Ярпет. 
В Адміністрації нашого часопису можна набути портрет Ів. Франка та нарис з життя Ів. Франка В. Подруцького п. з. „На крилах візії”. Крім цього є ще в продажі ч. 7 нашого часопису, присвячене - 85-ти річчю з дня народження Франка.
