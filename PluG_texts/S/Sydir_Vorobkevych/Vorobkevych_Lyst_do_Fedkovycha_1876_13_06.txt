Мій милий пане!
Довідався я, що написали Ви драму «Довбуш», і дуже рад би-м, щоб сей твір прикрасив буковинський альманах; тому ж будьте такі ласкаві, мій милий пане, і позвольте мені, щоб я той твір, котрий гарно репрезентував би об’яв умисливого розвою Буковини, в альманасі напечатав. Надіюсь також, що Ви, мій любий побратиме, мою просьбу не забули і для альманаха дещось єнчого написали. Будьте ласкаві мені відписати. Бувайте здорові.
Ваш щирий друг Ісидор Воробкевич.
Чернівці, 13 (лат.) Юнія 1876
P.S. Милий панібрате-товаришу, будьте ласкаві, споможіть нас новими творами, казав мені п. Мартинович, що Ви так много пишете, загриміть новую пісню, щоб всі дрімучі душі стрепенулись і зі сну збудились, загриміть, мов той Черемош у скали, загудіть чорногірським вітром, а ціла Русь-сирота Вам вовіки вдячна буде.
Ваш друг Данило Млака.