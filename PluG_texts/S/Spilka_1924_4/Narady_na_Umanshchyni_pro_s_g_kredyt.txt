Наради на Уманщині про с -г. кредит.
В кінці минулого року на Уманщині відбулося дві нараді, про питання сільсько-господарчої кризи і кредиту. На першій нараді виявилось, що справа росповсюдження с.-г. кредиту і селянських паїв гальмується по вині самого Сельбанку; бо Сельбанок до цього часу не з'умів організувати комісіонерств та контрагенств, без чого справа росповсюдження паїв коли є лише 2 контрагенства не може порушитись з місця. Існуючі вже комісіонерства з техничного боку, слабо організовані і не справляються з роботою одже в першу чергу треба організувати інструкторсько - контрольний апарат в окрузі. Взагалі селянство дуже цікавиться, с.-г. кредитом; наприклад в м. Балабанівці воно зібрало, де кілько тис. пудів зерна для внеску паїв, та не знає кому і куди його вносити. Нарада ухвалила прохати Сельбанок організувати при 14 кооперативах районові контрагенства с.-г. кредиту, що складуть більш менш задовольняючу сітку установ с.- г. кредиту в окрузі. Друга нарада ствердила таку постанову: „визначаючи організацію с.-г. кредиту в окрузі ...... необхідною рахувати, що при сучасних обставинах - відсутности керовництва і централізації праці в окружному масштабі - Окрвиконком не може організувати справу утворення в окрузі с. г. кредиту і через те, з метою ліпшої постановки цієї справи і втягнення в діло розвитку с.- г. кредиту селянських мас, просити Сельбанок організувати в Умані який небудь окружний апарат по регулюванню справи с.- г. кредиту. Не торкаючись форм кредиту, рахувати доцільним техничне об'єднання окружних апаратів Комунального Банку та Сельбанку. Сельбанок може мати самостійну ячейку при Комунальному Банкові. Прохати Сельбанок зробити більш простою справу видачі с.- г. кредиту, особливо селянам.
