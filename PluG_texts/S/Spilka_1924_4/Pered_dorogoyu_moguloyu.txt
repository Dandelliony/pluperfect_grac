Перед дорогою могилою.
Помер Ленін... Це те слово, що блискавкою пронизує наш розум, заставляє глибоко замислитись над цією смерттю: кого втратила комуністична партія? Кого втратив мировий пролетаріят? Кого втратило усе селянство? Кого втратили пригноблені на всьому світі? Ця втрата зразу-ж відбила в нашому мозку найголовніше: чим був Ленін для світової революції, чим він був для будови нового світу, новоі правди на землі. І коли ми пригадаємо хоч частину довголітньоі напруженоі роботи Ільіча, то ми матимемо відповідь на всі поставлені запитання. Комуністична партія втратила геніяльного творця, організатора і керовника. Мировий пролетаріят втратив непохитного, з ясним зором провідника. Всі ж пригнічені втратили того, хто одним своім імям давав надію і викликав рішучість до боротьби, наводячи жах на гнобителів. Ленін для світовоі революцій для будови новоі правди був геніяльнішим революційним творцем зодчим, що з юнацьких літ до самоі смерти сам боровся і запалював других до невпинної боротьби до будови комунізму. Перша пролетарська держава втратила того, хто в самі скрутні часи для неі, в часи тиску німецьких багнетів, в часи тяжкого голоду, в часи, коли мирова буржуазія і своя контрреволюція оточивши кругом Радянську Росію по хижацьки клацали зубами, смакувала вже кров своєі жертви - Ленін не втратив рівноваги, а напруживши всю свою силу об’єднав залізну волю пролетаріату з волею революційного селянства і довів усьому світові, що сила ця не переможна. Глибока втрата, велика втрата! Вона засмучує наші серця, волю-ж нашу вона мусить ще більш напружити, ще більш загартувати, бо з наших лав смерть вихопила наймогутнійшого вартового революціі, що мав орлиний зор і заздалегідь попереджав, про небезпеку, а тепер нам треба іі передбачати самим. Його немає, та його заповіти з нами, вони в нашій крові і ми не переможні. Память і слава генію пролетарськоі революції на віки.


