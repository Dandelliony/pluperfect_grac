План роботи по кооперативній освіті на селі.
Робота інструктора буде провадитись в тісному контактові з губполітосвітою, в першу чергу буде захоплювати незаможне селянство. Головна увага буде звернута на кооперативно - освітню роботу, але поскільки вистачатиме сил і коштів, кооперація прийде на допомогу і загально - освітній роботі на селі. Аби уникнути непродуктивної витрати коштів робота з самого початку будуватиметься по певному плану, буде йти поступово. Робота буде полягати в слідуючому. Ознайомлення з книгозбірнями сельбудинків і хат читален і поповнення їх книжками, газетами та журналами головним чином кооперативної на кошт кооперації. Інструктування книгозбірень в їх організації і роботі. Організація книжкової торгівлі при кооперативах з підбором відповідної ходкої літератури. Організація книжкової торгівлі під час найбільш крупних ярморок. Організація краткосрочних кооперативних курсів районового і більш дрібного масштабу для слухачів ріжного складу по ріжним програмам, відповідно місцевим потребам. Організація кооперативних гуртків молоді при семіричних та професійних школах і керування їх роботою. Постачання шкіл підручниками. Організація бесід, лекцій, докладів на теми головним чином кооперативні і економічні, звязані так чи инакше з діяльніст’ю кооперації. Лекції, і доклади читатимуться - для всіх бажаючих, для членів кооператива, для нарад кооперативних робітників, на зборах товариств, на зборах і з'їздах ріжних не кооперативних (сельрада, з'їзд рад, комнезам, робітників освіти і т. и.). Звязок в цієї роботі з сель-будинками і хатами-читальнями. Утворення культ-освітніх фондів при кооперативах, шляхом відрахувань і асігнувань. Активна участь в проведенні на селі революційних і громадських свят. Поскільки найбільш активний і освічений елемент на селі не зможе задовольнятись місцевими книго збірнями, дати цим особам можливість користуватись Київськими книгозбірнями Сорабкопу. Для приїзжаючих до Сорабкопу селян організувати при читалні центральної книгозбірні читання газет, повідомлення про кооперативні та инши новини. Цей план намічається для даного часу як максимальний, з якого в кожний даний мент і в кожному даному місті буде проводитись те, що можливо, на що вистачатиме живих сил і коштів. Потреба в освітній роботі на селі очевидна. Сорабкоп іде на зустрічь цій потребі. Він дає на дуже льготник умовах книжку на село, підручних в школу, організує курси і т. п. Діло за місцевими робітниками. Проявляйте ініціативу, звертайтесь, за допомогою і порадою до інструктора по освітній роботі женіть з села темряву, будуйте нове життя. Інструктор Н. М. Матвиевський.
