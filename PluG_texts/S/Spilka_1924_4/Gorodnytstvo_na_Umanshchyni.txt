Городництво на Уманщині.
Всього під городами в Окрузі рахується до 150 дес., які належать кооперативним та державним організаціям. Селянських городів нараховується до 15.000 дес. В минулий сезон стан городництва був задовольняючий. Більшість городів споживчі і тільки де-яка частина біля м. Умані та окружних сел мають характер промисловий. В справі піднесення інтенсивности городництва ОкрЗУ видало 10 сезоних популярних порад, дано до 270 консультацій, проведено 24 бесіди по сельбудинках та трудшколах, прочитано 58 лекцій. Також відбулося 47 виїздів агрономів на села для демонстрування робот, влаштовано 7 єкскурсій з учнями - на Покотилівське та Синицьке садові господарства для практичного ознайомлення з садовими роботами.
