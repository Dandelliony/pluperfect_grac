ВІСТІ ЗІ СВІТУ
— СДА сконфіскували 18 літаків, які уряд Перу закупив за порадою СДА від давнішого уряду Норвегії в Канаді. Ті літаки мають передати Совєтському Союзові.
— Англійський підводний човен, всупереч міжнародньому праву потопив норвезький торговельний корабель тоннажу 678 рбт.
— Комуністичні кола в Англії сильно критикують англійський уряд за недостаточну підтримку совєтської Росії.
— Жидові Мехелеві Рабінерові із Ряшева присудили 22 місяці тюрми за те, що займався без дозволу біржевими трансакціями.
— Краківський суд засудив одного ошуканця на 15 місяців тюрми і 1600 мрк. та 3000 зл. грошевої кари за те, що він нелегальним способом пересилав в термосі марки із Соснівця на терен Генерального Губернаторства.
В Головній Кватирі Фірера відбулася 20-го жовтня стріча Фірера з президентом Словаччини др. Тіссо та словацьким прем'єр - міністром др. Тукою. В розмовахбрав участь шеф штабу ген. - фельдмаршал Кейтель.
— Відносини між Токіо і Вашінгтоном дійшли тепер до критичного пункту і наближаються до останнього рішення.
— Японська преса пише, що держави осі ніколи не задержаться на половині дороги до створення нового ладу в світі і ніколи не будуть вести мирних переговорів зі своїми ворогами.
— Американський адмірал Стерлінг висловився про це, що СДА, щоб перемогти Японію, будуть потребувати „щонайменше 90 днів”.
— Католицький Союз Миру подав до відома, що 95,5 проц. з числа 13. 155 римокатолицьких священиків заявилося проти вступлення Америки в „дійсну війну"