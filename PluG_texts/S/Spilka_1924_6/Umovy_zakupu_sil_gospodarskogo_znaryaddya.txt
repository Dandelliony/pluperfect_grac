Умови закупу сіл.-господарського знаряддя.
Той величезний попит з боку т-в на с. г. знаряддя та машини, який почувається зараз в с. господарському відділі Соробкопу примушує нас дати в цьому числі попередній цінник на те знаряддя, яке має бути отримане Соробкопом цими днями для постачання т-в. На превеликий жаль той декрет, котрим Радянська влада пішла назустріч селянству та як сказав один із відповідальних державних робітників на 2 Всесоюзному З'їзді Рад „що робітники повертають селянам за те, що примушені були брати в силу необхідності”. Так от той декрет вимагав. Ще будуть видані додаткові інструкції, як цей декрет буде проведено в життя, себто яка саме розсрочка буде установлена точно - на яку машину, скільки будуть отримувать ті організації, що торгують машинами, по яким цінам будуть відпускать ці машини з заводів, які зобовязання будуть браться; на превеликий жаль до цього часу ціх інструкцій ще не отримано і приходиться, завдяки, як ми уже казали, напору т-в, подать попередні відомости. Машини будуть відпускаться тільки через т-ва. Т-во при заборі мусить внести від 15 відс. до 25 відс. задаток в залежности від машини - дешевші машини - більший завдаток, дорогші – менший. На решту т-во видає вексель при чому забовязується на протязі якогось певного терміну продати зазначену машину. При продажу своєму членові т-во бере завдаток, а на решту зобовязання, що селянин оплотить в строк. Строки намічаються на 2-3 урожаї теж в залежности від машин. Так прикладом плуг, котрий коштує 25 карбованців треба зараз внести 25 відс., себ-то 6 карб. 25 коп., другий взнос не пізніш 15 вересня 1924 р. 50 відс., а саме 12 карб. 50 коп. і в 1925 р. теж 15 вересня решту 25 відс. - 6 карб. 25 коп Коли зараз не вистарчає коштів у кого небудь із селян, то можна поторгуваться на це діло в Губернському Сельбанку. Для цього треба взяти на десяту долю паїв від тієї сумі на яку збірається кредитуваться чи т-во, чи селянин через т-во. Ще звичайно треба мати на увазі невеликі витрати по страховці машин та відс. на незаплачену частину коштів за забране знаряддя. Поки що подаємо оці загальні відомости та тимчасовий цінник на с. г. знаряддя та машини. А в слідуючому числі „Спілки” гадаємо, що зможемо вмістити уже і форми зобовязань і твердо вироблені строки відпуску машин та знаряддя. В тому ж числі подамо ціни і умови як набути ті молочарські знараддя, які маються в роспорядженні Соробкопу. Ол. К.
