Час прокинутися!
Вже більше півроку Сорабкоп веде роботу по притягненим ЕСТ-в району в культурно-освітню роботу. Великими успіхами в цій справі ми на жаль похвалитися не можемо: досі ЕСТ-ва надзвичайно мало дають цій роботі і уваги, і коштів. Але досі були тому і причини: кооперативи боролись за своє існування в дуже тяжких умовах господарської руїни, надто мале було постачення кредиту і краму від союзних центрів. Не до освітньої роботи було. Тепер, коли справа с льського кооперативу на краще пішла, - ЕСТ-во не може бути байдуже до культурноі роботи, бо це зривало б основи самої кооперації. Наше селянське господарство терпить же лишень тому, що бракує йому коштів, на які можна було б розгорнути і зміцнити господарство. Біда наша ще й в тому, що нам бракує освіти. І темрява така на селі буде до того часу, доки знання, хоть самі й найпростіші, не пройдуть в низи села. Ніякі агрономи, ніякі колективні господарства не допоможуть нам, коли не буде підготовлений грунт на селі до приняття нових форм господарства. Селянин сіятиме жито не думаючи про инші сільсько-господарські культури; трищатиме худобу в непристосованих хлівах, буде йти проти колективних і кооперативних форм господарства. А там за кордоном, в культурних країнах будуть користуватися поліпшеними машинами і заряддям. А коли так, то ясно, що кожний культурний кооператор повинен поставити на чолі кооперативної роботи культурно-освітню працю. Перш за все треба стати на допомогу освітнім установам села, зокрема школі. Про це писалося і говорилося вже не раз, а всеж таки не досить взяли це до свідомости наші сільські кооперативи. Тепер, коли скінчився операційний рік і ЕСТ ва переходять на добровільне членство, будуть провадитися загальні збори пайщиків. Треба провести на отих зборах постанови про відлічення певного відсотку на культурно-освітню роботу. Розмір цього одлічення повинно встановити відповідно до коштів кооперативу, але він повинен бути такий, щоб з нього можна було-б справді стати на допомогу культурно-освітній роботі села. Що-ж до конкретних форм роботи, то тут потрібно тримати тісний звязок з установами, що провадять культурну роботу на селі (комнезами, сельбудинки, школи і ин.), також треба звязатися з вирядженими Сорабкопом інструкторами по культроботі. Потрібно лишень пробудитися, виявити добрий почин, а союз стане на допомогу силами і вказівками. С. Паперний

