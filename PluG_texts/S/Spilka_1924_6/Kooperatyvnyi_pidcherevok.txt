Кооперативний підчеревок.
До правління Ясногородського ЕСТ-ва Димерського району поступила заява від місцевої селянки про те. що підчеревок від зарізаного ЕСТ-вом кабана чомусь опинився у голови комнезаму. Як відомо, в людській мові існує слово кооперація. Звідціль пішли кооперативи, кооператори, кооперативні крамниці, кооперативний товар... Але й ще досі не чути було слова кооперативний підчеревок. А дарма, бо річь дуже смашна, та ще з самогоном... Сам п'ється - як не крути, а без підчеревка не те... І смачне діло отой підчеревок після самогону! Зразу двох зайців - „коопероторам” весело, а у ворогів кооперації слина тече. У ясногородської ж кооперації ворогів багато! Та як його не ворогувати, коли одні самогон п'ють, підчеревком з цибулею, звичайно, закусуючи, а у других і хліба немає. Вороги лютують, а правління з ревізійною комісією добре розуміючи, що суть кооперації в боротьбі з її ворогами ще й посміхаються - хай сердяться, скоріще загинуть. Так дбаючи про загибель своїх ворогів, кабана купили – ЕСТ-ву в оборот, а собі в прибуток. Продавець сюди - туди! - А як, воно, добрі люде, без могорича. Дайошь! І пили і їли... А як вдома опинилися, глянь! - підчеревка немає. Не інакше, як миші з'їли! Бо торговець з мишою давно приятелюють - перший к-ву рахунки пише, а друга багато їсть... один одному допомогають... Правління вирішило, що раз миші з'їли, то так і буде А щоб мишей не дратувать, бо можуть ще більше з'їсти, нікуди не записувать. А баба, - оті геменські баби, усе знають - найшла! - Занесла, каже, проклятуща мишва підчеревка, отого кооперативного, аж до голови комнезаму. Звісно що без мишей це діло не обійшлося, бо відколи світ стоїть, - підчоревок сам пе ходив, а його носили - за життя свиня, а по смерги голов..., то пак миші. Йімсен.
