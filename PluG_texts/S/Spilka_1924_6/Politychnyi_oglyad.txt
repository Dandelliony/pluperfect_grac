Політичний огляд. (За останній тиждень).
Найцікавішою й найважливішою для нас подією останього тижня є визнання англійським урядом Союзу Радянських Соціалістичних Республік. Ми не будимо зупинятись на тих причинах, що спонукали уряд найбільшої капіталістичної країни в Європі, визнати нашу революцію, нашу нову робітниче-селянську державу, наш робітниче - селянський комуністичний увяд. Нам потрібні зараз нормальні умови торгівлі з закордоном, обміну продуктами і юридичне визнання ці умови мусить створити, а далі - останне слово скаже світовий пролетаріят, для якого наша перемога є яскравим прикладом. В Італіі звістка про визнання ССРР англією зробила надзвичайне вражіння. В Лондоні одержано відомости, що італійський уряд зі свого боку має прискорити акт визнання Рад. Союзу. У Франціі акт англійського уряду викликав надзвичайне занепокоення. Промислові кола, що бояться втратити російський ринок вимагають від уряду негайного відновлення зносин з Радянським Союзом. В Америці акт визнання викликав підвищення цін на англійські гроші. Фінансові кола вітають визнання, як крон до знищення політичних забобонів, що шкодили відновленню нормальних торговельних зносин. В Норвегіі уряд спішно став обмірковувати справу про підписання угоди з СРСР. Переходячи до подій в окремих країнах, варт відзначити таке: В Англіі уряд Макдональда, як ми й передбачали, не думає про рішучі кроки і щоб утриматись у влади, думає, очевидно, провадити політику, яка б задовольняла лібералів. Макдональд у листі до виборців застерігає їх від зайвого оптимізму, виправдуючись, тим, що його міністерство є міністерством меншости. Цього оптимізму робітники Англії мають однак не дуже багато. Так, напр, телеграми сповіщають, що не встигли ще залізничники цілком погодитись із підприємцями, як страйком почали загрожувати докові робітники, робітники й службовці підземних залізниць і т. д. І це в самому Лондоні, в місці осідку уряду Макдональда. У Франціі справи Пуанкаре, цього найзаклятійшого ворога трудящих, стали дуже кепськими. Сподіваються, що він полетить геть ще цими днями. Проти нього виступають навіть вчорашні його найближчі приятелі. Причиною цього є фінансова криза та викриття великих шахрайств в міністерстві фінансів. На останньому засіданні парламенту фінансову політику уряду Пуанкаре із 20 промовців боронив лише один промовець, і цим промовцем був не хто инший, як сам Пуанкаре. В Америці викрито великі зловживання, в яких замішано багато вищих урядовців. Ці урядовці, серед яких є чимало міністрів і навіть кандидат на президента, брали великі хабари за і те, що незаконно давали концесії на здобич нафти. В Німеччині реакція скаженіє далі. В Тюрингії військова влада й поліція, в супереч закону і обіцянкам уряду про волю виборів, конфіскує виборчу літературу не тільки комуністів, а навіть соціяль-демократів. Німецьке робітництво не піддається і провадить далі уперту боротьбу. В Вестфалії вибухла ціла низка нових страйків. В багатьох містах застрайкували робітники комунальних підприємств. як електричні станції, водотяг, трамвай і т. д. Продовжуються страйки і в инших провінціях. В Ельдерфельді прийшло до сутичок між страйкарями й поліцією. Є багато поранених. Німецький уряд, очевидно користаючись с неладів у Франції, передав французькому урядові ноту, в якій вимагає відновлення законної влади і взагалі ладу в окупованих землях, який відповідав би Версальському мировому договорові. Рейнські сепаратисти стали покірливішими і вже погоджуються, щоб Рейнська Республіка входила в Німецьку федерацію. В Польщі промислова криза загострюється. Металургичні заводи припинили працю. Безробіття й голод зростає. В Лодзі голодує 75 відсотків робітників. Нечувана дорожнеча в Галичині. Робітники мруть з голоду. Між Італією й Францією виник конфлікт в танжерський справі. Акули ніяк не поділять Мароко Італія відмовилась ратифікувати (остаточно затвердити) складену угоду. В ЄГИПТІ надзвичайно розрісся самостійницький рух. Новий голова єгипетського уряду заявив, що він має намір досягти повної незалежности Єгипту від Англії. Що до внутрішнього життя нашого Союзу, то заслуговує уваги 2-й Всесоюзний з'їзд, що щойно закінчився. З'їзд ухвалив низку важливих постанов в справі далекого будівництва і обрав новий союзний Виконавчий Комітет. Головою нового союзного уряду обрано т. Олексу Рикова, що походить з селян Вятської губерні. П. Л - ний.
