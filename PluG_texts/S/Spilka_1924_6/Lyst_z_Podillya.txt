Лист з Поділля. (ПЕЧЕРА НА ПОДІЛЛЮ).
Село поволі починає виходить з стану сна. Кооперація теж починає відживати. На це маємо багато прикладів з життя сільської кооперації. В Печері істнує два товариства; споживче і сільсько-господарське. Ці товариства під час громадянської війни, потім в кінці-кінців, податків та „ножиць” почали занепадати. Але з половини листопаду 1923 року - починається видужування. Стиснення „ножиць”, звільнення від податків дали свої позитивні наслідки. В сільській кооперації зробився „здвиг” в сторону ліпшого. За останні часи значно збільшився товарообіг. Для прикладу візьму с.-г. т-во; воно мало на 1 листопаду 1923 року баланс в 214 черв. карб., а вже на 1 січня 1924 р. 1914 черв. карб. Збільшується також і кількість пайщиків в кооперативах. Взагалі товариства кріпнуть і організаційно і економично. За останній час товариства ведуть заготовку фасолі, яєць, сала. Ця заготовка дала дуже гарні наслідки. Селяне наочно побачили, як їх обдурюють місцеві спекулянти, плативши низьку ціну за ці продукти - а кооперація підняла ціни. Поширення роботи кооперативів вплинула на місцевий ринок, вибила з ряду дрібних спекулянтів. Місцеві кооперативи йдуть на зустріч селянству. Кооперацією взято посередницькі операції „сельбанка”. Дається селянам позика на підняття господарства. Така робота дуже гарно вплинула на селян і селяне починають вступати члевами в „Сельбанк" В Печері за місяць вступило 38 членів. Також є думка заснувати касу для збереження від знеціення Радзнаків. Зараз ведеться робота по кооперуванню селянського бурякосіяння, по придбанню с.-г. машин та знарядь, щоб на весні росповсюдити між селянством. Треба також сказати і про негативні сторінки, болячки місцевої кооперації. Найбільша болячка - це відсутність кооператорів. Особливо це можна сказати про „Сест”, як значно сильніший кооператив, котрий має основного капіталу 6000 пудів. Це товариство не веде ніякої кооперативної роботи (добре торгувати - незначить бути кооператором), - а збиває капітал. Наслідки цього - товариство майже без пайщиків. Це не кооперативна робота. Треба звернути увагу і на кооперування населення, треба повести і культурну роботу серед селян - А Печерська кооперація має змогу це зробити - і треба робити. Без культурної роботи - неможливо кооперування населення, а це головна задача кооперації. Про це мусить пам'ятати кожний кооператор. А. С- ха.
