після спільної роботи керівництва театру і репертуарного комітету. Взагалі керівництво, як я казав, змагалось вирівняти політичну лінію театра, як воно розуміло, найправильніше, найкраще, найбільше, так, як це на погляд керівництва при певних корективах Вищого репертуарного комітету повинно бути для здійснення театром тих завдань, які на нього покладає радянська влада.
Перша прем'єра "Маклена Ґраса” пройшла цими днями — може дехто її бачив. Про неї була стаття товариша Тарана в газеті "Комуніст”. Ми сподівались, що ця прем’єра досягає іншого ефекту, ніж з цієї статті виходить. Тому, коли ми після прем’єри мали розмову з товаришами, які після перегляду в театрі затримались і обмінялись думками з приводу цього, у нас до деякої міри склалося враження, що театр не зумів довести до глядача те, що він хотів. Тому ми негайно внесли в наш робочий плян низку змін.
Дальша п’єса за пляном — "Загибель ескадри”. Тому, що "Маклена Ґраса” пройшла непоміченою, театр не зумів довести до глядача те, що він хотів, ми перемістили свій робочий плян і запросили приступити до роботи режисера, який мав доручення працювати над постановкою "Загибелі ескадри”. "Загибель ескадри” з часів [громадянської війни — п’єса настільки високого політичного напруження й патосу, що ми вирішили її поставити на Жовтневі свята цього року й до неї приступили. Також автор приступив до того, щоб вирівняти деякі моменти в цій п’єсі.
Далі йде прем’єра п’єси Дос Пассоса, дальша має бути постава "Варфоломіївський ярмарок”, це зафіксований на сьогодні порядок вистав.
Стаття, яка з’явилась учора в "Комуністі”, має рішуче історичне значення.
Не можна передбачати конкретних форм, за якими повинна йти перебудова театру, але я знаю, що колектив настільки сильний по своїй якості, що там, де в колективі міцна режисура, актори міцні і вважають, що театр з новими формами перебудови упорається. Все залежить від того, наскільки знайдено буде щасливий вихід з того критичного моменту, в який театр попав.
Хто читав статтю, той безперечно бачив, що [шпальти] газети говорять про те, що театр заведено у безвихідний кутець. Ви, напевно, пригадуєте, як обґрунтовано в статті і ясно сказано про те, що театр повинен подумати, як бути в дальшому.
Як я розумію статтю, — репертуар мусить бути змінений, мусить бути внесено рішучі зміни і в саме керівництво, це дійсно було б дуже ненормально, коли б театр залишили в такому становищі, в якому він зараз перебуває.
Отже, я говорю, що змін має бути дуже багато. Дирекція
театру, як би вона не була пов'язана з органами Наросвіти у своїй роботі, як би не перебудовувала свою роботу — все ж таки дуже багато випадає на долю керівника, на його власну творчу ініціати -ву, і тому тут має бути людина, яка має право брати на себе багато.
От все, що я мав сказати. Якщо неясно буде щонебудь, я дам відповідь на запитання.
Козицький: В репертуарі було передбачено п'єсу Куліша "Прощай, село!” Коли і з яких міркувань її знято?
Відповідь: Не лише "Прощай, село!”, а був цілий ряд п'єс, які в процесі проробки репертуару з вищим органом — реперткомом — змінились та замінювались іншими п'єсами. Зокрема з цієї п'єси вийшло так, що в театрі формується зародок філії і для цієї філії підібрано п'єси. Туди ввійшла і ця п'єса. Знайдено, що для театру вона не відповідає, і вирішили її замінити іншими речами.
Хвиля: Ви, Лесь Степанович, виступаючи, сказали про те, що театр, керівництво театру має право просити до себе довір'я. Після тих деклярацій, які були з боку театру, з боку вашого, чи настали будь-які зміни в самому театрі, в роботі театру і чи є дані говорити про те, що ці зміни відбудуться (я маю на увазі заяву про виправлення тих величезних політичних хиб, які були в театрі за останні роки), [чи ви] як керівник уважаєте, що ці виправлення відбулись чи ні. Це одне з кардинальних питань, від яких залежить подальша робота театру.
Відповідь: Я на це можу просто відповісти, що з самої роботи театру видно, що не зовсім допомагає в справі орієнтації в роботі театру "Березіль”, коли більше рахуватись з деклярацією, аніж з його роботою. Деклярації тільки мотивують роботу та дають напрямок.
Театр не пусте говорив у деклярації, що театр зовсім не веде лінії відстоювання своїх, як виявилось, помилкових, чи таких, що можуть бути помилковими, позицій.... Він старається всю свою лінію тісно пов'язати з певними директивами та безпосереднім контролем керуючих органів. Нема в останні роки такої позиції, такої ситуації, щоб "Березіль” відстоював, боровся, — скажемо, за "Народній Малахій” ....(не чути). Щодо "Маклена Ґраса”, ми виразно заявляли, коли ця п'єса має хоч би якунебудь тінь політичної шкідливости, коли хтось зможе зрозуміти з цієї п'єси, що театр хоче протиставити свою лінію [лінії партії], ви скажіть нам — ми цю п'єсу не тільки не випустимо, а навіть не покажемо, хоч вона і готова. "Маклена Ґраса” це є все таки дуже серйозне — по-своєму вперше шукання того реалізму, який на сьогодні для нашого мистецтва є програмовий. Це може дуже індивідуально
розв'язав театр, може розв'язав помилково. Візьміть такі речі, як "Пляцдарм” [Мирослава Ірчана. В "Березолі” 1932] Це річ не менш показна з погляду того, наскільки театр переглядає свій шлях, свої методи роботи. Оскільки три роки я як керівник нічого не ставив, звичайно, молодші мої товариші, які виконували репертуар цих років, в поодиноких випадках [були] правіші, в поодиноких випадках лівіші. Вони роблять це більш помацки, аніж це повинні робити, але те, що вони роблять, свідчить само за себе.
Я не сказав, що ми маємо право просити довір'я. Ні, я твердив, що це керівництво не має права просити, що треба такого керівництва, яке мало б просити.
Хвиля: Ще одне питання. Ви заявили, що судити про те, чи змінив театр свою лінію, чи не змінив, можна не на основі деклярації, а на основі практики, що є в театрі, себто практичної роботи. Ви, очевидно, вважаєте, що практика, яка зараз є, свідчить про те, що театр змінив свою лінію?
Курбас: Я вважаю, що театр в тій мірі, в тих межах, про які [я] тут говорив, в тій мірі, яка можлива в театрі такому, як "Березіль”, коли три роки нема основної роботи, стрижневої роботи, — в таких межах театр робив усе можливе, щоб здійснити цю деклярацію.
Хвиля: Хто хоче взяти слово?
Ахматов: По суті питання... Питання важливе — мова йде про театр, який має певну історію, який не просто собі один з театрів, а театр, який має низку акторів, про яких можна говорити як про визначних акторів, найкращих акторів Радянської України, має низку досягнень в своєму минулому, про що зазначено й достатньо говорилось, наприклад, коли святкували ювілей визначного актора тов. Бучми. Це згадується, коли так коротко й надзвичайно схематично зазнав тов. Курбас про помилки театру, про шлях його майбутній. Я хочу говорити лише про майбутнє, бо про помилки ми знаємо й можемо про них говорити не так схематично, бо всі ми знаємо шлях театру, про це говорили багато, а майбутнє цього театру для мистецтва Радянської України не аби-яке значення має. І коли тов. Курбас каже, що треба знайти формулу переходу від статті, яка вміщена в центральному органі КП(б)У "Комуніст”, знайти формулу переходу [до] того, як далі працюватиме театр, то, на мою думку, треба так поставити питання, як його ставить наша партія, коли мова йде про роботу, яка не має всіх ознак витриманої роботи, яка має низку хиб і помилок, тобто мова тут може йти про керівництво театру, не лише про зміцнення керівництва, а про напрямок художнього керівництва. Коли молодь, яка є в театрі і під керівництвом Курбаса [йде] своїми власними шляхами, [то це] дає нам можливість уважати, що театр "Березіль”, його колектив може працювати добре, працювати як слід; [а це] значить, [що] тут бракує
чогось такого, що залежить хоча б і від колегії Нар^^су, тобто бракує такого керівництва, яке [б заслуговувало на] довір’я. Товариш Курбас підкреслив цей момент, він казав: ми ставили п’єси і ці п’єси не зустрічали підтримки громадськости, організованої громадськости, тобто [проти них] виступили в пресі радянські керівники, робітники, і ми зразу ж від цього відмовились. Це правильно, так усе й було, але ця відмова не [вела] до виправлення помилок, а це був шлях, коли було багато помилок, коли одна помилка йшла від другої, Наприклад, п’єса "Маклена Ґраса”, п’єса, яка написана Кулішем, — п’єса, написана непоганою мовою, а коли театр показав зразки акторської гри, ця п’єса створила гнітюче враження в того, хто її бачив, якось розгублено сприймав глядач, глядач, з яким ми мусимо рахуватись, і дехто ставив питання, що актори "Березоля” мусіли витрачати свою енергію, свої сили й таланти на інші методи гри, на іншу п’єсу, на іншу творчу колективну роботу. Про майбутнє хочеться сказати лише одне: що завдання театру "Березіль”, який мусить жити й буде жити, полягає в тому, щоб почувалась колективна воля й колективна творча робота театру. Один [глядач], що був у театрі і бачив п’єсу "Маклена Ґраса”, казав, що помилка в тому, що в цьому театрі ніяк не можна побачити позитивний бік робітника, що робітники на сцені не виходять. Це, звичайно, залежить від автора, але ми бачили і таку п’єсу, як "Диктатура” Микитенка, не лише "Маклену Ґрасу”. Усі ці помилки носили ознаки великої напруженої роботи, давали іноді почуття художньої насолоди, викликали емоції у глядача, але створювали враження, що значна кількість сил витрачена даремно.
Які вимоги ставить глядач, глядач кваліфікований, глядач некваліфікований? Він хоче бачити в театрі відображення загальної лінії', лінії за соцбудівництво. Чи спроможний колектив театру це зробити? Спроможний колектив театру це зробити, але тут бракує в Курбаса щирости. Треба це питання ставити незалежно від особи товариша, який доповідав про шлях, що він його пройшов, бо такий великий, значний, талановитий колектив мусить зараз одержати найміцнішу кваліфіковану політично-художню допомогу для того, щоб дух колективізму в керівництві театру був міцніший. В цьому полягає головне завдання, яке зараз стоїть перед Наркомосом. Ми не тратимо через це режисера, як тов. Курбас, ми не тратимо через це театру "Березіль”. Але ми, [давши] кращих наших товаришів для роботи в цьому театрі одержуємо можливість кардинально змінити напрям не тільки щодо репертуару, напрям щодо метод роботи, які існують у театрі "Березіль”. Треба, щоб "Березіль” не був синонімом якоїсь відміни від нашої загальної лінії, треба, щоб "Березіль” був синонімом того молодого творчого колективу, яким він був певний час, яким він може бути і яким він зобов’язаний бути за наших умов. Я виступаю сьогодні абсолютно для мене самого несподівано, товариші, які працюють у театрі, мусять разом з тов. Курбасом [подати] більший сатерізЛ' щоб ми могли виступити з цього приводу. На жаль, павза затягнулась, довелось її розрядити моїм може не зовсім удалим виступом.
Грудина:4 Я також несподівано виступаю. Я сьогодні тільки приїхав і