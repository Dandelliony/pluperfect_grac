СИМОН ПЕТЛЮРА
   СТАТТІ і ДОКУМЕНТИ 
    
 
ДО НАСЕЛЕННЯ ВСІЄЇ СОБОРНОЇ УКРАЇНИ
 
СЕЛЯНИ, РОБІТНИКИ І ВЕСЬ НАРОДЕ УКРАЇНИ!
З подиву гідним завзяттям ось уже два роки українське військо одбиває напади то 
червоних, то чорних ворогів, що насуваються з Москви, аби підбити під своє 
панування український народ. 
Голод і нужда, що часом доводиться терпіти, не зневірили оборонців свободи нашої 
республіки, й міцною стіною стоять вони все так само віддано й щиро перед 
напором, спершу большевицьких, а тепер добровольчих банд, кривава робота котрих 
ще не забута... 
Тисячі пограбованих господарств, спалені села, люди, що живими закопувалися в 
землю, зґвалтовані дівчата, убиті батьки, брати й сини — всі ці злочинні вчинки, 
як живі, стоять перед очима нашого многострадального народу. 
Безсоромно, облудливо підходять ці нові кати й, підкравшись, силкуються здавити 
нас, силкуються скориста-ти з тих успіхів, що ними покрило свій славний шлях 
наше військо. То взиваючи нас большевиками, з котрими билося до повної побіди 
наше вояцтво, то простягаючи свою криваву руку до порозуміння, ці нові хижаки 
всякими способами стараються захистити чужу національне нашому народові 
московську зграю чорносотенців і забезпечити її панування над долею українського 
народу. 
Важкий шлях, народе України, до твого щастя... Тернями встеляють його твої 
вороги і, як дикі звірі, вичікують хвилі, коли б кинутися на тебе й своїми 
забрудненими лазурями впитися в твоє молоде тіло... й ссати з нього твою святу 
кров. А ти, зневірений і втомлений, блукаєш серед цього бруду, чуток, 
провокацій, підлесливих обіцянок, котрі тільки розпорошують твої сили й 
розбивають дух твій. Зневір'ю, розчаруванню не може бути місця в час, коли на 
довгі літа вирішується твоя доля, твоє щастя і твій добробут. Тільки міць, 
єдність та тверде непохитне стремління до повної незалежности й свободи може 
бути нашим побратимом. 
Твердо пам'ятай і віруй, що Верховний Уряд твій — та міністри, ним призначені, 
розпочавши боротьбу за інтереси народу України проти клятої гетьманщини й 
подолавши непридатний та ворожий нам большевизм, не припинили й не припинять 
боротьби проти всіх насильників, були б то большевицькі чи добровольчі банди 
грабіжників, доки не забезпечать повної свободи, незалежности та добробуту 
народові України. 
Верховний Уряд Республіки, Директорія, — під моїм головуванням, — складається з 
членів, проф. Ф. Швеця та А. Макаренка. Між Директорією та Радою Народніх 
Міністрів панує повна згода й порозуміння щодо правування державою нашою. 
Вороги народу ширять всякі брехливі чутки про наш уряд та його завдання й цілі, 
а тому оголошую, що теперішнє Народне Міністерство Республіки Української є в 
такому складі: Голова Ради Народніх Міністрів і Народній Міністер Внутрішніх 
Справ Ісаак Мазепа, Народній Мі-ністер Земельних Справ Микола Ковалевський, 
Народній Міністер Фінансів Борис Мартос, Народній Міністер Праці Безпалко, 
Військовий Міністер полк. Петрів, Міністер Юстиції і Керуючий Міністерством 
Закордонних Справ Андрій Лівицький, Народній Міністер Шляхів України Сергій 
Тимошенко, інженер, Народній Міністер Господарства Микола Шадлун, Народній 
Міністер Здоров'я і Опікування Дмитро Одршш, Народній Міністер Пошт і Телеграфів 
Іван Паливода, Народній Міністер Преси і Інформація Теофіль Черкаський, Міністер 
Культів Іван Огієнко, Міністер Єврейських Справ Красний і Державний Секретар 
Левко Шрамченко. 
Найтяжча хвиля боротьби не зупинила праці Українського Правительства на користь 
та добробут Батьківщини. Уряд Української Народньої Республіки знає, що все, що 
здобуто українським народом в революційній боротьбі, повинно належати народові, 
й тому, щоб збудувати мідну та вільну Українську Республіку, в програму своєї 
діяльности покладає такі підвалини: 
Перша підвалина: самостійність і незалежність Української Народньм Республіки, — 
щоб ніхто з близьких та далеких сусідів не замахувався на наше самостійне 
державне життя та добробут українського народу. 
Друга підвалина: передача земель казенних і всіх великих власників без викупу до 
рук селянства. 
Третя підвалина: цілковите забезпечення робітничої кляси, як того вимагають 
інтереси самих робітників та інтереси республіки — 8-ми годинний робочий день і 
страхування робітників. 
Четверта підвалина: загальне, рівне, таємне, безпосереднє, пропорціональне право 
обирати своїх представників до всіх установ народньа влади. 
П'ята підвалина: мир, добре співжиття зі всіма народами світу та зав'язання з 
ними торговельних зносин, щоб забезпечити українське населення всім необхідним: 
крамом, сіллю, нафтою, шкірою, залізом, матерією і т. і. 
Щоб остаточно збудувати та завершити будівлю Української Держави, Уряд 
Республіки при першій змозі скличе Велику Державну Раду, — яка прозветься 
українським Парламентом з установчими функціями, до складу якого увійдуть 
представники найширших кіл українського громадянства. Цей парлямент, а не хтось 
інший, розв'яже справу нашого державного устрою і дасть нарешті спокій, лад і 
силу Державі. 
Військо українське, обороняючи інтереси народу, мусить провадити і далі 
визвольну боротьбу. Разом з ним боряться і наші брати, галицькі українці (а не 
австріяки, — як кличуть дурні люди); боряться, щоб спільними силами здобути кращу 
долю для всіх нас, синів Соборної Єдиної України. 
