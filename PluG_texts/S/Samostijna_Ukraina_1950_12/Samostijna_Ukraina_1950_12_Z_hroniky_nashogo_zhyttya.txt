                                       З хроніки нашого життя
            На Рідних Землях
  Як подає комунікат Інформаційної Служби Закордонного Представництва Української Головної Визвользної Ради наступником трагічно замордованого большевиками Головного Команданта Української Повстанської Армії (УПА) став полк. Василь Коваль, дотеперішній співробітник Тараса Чупринки.
  Видавництво ЦК Комсомолу випустило недавно друком альманах п. н. «Щаслива юність», за редакцією М. Стельмаха. Альманах настільки дешево-аґітаційний, що навіть М. Рильський не міг здержатися від його критики за його «лобову декляративність».
  Станиславівська виконала державний плян заготівель та відвадтаження овочів на 142,5 процентів, себто перестаралися ребята на 42,5 проц. понад норму.
  На тому місці, де московський цар Петро І розбив війська шведського короля Карла XII і українського ґетьмана І. Мазепи, большевицька влада відкрила музей історії полтавської битви.
  У висліді республіканських шахових замагань мистецтво турніру УССР здобули Літницький і Коллер.
  Український театр ім. Заньковецької у Львові ставив недавно п’єсу А. Хижняка п. н., «На більшу землю», присвячену «добровільній» колективізації Львівщини.
  На терені цілого СССР, а також і на терені УССР ведеться тепер посилена передвиборча кампанія до місцевих органів совєтів. Вибори мають відбутися дня 7 Грудня. Газети друкують «положення» про вибори, в якому говориться, що «в совєтському суспільстві всі рівні в своїх правах», вийняток лише становлять особи, позбавлені судом виборчих прав», (а таких в СССР є 10 проц. голосуючих) — каторжани, заслані, судом позбавлені прав.
  Журнал московського Патріархату повідомив про офіційну ліквідацію української греко-католицької церкви на Закарпатті. Греко-католицька дієцезія в Мукачеві числила 321 парохій, 354 священників, 85 учнів дух. семінарії, 459 церков і каплиць, 85 ченців та 462,000 вірних. В дні 28 серпня 1949 р. в монастирі в Мукачеві відбулося свято офіційного переходу уніятів до православної російської церкви.
  У Києві відбулася недавно нарада секретарів партійних комітетів промислових районів України, якою проводив сам секретар ЦК КП(б)У Л. Мельников. В нараді стверджено, що , значна частина машинобудівних заводів не виконує плянів, що вироби республіканської промисловости низької якости, що житлове будівництво в багатьох областях (Харківській, Вінницькій, Полтавській) значно відстає.
  З Києва їздила до Москви т. зв. українська делегація прихильників миру, в складі: П. Тичина, М. Важан, А. Малишко, П. Безпощадний, В. Василевська, О. Шовкуненко, М. Підтиченко, В. Заболотний і інші. Завданням делегації було, як пише совєтська преса, «продемонструвати перед усім світом згуртованість совєтського народу навколо найбільшого прапороносця миру».
  У Львові відбувся «Пленум Львівського обкому КП(б)У», на якому були присутні большевицькі комісари з Москви — І. Бенедиктов, Г. Хламов і П. Александров, щоби заслухати звіту з діяльности львівського облкому партії. Діяльність секретаря партії Горбаня визнано незадовільною. Присутними на нараді були теж секретар ЦК КП(б)У Мельніков та заступники голови ради міністрів УССР Л. Корнієць і К. Литвин.

                                                На еміграції
  Виконний Орґан Української Національної Ради видав заклик до українського громадянства вшанувати память Головного Команданта УПА ген. Тараса Чупринки. З таким самим закликом до громадянства звернувся Український Конгресовий Комітет в ЗДА.
  Президент УНР М. Лівицький та ген. М. Капустянський звернулися окремим комунікатом до українського вояцтва і громадянства вшнувати память ген. Т. Чупринки.
  Відомий український літературний критик, науковий та суспільний діяч д-р Остап Грицай обходить 40 ліття своєї літературної діяльности. З цієї нагоди «Українське Слово» (Париж) присвятило ювілятові одно своє число.
  В Мюнхені (Німеччина) засновано «Українське Товариство для Об’єднання Европи», головою якого обрано відомого політично-суспільного діяча та публіциста д-ра Степана Барана. До цього Товариства вступили всі українські політичні середовища, крім бандерівців. Від гетьманців представником є проф. УВУ д-р ,1. Мірчук.
  Баварський державний міністер культури й освіти признав Українському Вільному Університетові в Мюнхені всі академічні права нарівні з німецькими високими школами.
На Міжнародньому Студентському Конгресі, що його організувала Міжнародня Студентська Служба (ІСС) та Швайцарський Союз Студентів (ВВС) взяла участь делегація українських студентів, яку вислав ЦЕСУС (Центральний Союз Українського Студентства).
  В останніх виборах до федерального парламенту Бразилії обрано послом першого українця Петра Фірмана.
  В днях 11 і 12 листопада 1950 р. в Філадельфії (ЗДА) відбулася Ювілейна Конвенція Союзу Українок Америки (СУА). Конвенція вибрала нову Управу та схвалила резолюції, в яких вітає Українську Національну Раду. Головою СУ А обрано п-ню Олену Лотоцьку.
  Накладом Станиці УСС в Нью Йорку вийшла друком розвідка Мирона Заклинсвкоґо «Хмельницький як полководець».
  Наукове Товариство Т. Шевченка готує до друку збірник в англійській мові п. н. «Україна під Совєтами».
  Український Конгресовий Комітет вислав дня 9 листопада ц. р. телеграму до президента Трумена в справі народовбивства, в якій іменем українців домагається доручення американській делегації дати таку поправку до проектованого закону про народовбивство, що не нівечила б практичних наслідків закону, не давала б Совєтському Союзові права вета та в той спосіб врятувати життя 40 мільйонів українців, які в СССР наражені на смерть.
