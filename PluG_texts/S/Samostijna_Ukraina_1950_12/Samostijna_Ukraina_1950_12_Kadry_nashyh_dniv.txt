                                         Кадри наших днів
                                  ПРОМОВЛЯЄ ВОЮЮЧА УКРАЇНА
  Від імени воюючої України, — УГВР, підпільної гр-кат. церкви, УПА, ОУН, — опубліковано недавно на еміграції відозву скеровану до «Братів наших, розкиданих по далекій чужині». У відозві пишеться:
  «Памятайте, що сьогодні кожний українець за кордоном — це представник воюючої України.
  Воююча Україна рішуче вимагає від української еміграції повної єдности, єдности не на словах, а на ділі, єдности ділової, а не паперової, єдности на базі визвольної боротьби народу на Українських Землях».
  «... українська еміграція не може дозволити собі на жадні роздори і партійну гризню. Сьогодні всі партійні розходження мусять уступити, мусять бути підпорядковані одній меті, одній справі — справі визволення українського народу.
  «Край вбачає лихо не в існуванні різних партій на еміграції, а в тому, що ці партії не вміють (належить розуміти — партія Бандери не вміє .. ., бо всі інші партії знайшли спільну мову в УНРаді — прим. Ред.) співжити і співпрацювати між собою, ні в середині самих себе. Край обурений занепадом політичної і громадської моралі серед української еміграції ... Воююча Україна обурена тим, що в партійній боротьбі на еміграції розмінюються загально-національні ціннощі і святощі. Воююча Україна найрішуче засуджує всіх тих, які не хочуть піднестися вище своїх вузьких партійних інтересів, які спекулюють визвольною ідеєю» . . .
  Читаючі ці гіркі слова правди по адресі української еміграції з уст тих, що в важких умовинах окупації боронять чести нації і ведуть незламну боротьбу з московськими большевиками, не треба завдавати собі багато труду, щоби відгадати до кого вони відносяться. Хто з українських політичних партій заперечує іншим право бути пердставником воюючої України, хто не хоче дійти до єдности і згоди, хто вносить роздори і партійну гризню, поміж наше життя і навіть в середину себе самих, хто не хоче співпрацювати і співжити з іншими партіями, а лише вимагає безоглядного собі підпорядковання, хто, врешті, для своїх вузьких партійних інтересів торгує і спекулює визвольною ідеєю, її носіями, УПА і Т. д.?
  Тільки одна бандерівська партія є носієм тих вище наведених провин і промахів і тільки до неї одної можна віднести закиди, які підносяться по адресі цілої еміграції з боку воюючої України.
  Під згаданою відозвою представників воюючої України є підпис ген. Тараса Чупринки, людини, що відійшла вже до пантеону героїв, і якої воля і зазив повинні бути для нас святі. Може в обличчі такої величної містерії нашого життя схаменеться кліка партійних тоталістів і роздорників і врешті пристане до гідної, мирної і солідарної співпраці з іншими українцями на еміграції для загального добра, для того, щоби сповнити вимогу і заповіт воюючої України. Коли там дають люди свою кров і своє життя, то нехай же вона дасть тут принайменше дрібку доброї волі, щоби дійсно помагати визвольній боротьбі українського народу.
  Це є не тільки імператив хвилини, але і імператив простої правди і моралі. Нехай же Бандера, що спокійно сидить в якомусь закутку в Баварських горах, покаже, що так голосно рекламована ним і його партією його «визвольна боротьба» не суперечить вимогам і принципам, що їх жадає від нас дійсна воююча Україна.

                        ПРО ЩО ДЗВОНИТИМЕ ДЗВІН СВОБОДИ?
  За ініціятивою відомих і впливових американських політиків збудовано з великим розголосом дзвін свободи, який обвезено по більших містах Америки і Европи і завішено в Берліні.
  Світ без сумніву потребує дзвону свободи. Але про що ж він дзвонитиме, щоби виправдати себе і здобути до себе таку пошану, яку задумали йому здобути його батьки-творці?
  Він повинен дзвонити, що не тільки в частині Берліна і Німеччини немає свободи. Він повинен дзвонити, що десятки народів під большевицькою окупацією кривавляться в кривавих підвалах московської тиранії, і що така сама доля жде увесь світ, якщо він не припинить своєї співпраці і політики «апізменту» з большевизмом. Він повинен дзвонити світові про ту страшну кривду, яку йому вирядили ті політики, що запросили большевиків до Ліґи Націй, а потім до ОД, вирятували його перед заслуженою загладою, помогли йому врости в силу і своїм поведенням запрошують його до дальших підбоїв і анексій. Він повинен дзвонити про те, що загроженої свободи світу боронити треба всюди, не тільки в Берліні і Кореї, але що її треба боронити і в Україні, Балтиці, Ірані, Тибеті, Австрії. Він повинен дзвонити, що не повинно бути компромісу з большевиками та з тими його носіями, що мають руки заплямлені кровю.
  Тоді голос того дзвону дійде до ушей і душ тих, що хочуть його слухати і тужать за ним. Тоді його почують і ті партизани, що бороться сьогодні в Азі проти сил ОД, не розуміючи чому ті сили раз большевикам дозволяють (як в Ялті і Тегерані) скуповувати цілі народи і держави, а другий раз не дозволяють їм виконувати практично те, що їм договором признано. Адже було відомим, що большевики можуть діяти і поступати тільки по большевицьки і що, признаючи їм право на Північну Корею, Манджурію, Китай, Сахалін, Польщу, Чехословаччину, Румунію, Мадярщину, Східню Німеччину, Литву, Лотву і Естонію, — дається їм і право заводити там свій «спосіб життя».
  Про те повинен дзвонити дзвін свободи. А коли він про те буде дзвонити, можливо, що послухають його голосу ті партизани, що сьогодні в запіллі американської армії в Кореї ще не зреклися свого фанатизму, бо ніякий дзвін свободи не потрафив їх переконати. Автори дзвонів свободи намагаються переконувати вовка, щоби він не їв ягнят, замість переконувати ягнят, щоби вони стереглися вовка і з ним не засідати до спільного стола, бо скорше чи пізніше вовк їх з’їст.
  Про те повинен дзвонити дзвін свободи.

                                             МІЛЬЙОНИ $$ І ІДЕЇ
  Американський конгрес схвалив 62 мільйонів долярів, на передавання радієвих авдицій «Голосу Америки», призначених для народів поза залізною куртиною. Не можна заперечити, що в сучасній добі зброя слова не менше важна від атомової зброї і що належно поставлена пропаганда та інформація може скоротити холодну і запобігти гарячій війні.
  Але прислухаючись тому, що говорить «Голос Америки» можна вже тепер ствердити, що асигновані і видані гроші йдуть на марне. Перше заки рішатися видавати гроші на інформацію треба знати і усвідомити собі, про що народи за залізною куртиною треба інформувати та чого ці народи слухати хочуть.
  Світ хворіє на катастрофальний брак великої ідеї. І Америка теж не має великої ідеї. А тільки її хочуть слухати народи поневолені московським хижаком. Ніякі калькуляції на порозуміння з Москвою, на його внутрішню переміну, на залякання його атомовою бомбою, на силу своїх долярів світу не врятує. Можуть мільйони слухачів Европи, Азії, Африки, поневолених і за-грожених поневоленням Москвою, слухати «Голос Америки», але вони його не будуть розуміти. Вони не знаходитимуть в ньому відповіді на питання, що їх всіх турбують, вони не знайдуть там запевнення пошановання кардинальної вимоги на свободу кожної одиниці і кожного народу, вони не знайдуть запевнення, що їх не віддадуть купці і політичні комерсанти на поталу так, як віддали Балтійські народи, Польщу, Чехословаччину, Україну, Румунію, Мадярщину, Тибет і схильні віддати кожну іншу країну, коли лише дістануть паперове запевнення, що збережуть своє зібране майно. Вони хочуть почути, що ЗДА мають велику ідею визволення усього світу, кожної людини, кожного народу від рабства і тиранії.
  Що дивного, що навіть такі» ліві і опортуністичні публіцисти як Ірвінґ Пфлявм, що ще дотепер диктатуру Франко і Перона вважає гіршою від диктатури Сталіна, що ще далі мріє про порозуміння з політбюром, що вважає Мао-Тсе-Тунґа законним володарем Китаю, а не узурпатором і агентом Москви, — починають добачувати, що “there is a terrific shortage of ideas” (Chicago Sun-Time, August, 1950).
  Бо дійсно тільки ідеї, великі ідеї врятують світ і ЗДА з ним. Вірити, що ЗДА можуть залишитися безпечними, коли увесь світ опиниться в большевицькому ярмі, перестають уже навіть ті прислужники Москви, що так довго не бачили, як Москва «нагороджує» своїх «муринів», бачучи долю Міколайчика, Надья, Масарика, Димітрова, Тореса, Маркоса, і інших.

