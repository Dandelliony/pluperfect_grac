                                       Полковник Андрій Мельник
  Рік-річно український націоналістичний світ памятае про дні 12 і 13 грудня, як дні народження і імянин полковника Андрія Мельника—Вождя Українських Націоналістів, відзначуючи ці дні Святочними Академіями, рефератами тощо.
  Тай не диво, бо життєвий шлях Полковника — це хроніка Всеукраїнського Зриву з перших десятиліть нашого віку, по сьогоднішний день. Він належить до тої нечисленної групи піонерів нашого державного будівництва, що творчим чином, сталевою непохитністю своїх ідей, а в своїй більшості і жертвою свойого життя, перетворювали наш нарід в націю. Петлюра, Коновалець, Мельник, Тютюнник, Міхновський, Капустянський, Курманович, Сціборський, Сеник-Грибівський, — це були ті, що творили саму передумову української державности: самий зміст Великої Доби національного відродження: УКРАЇНСЬКУ АРМІЮ. їхні імена перейшли в історію. Духове і політичне обличчя нашої сучасности та вихідна точка майбутнього завершення — це вислід їхньої праці.
  Полковник Мельник є співтворцем своєї доби, а ця доба в свою чергу творила і гартувала його індивідуальність. За його заслуги перед нацією у великому минулому належить йому наша вдячність наших нащадків, а до його характеру, що оформлювався у вогні воєнно-революційних подій, привязуємо ми наші надії на майбутнє. Полковник Мельник є для нас світлим символом та узмістовленням прийдешнього вирішального Чину.
  Треба бути непересічним мистцем слова, щоби вичерпно накреслити характеристику цієї найбільшої постаті нашої сучасности, що її особиста доля була і є звязана найтісніше з долею всього нашого народу в найвідповідальнішу добу його тисячелітньої історії. Бо велика доба національного зриву сучасности, яка своїм розмахом, своїм світово-історичним значенням перевищує навіть княжі та козацькі часи, і вже тому кладе велику відповідальність на плечі того, кого доля покликала стати на чолі. Постать полковника Мельника, що побіч обох упавших великих попередників, славної памяті Симона Петлюри та Евгена Коновальця відбивається як єдиний, що сполучив у собі організаційний хист та твердість вояка з державно-творчою далекозорістю політика, дає найкращу запоруку сповнення покладених на нього надій.
  Так бачимо Вождя Українських Націоналістів як громадянина-провідника та вояка. А що знаємо про нього як приватну людину?
Ось що говорить про нього один з довголітних і найближчих його співробітників:
  «Характеристика навіть пересічної особи має на меті не тільки з’ясування її як одиниці, але в першу чергу пізнання її призначення. Але яка тяжка характеристика людини, що так виразно виростає понад рівень свойого оточення і життя якої є історією її народу. Таку людину не можна вичерпно окреслити, її треба інтуїтивно відчути. Згадаємо тут особисту хоробрість полковника Андрія Мельника, кришталеву чистоту його характеру, його організаційний геній і глибоке знання людей. Це все записали вже наші літописці у своїх анналах, про це знаємо ми з безпосередньої зустрічі з ним і співпраці, а дальше з боїв і вязничних тортур, — усе це доведено його осягненнями в минулому і сучасному. Це загально сказано. Але що лежить в основі структури його особистості?
  Головна прикмета полковника Андрія Мельника — це його логіка, непохитна консеквенція його думки аж до останніх висновків. До того долучується глибоке відчуття реальности, якої не може бракувати в характері правдивого великого державного мужа. Андрій Мельник бачить самого себе, власні можливості людей і ситуацій, якими вони є, а не якими вони повинні бути, або як хотілосьби їх бачити. Бачить він їх з прозорою повністю, а до свойого пізнання послідовно стосує своє діяння. Послідовність чину так само характеристична для індивідуальности полковника, як і надзвичайна послідовність його думки».
  «Другою характеристичною рисою особистосте полковника Андрія Мельника» — продовжує розповідач — «це його річевість. Добро нації, інтерес справи він ставить вище власних інтересів і власної амбіції, але рівнож і понад інтереси та амбіції інших. Ця риса сполучена з гострим та надзвичайно дисциплінованим інтелектом й інтуїцією. В цій сполуці саме лежить здібність полковника Андрія Мельника творити широко закроєні пляни дій та передбачувати наслідки рішень. Андрій Мельник є перш всього людиною чину ... Суспільна діяльність його кермується волею та інтелектом. Для волевої сторінки його характеру питома надзвичайна завзятість та відпорність великого імпульсу. Андрій Мельник не належить до людей, що надто швидко приймають рішення, або декларують своє відношення до людей, свої погляди на події чи методи їх опанування. Але раз приняте рішення він послідовно та з надзвичайною твердістю переводить до кінця, наскільки не зміняються основно умовини, що упідставнюють дане його рішення. Знаючи своє велике призначення, полковник Андрій Мельник водночас надзвичайно скромний, особисто непохитний у прінципах, він завжди готовий піти назустріч людям, признати їм заслуги й помогти направити помилки. Непорушно твердий в осягненні своїх цілей, він толерантний в особистих взаєминах. Це є толерантність людини, сила характеру якої стоїть поза сумнівами так його власними, як і всього оточення . .. Цікаве, що цей твердий вояк і державний муж холодного розсудку визначається особистою добротою вдачі й джентельменською льояльністю супроти своїх співробітників. Кожний з нас свято вірить і знає, що він на життя і смерть може покластись на слово полковника Андрія Мельника».
  А ось, як характеризував полковника Мельника визначний представник української церкви єпископ Іван Бучко у своїх виступах перед українцями в Америці в роках 1938 до 1940:
    «Полковник Мельник, це найкраща людина, яку українці можуть мати за Вождя. Працьовитий, побожний і шанований усіма. Він мало говорить, зате багато робить. Він добре розвязує консеквенції якоїнебудь акції, але рішившись раз, переводить цю акцію рішуче. Поляки чотири роки пробували його зломати в тюрмі тортурами, але його мужність не заломилася. Він ніколи не заводить довіря серед народу і народ гордий на нього як на свойого Вождя».
  Та найкраща характеристика полковника Мельника узмістовлюється в чинах його життєвого шляху, які, хоч згрубша, постараємось нижче подати:
  Андрій Мельник побачив світ в дні 12 грудня 1890 року в селянській сім’ї Якубової Волі, біля Дрогобича. Це село недалеко того місця, де народився наш великий поет і письменник Іван Франко. Ще хлопчиком, на шкільній лавці дає він себе відчути як гарячий українець. Вже тоді наболілі і скривавлені від кайдан руки Батьківщини збуджують в ньому кріпку постанову: жити і працювати для України. Ще хлопчиком він переконується, що похід в життя і боротьба за волю вимагають пильної підготовки. Тому кидається на книжки і вчиться. Попри це, вже як молодий студент стає одним з ініціаторів та провідників таємних шкільних гуртків. По закінченні гімназії переходить на студії лісівництва у Відні. Це було в 1911 році. Школу цю закінчує і дістає титул дипльомованого лісового інженера. Рівночасно з тим він бере живу участь в суспільно-громадському житті. Між іншим він керує українським товариством «Земля» у Відні.
  Переступивши поріг студенського життя, він вступає на довгий і важкий шлях активної служби Ідеї і Батьківщині. З вибухом першої світової завірюхи він вступає в ряди Українських Січових Стрільців, де в боях своєю хоробрістю та відвагою стає легендарною постаттю стрілецтва. Учасники боїв на Маківці та під Галичем, над Стрипою, згадують, що він неначе зачарований лицар ходив поміж ворожими кулями і шрапнелями і кулі його не чіпались. В наступ усе йшов перший, а відступав останній. В році 1916 попадає враз з сотнею в російський полон. Його замикають москалі в одному таборі полонених коло міста Царицина, що нині його москалі переіменували на Сталінград.
  Пригноблююча атмосфера російського полону його не заломлює. Тут він вперше стрічається зі славної пам’яти Вождем і Творцем українського націоналізму Евгеном Коновальцем. Та стріча заважила на їхньому дальшому життєвому шляху. Від тоді переживають вони вдвох долю і недолю України, він тоді рамя об рамя йдуть спільно, кидаючи лицарський визов злій долі. В таборі полонених живо цікавляться оба подіями в Росії і підготовляють себе та стрілецтво до грядучих подій. І коли 1917 рік потрясає основами Росії, а до табору полонених дійшли слухи, що Україна пробудилась зі сну, втікають вони враз з іншими стрільцями з табору, пробиваються до Києва і зразу беруться до найбільш конкретного діла, до організації так званого Галицько-Буковинського Куреня, що згодом перемінився в курінь Січових Стрільців або коротко СС. Обидва вони інтуїтивно відчувають, що не ті чи інші рецепти, які тоді лунали по Україні, запевнять українцям визволення, а тільки своя українська збройна сила.
  Коли темні хмари зібрались над серцем України, Києвом, полковник Андрій Мельник не віддає ворогові столиці без бою. Навіть тоді, коли уряд України перенісся до Житомира, полковник боронить Київ перед москалями зі своїми хоробрими стрільцями. По заключенні мира в Бересті в 1918 році полковник Мельник знова в першій лаві бою за Київ, а здобувши його організує разом з полковником Евгеном Коновальцем полк Січових Стрільців і стає в ньому заступником команданта полку.
  В міжчасі доконується державний переворот генерала Скоропадського. Січових Стрільців роззброюють і полковник Андрій Мельник переїзжає до Відня. По короткому часі знова вертає на Україну і враз з полковником Коновальцем в Білій Церкві організують окремий загін Січових Стрільців. Коли генерал Скоропадський проголосив федерацію з Росією, з болем серця полковник Мельник бере участь в повстанні проти нього. По розгромі денікінців полковник Мельник перебирає керму воєнними операціями під Києвом в характері начальника штабу Осадного Корпусу, а по здобутті Києва стає комендантом першої дивізії Січових Стрільців. Скоро після того стає шефом генерального штабу Дієвої Армії і серед найважчих ситуацій, на протязі 6 місяців, керує військовими операціями на Україні на право і ліво Дніпра.
  Потім він знову повертає до свойого улюбленого корпусу Січових Стрільців і перебирає пост, заступника команданта корпусу. Корпусом командував тоді полковник Евген Коновалець. В кінці 1920 року полковник Мельник захворів на плямистий тиф і опинився в містечку Рівне. Видужавши, виїхав до міста Луцька і тут дістав доручення виїхати за кордон України в характері військового аташе при Місії Української Народньої Республіки для контролі українських військових місій. На цьому пості він працює до 1921 року.
  Закінчилась українська визвольна війна невдачою. Інші, вважаючи війну скінченою, повертають до домів, щоб спокійно дальше жити. Не так робить полковник Мельник. Він пристає до невеличкої групи тих, що постановили не складати зброї, не капітулювати перед ворогом, а боротись з ним, хай і в змінених умовах, в підпіллю, аж до побідного кінця. І вже в цьому самому році починає з полковником Коновальцем підготовчу акцію для закладення Української Військової Організації — УВО. Щоб знову бути першим в боротьбі, вертає з-за кордону на рідні землі, де вже по кількох тижнях побуту попадає на 3 місяці до польської тюрми.
  По виході на волю, коли полковник Коновалець мусів покидати Україну, полковник Мельни переймає пост заступника команданта УВО. Він керує УВО аж до другого свого арешту в 1924 році. Попавши в тюрму, полковник Мельник переходить пекло польських поліцийних допитів і найбільш дошкульні тортури. Чотири і пів року мучать його поляки. Він мужньо бореться за елементарні права і гідність українського політичного в’язня. Ця вперта боротьба замкненої за кратами людини збуджувала подив навіть у найбільш закам’янілих польських шовіністів і злочинців. Неодин з тих, яким довелось сидіти в польській тюрмі, чув від тих же злочинців про катування полковника Мельника та про його геройську поставу супроти ворога. Така геройська постава полковника Мельника неодному пізніше влегшувала побут в тюрмі через виборені полковником права для українського політичного в’язня.
  В 1928 році полковник Мельник виходить з тюрми з підірваним здоров’ям. Коли організується ОУН, він знова кидається в роботу і виконує різні доручення полковника Коновальця. Доручення ці були як підпільно-революційного, так і суспільно-громадського порядку. Князь української церкви митрополит Шептицький оцінює велич і заслуги полковника Мельника і доручує йому адміністрацію митрополичих дібр. Там, на Святоюрській Горі у Львові оба наші провідники, митрополит і полковник, часто спільно роздумували над долею і шляхами визволення поневоленого українського народу. Туди, на цю історичну гору, де сидів мозок нації, в трудні хвилини звертались очі народу. Українські військовики, віддаючи честь свойому Полковникові, вибірають його головою комбатантської організації «Молода Громода». На чолі тої організації він стоїть кілька років.
  Коли митрополит Шептицький, передбачаючи переслідування поляками українських організацій, творить іншого типу організацію, а саме Союз Католицької Молоді «Орли», він доручує керування тою організацією полковникові Мельникові.
  В році 1938 паде на боєвій стійці славної пам’яти Вождь-основоположник ОУН полковник Евген Коновалець. Своїм заповітом він передає спадщину революційної боротьби тому, що довіряй і чинами своїми єдиний зпоміж численних удостоївся тієї чести, полковникові Андрієві Мельникові.
  У грізний і вагітний в події- час перебирає полковник Андрій Мельник провід революційно-визвольним рухом. Як добрий і досвідчений стратег він вповні здає собі справу з положення і зразу накреслює докладний стратегічний план дії і вміло проводить його в життя. І коли ми сьогодні, з перспективи більше як десятка років, прослідимо планування і роботу ОУН, можемо мати тільки найбільший подив, признання і гордість, що керму організації перебрав полковник Андрій Мельник.
  Ворог добре оцінював силу ОУН. Він знав, що вона може стати впоперек його колонізаційним планам в опануванні України. Ворог знав, що лобовою атакою йому не легко буде розбити організацію. Тому він пішов на підступ. При помочі провокації та обіцянок використав амбітність, моральну неперебірчивість та примітивізм думання групки людей, з Бандерою, Стецьком та Лебедем на чолі. І хоч як прикро було полковникові Мельникові приймати всякі провокації та нелицарські удари від своїх недавних членів, хоч наслідком зради падали під ударами чільні члени Проводу Українських Націоналістів, хоч неодному боєвикові стискалось серце з болю і рука підносилась до помсти, строгий наказ полковника суворо заборонив братовбивство і відплату.
  І нині треба ствердити, що завдяки тій забороні жоден член Організації Українських Націоналістів не має на своїх руках братньої крови бунтівника, коли тимчасом бунтівники до самої смерти не змиють братню кров зі своїх рук.
  В моменті проголошення війни Польщі німці звертаються до полковника   Мельника з пропозицією підняти український нарід західньо-українських земель на повстання проти Польщі. Полковник не тільки категорично відмовляється від того, але навпаки, видає відозву, в якій говорилось, що час збройного виступу українців ще не прийшов і що українцям потрібно мобілізувати українські сили до того, щоб вони були здатні в найближчому майбутньому розгорнути визвольну акцію на всіх наших етнографічних землях.
  Відзначення 50-ліття полковника Андрія Мельника припало було на 1940 рік. В дні 12 грудня 1940 року широке українське громадянство засвідчило йому свої симпатії і відданість. Полковник Мельник одержав безчисленну кількість привітів і телеграм від українських селян, робітників, інтелігентів та зокрема військовиків.
  В 1940 році полковник Мельник ініціює створення Координацийного Центру всіх тоді перебуваючих на еміграції українських політичних сил. Працю ту перебили бунтівники з Бандерою на чолі, створивши на скору руку окремий політичний центр. Бунтівники і тут зрадили своїх союзників і пішли з німцями визволяти українські землі та проголосити 30 червня 1941 року львівську «державу».
  Весною 1941 року полковник Мельник на підроблені документи об’їздить Холмщину, Посяння та Лемківщину, передбачуючи близький вибух німецько-большевицької війни. Він розробляє український мобілізаційний і оперативний план. Але за кілька днів перед вибухом війни його німці вивозять до Берліну і там держать під домашнім арештом.
  В парі з військово-революційною роботою полковник Мельник розгортає і роботу дипломатичну та пропаґандивну. Наказує членам Проводу Націоналістів, що були поза досягом німецької руки, навязувати контакти з невтральними та ворожими Німеччині державними мужами та інформувати їх про українську визвольну боротьбу. Коли в початку 1940 року до Европи приїхав був міністер закордонних справ Америки Самер Велс, Провід Українських Націоналістів передав йому меморіял і насвітлив в ньому позицію українців.
  Німці, коли окупували Україну, дали скоро змогу розпізнати їхні хижацькі плани. Вони почали парцелювати українські землі,- прилучуючи одну частину до тодішньої Польщі, другу до Румунії, а з третьої роблять окремий комісаріят, в якому нищать українське населення, виголоджують його, нищать всякі прояви українського національного і культурного життя, а зокрема завзято нищать Організацію Українських Націоналістів. Полковник Мельник в цілому ряді відповідних меморіялів до німецького уряду та поодиноких державних мужів протестує проти такого поступовання німців на Україні та остерігає їх перед фатальними наслідками їхньої політики на Україні. Копії цих меморіялів були передавані заступникам невтральних держав в Німеччині і тим самим подавано вістки про положення на Україні та про боротьбу українців до відома всього світу.
  У відповідь на ту акцію німці арештують полковника Андрія Мельника в дні 26 січня 1944 року враз з його дружиною та частиною членів Проводу ОУН. Разом арештовано тоді на всіх землях, що були під німецькою окупацією, кілька сот членів ОУН. В слідстві, яке вели німці виявилось, що вони розглядали ОУН, як свойого найбільш непримиримого ворога і до того ворога кваліфікованого. «Що роблять бандерівці, то не важко спостерігати, але ваші акції ми помічаємо вже аж по їхньому переведенні в життя» — говорив нераз з досадою головний слідчий для справ ОУН штурмбанфірер Вольф.
  Коли ситуація на фронтах погіршала, німці в кінці 1944 року звільняють полковника Мельника з тюрми і пропонують йому, як і іншим українським політичним чинникам спільну боротьбу проти большевиків.
  Сконсолідовані тоді українські політичні чинники висувають на чоло полковника Мельника та доручують йому вести переговори з німцями. Переговори не доводять до нічого. Полковник Мельник радить всім усунутись від політичних переговорів з німцями. Наші тодішні політичні реалісти доручують справу переговорів генералові Шандрукові. Тим часом Німеччина валилась.
  В першій половині квітня 1945 року полковник Мельник опинився з частиною своїх співробітників на терені, що був окупований західніми союзниками. Вже 12 квітня відпоручник Проводу Націоналістів на доручення полковника Мельника вручує головній команді західних держав письмо, в якому насвітлює становище і потреби українців в новій дійсності. Письмо це було принято прихильно, наслідком чого справа опіки над українцями, що найшлись під владою західних держав, була зрушена з місця.
  Дня 1 травня 1945 року почалась була в Сан Франціско нарада над створенням Об’єднаних Націй. В дні 2 травня була вислана полковником Мельником телеграма предсідникові наради, в якій висловлено признання західним державам за допущення України як чинника міжнародного життя, але рівночасно відмовлено було права Москві виступати на тій нараді в імені України.
  Умови життя і праці полковника Мельника змінились, але незмінною остала визвольна ідея і український націоналізм. В тому часі, коли ура-патріоти дискретно прикривали слово націоналізм модними кличами демократії, полковник Мельник відважно обстоює перед чужими і своїми конюнктуристами український націоналізм, як чисту визвольну українську ідею.
  Знова береться полковник Мельник за розбудову знищеної ворогами і своїми зрадниками-бунтівниками Організації Українських Націоналістів. ОУН сколо висовується на чоло української дійсности. Щоб сціпити всі українські сили в одне, полковник Мельник простягає дружню руку всім українським політикам. Наслідком ініціятиви полковника Мельника в 1946 році повстає в Европі Контактний Український Комітет — КУК, що по довгій праці доводить до консолідації українських визвольних сил під назвою Української Національної Ради.
  Ось так виглядає в коротці життєвий шлях полковника Мельника. Це послідовна праця і важка боротьба за визволення України.
  Третий Великий Збір Українських Націоналістів з серпня 1947 року, визнаючи величезні заслуги полковника Мельника для українського націоналістичного руху та для визвольної справи в цілому, вибірає його досмертним Головою Проводу Українських Націоналістів.
  Тепер полковник Мельник кінчає 60 років життя. Це для націоналістичного світа України небуденне свято. В той день всі вшановуємо того, що найбільше вклав в скарбницю визвольної боротьби, що своєю працею і непохитністю вибився на передове місце серед українців, не послаблюючи при тому ні на момент ритму свойого маршового кроку.
  Полковник Андрій Мельник гордо веде вперед українських націоналістів до волі України. Українські націоналісти вірять, що під його вмілим керуванням вони Україні волю добудуть і тим завершать перший етап свойого післанництва.

