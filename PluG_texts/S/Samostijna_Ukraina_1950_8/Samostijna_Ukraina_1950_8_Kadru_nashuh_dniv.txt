Кадри наших днів
ХТО МАЄ ВУХА — ХАЙ СЛУХАЄ,
ХТО МАЄ ОЧІ — ХАЙ ДИВИТЬСЯ!
Генрі Воллес творець і провідник т. зв. поступової американської партії недавно зложив заяву, що він виступає з тої партії, бо він переконався, що вона не служить інтересам його батьківщини — ЗДА, але постороннім інтересам, що він не буде боронити аґресії і нападу, що він не буде йти проти позицій і поглядів народів, об’єднаних в ОН, і що він в ситуації, коли його батьківщина знаходиться в небезпеці нападу, як вірний її син, вважає своїм обов’язком її чинно боронити.
Заяву Воллеса варто пригадати і поставити як приклад для державницького і справді патріотичного способу думання багатьом нашим політичним провідникам. В моменті, коли Воллес зрозумів про що йде ставка, які мотиви і цілі скриваються за політикою Кремля, він не завагався признатися до свох похибок і мужно та відважно повернути на правильний шлях. Шлях — одиноко гідний справжнього політика, а не агента і лакея Москви. 
І ми та наша визвольна справа знаходимося, разом з цілим миролюбним світом, в тій самий ситуації, коли вирішуватиметься наша доля на цілі століття. Справді нам не загрожує фізична вже агресія, бо як то кажуть, голого не обідреш, але нам загрожують наслідки довголітного, послідовного і жорстокого діяння доконаної аґресії, та можливості загрози тої ж самої аґресії з боку інших носіїв російського імперіялізму. Від того, яка буде наша моральна постава, на скільки ми ставитимемо наші національні і державні інтереси вище від своєї приватної чи партійної амбіції і користи, залежати буде і успіх нашої визвольної боротьби, а з ним доля нас і наших дітей.
Бо тільки державницька і високо патріотична постава у відповідний момент може дати нам шансу перемоги. Ніякі партійні, групові, світоглядові, станові, віроісповідні чи конфесіональні принципи, але принцип держави і народу, повинен визначувати напрямні нашого діяння. Звідси практичний висновок: провірмо наші позиції, перейдім в думках всі наші поступки і розважмо їх під кутом ужиточности для національного і державного визволення; здобудьмося на підпорядковання своїх особистих і партійних амбіцій вищій нашій спільній справі; зрезиґнуймо з надмірної, дуже часто неоправданої, амбіції; примирімся з нашими братами, що так само як і ми бажають визволення своєї батьківщини, (тільки, що дещо відмінні мають погляди на дороги, які ведуть до того); викаж їм добру волю «спільно обух сталить» і спільно творити нашу будучність. Не під партійним, не під становим, не під доґматично-світоглядовим чи релігійним прапором, але під прапором одної, соборної України, власности всіх станів, всіх партій, всіх віровизнань і всіх провінцій.
В конкретному примір Воллеса повинен послужити всім тим, що зараз завинили в повстанні кризи УНРади. Даремні змагання надати УН-Раді обличчя соціялістичне, демократичне, націоналістичне, революційне і т. д. Такі намагання є запереченням в основному принципу соборности і державности. Держава не складається з одної партії (бо там навіть, де одна партія рядить існують її противники, що теж є громадянами і в багатьох відношеннях роблять для держави і народу більше ніж часами її урядуючий прем’єр), ані з одного стану, ані з визнавців одної релігії. Тимто і її репрезентативний політичний орган не сміє мати одно, точно означенне обличча. Він повинен відзеркалювати повноту суспільно-політичної зріжничкованости цілого народу ї його суспільности. А тому і всякі намагання монополізувувати, звідки вони не походили б, є шкідливі і злі.
Ми є свідками як з різних сторін йдуть намагання монополізувати УНРаду, як намагання ці доводять до затяжної кризи внутрі УНРади, а на зовні відбиваються неповажним відгомоном так в Краю, як і перед закордонними чинниками. Так впертість соціялістів, що за всяку ціну намагаються вдержати примат і провід, дарма що не мають до того ані сил, ані легітимних підстав, як і намагання бандерівців здобути і захопити УНРаду під свої впливи — не є свідоцтвом високої політичної і державницької моралі. Їх з повним правом можна відослати на науку до Воллеса.
Бо в той час, коли наша справа, всі ми і наші діти знаходяться на так важному історичному звороті, коли над світом зависають громи і блискавиці недалекої хуртовини, коли на обрії зарисовується бій і до нього .треба мобілізувати всі наші фізичні, духові і політичні сили, в той час спорити про те, за що спорять теперішні політичні представники на еміграції — це значить виставляти собі не високе свідоцтво патріотизму і державницького розуміння своїх обов’язків. Наші завваги відносяться до всіх політичних груп, що є чито активними чи пасивними учасниками кризи УНРади. Вину за стан поносять в рівній мірі ті, що «мають», як і «ті», що не мають влади.
Завдання моменту, безсумнівно, є мати одно політичне наше представництво, а воно не може бути створене ніякими іншими дорогами, як тільки розумним і добросовісним порозумінням всіх наших політичних партій. Не дискусія про те, яка партія краща, але дискусія про те, яка партія не хоче спільними силами, рамя об рамя, ставати до формування політичного проводу. Час диктатури, тоталізму і деспотії минає. Його вже це дасться воскресити, так як не дасться завернути минулих днів. Ніякі комбінації на виключність, єдиноправильність, навіть попирані такими аргументами як краща видайність, організованість, оперативність праці і т. д. не потрафлять затемнити ясного погляду на справи і не зможуть видерти народові того, за що він бореться від століть — його суверенности. А тої суверенности нарід буде боронити у всіх часах і обставинах, без огляду на це, чи їй загрожує ворог з зовні чи знутра. 
Найбільша бо цінність, яку посідає нарід і кожна людина з окрема, — це свобода. В обороні тої цінности ведуться війни і вона протягом цілої історії залишилась незнищеною. Вона залишиться незнищеною і надалі. Махінації політиканів її не погублять, вони можуть лише скомпромітувати їх самих, а ще і опізнити хвилину визволу. Але в остаточному вона вийде все побідниом. Пора, щоби це зрозуміли ті, що торгуютьюся за скількість місць в Виконному Органі, не дбаючи про те, що вони зроблять і доконають, посідаючи ці місця.
Воллес зрозумів сенс історичного процесу і понад особисту амбіцію і добро поставив добро нації. Хоча це його коштувало признання своїх похибок і осудження його дотеперішнього неправильного шляху. Коли діждемось, що і в нас наші воллеси (а є їх багато) прийдуть до переконання, що треба визнати свої похибки і завернути на правильний шлях служби народові і його визвольній боротьбі, а не особистій амбіції, партійному запамороченню і честилюбству?
ХТО СИЛЬНІШИЙ?
Війна в Кореї знов зактуалізувала питання, хто сильніший — большевицька Москва, чи демократичний Захід. На Заході це питання розглядають на разі під кутом зору військового і господарського потенціялу, залишаючи поза увагою політичні і духові моменти. Коли йдеться саме про ті два останні моменти, то треба з прикрістю ствердити, що під тим оглядом Москва сильніша від Заходу. Вона сильніша тим, що має свою виразну політичну концепцію і знає, чого хоче. Захід, а зокрема головний представник Заходу — ЗДА, або взагалі не мають виразної політичної концепції, або мають її фальшивою. В цьому саме і є слабість Заходу і ЗДА.
Події від 1945 р. до останнього часу повинні були навчити американських державних діячів, що таке СССР і яку політику треба по відношенні до нього вести. Треба було щойно вибуху корейської війни, щоб ЗДА належно оцінили загрозу небезпеки. Але чи мають ЗДА взагалі концепцію, як цю загрозу зліквідувати на стало, як себе і світ оборонити перед подібною аґресією, жертвою якої саме впала Корея? Нам доводиться в те сумніватися. Вся дотеперішня концепція Заходу зводиться до збереження дотеперішнього «статус кво», дарма, що він криє в собі так актуальне поневолення цілого ряду раніше суверених народів і держав, як і потенціяльну небезпеку таке саме поневолення накинути іншим народам і державам, якщо вони будуть достаточно слабі, щоби себе не могти силою оборонити. При тому це «статус кво» доволі невиразне, бо, напр., до лютого 1948 р. кордони американського «статус кво» були на східніх границях Чехословаччини, а сьогодні вони пересунені на східні кордони Німеччини.
Декляративні заяви президента Трумена про те, що «ЗДА допомагатимуть усім свободолюбним народам в боротьбі за їхню свободу», чи міністра Ейчісона про підтримку «правдивого націоналізму» знов таки є подумані до рямок задержання «статус кво», бо подумані тільки для оборони загрожених, а не вже покорених большевизмом народів. Правдивим націоналізмом, виходить з них, можуть бути змагання до свободи французів, німців чи англійців, і їм належить допомога ЗДА, але ним ще не визнані геройські змагання українського і інших народів, що проти большевицького імперіялізму боряться без перерви. Минув лише короткий час після совєтизації «демократичних» совєтських сателітних держав, а вже західня політична думка засвоїла і привикла до тези, що, мовляв, їхня справа — це чисто домашня справа самого СССР, до якої кожен «правдивий демократ» не повинен вмішуватися. А вже тим більше ніякий «правдивий західний» демократ не поважиться навіть подумати про те, що в самих таки межах СССР є великі народи, які також люблять свободу і боряться за неї і від допомоги у їхньому визволенні залежить у найбільшій мірі питання ліквідації московсько-большевицької небезпеки.
І тому замість ставити далекойдучу політичну концепцію і бити по життєвих пунктах самого СССР, Захід і ЗДА примушений, завдяки своїй безконцепційності, тільки відбивати удари і бути мишею, якою московський кіт грається як йому подобається, чекаючи лише відповідного моменту, коли зможе її з’їсти.
А тим часом «добрий дядько Джо», що «не хоче війни» діє за докладно визначеним пляном руху своїх політичних і мілітарних посувів, останньою станцією яких, згідно з цим пляном, має бути опановання цілого світу. Дижурний руху в Кремлі, Сталін стежить лише за часом, коли йому можна буде пустити той чи інший поїзд, де і коли, та на який час його затримати, щоб згодом пустити його в дальший етап до станції «СССР світу».
Іден, колишній бритійський міністр закордонних справ, оповів недавно в парляменті таку розмову зі Сталіном у грудні 1941 р., коли німецькі війська підходили до Москви. У розмові про Гітлера Сталін сказав: «Ми не повинні легковажити Гітлера. Він є дуже здібна людина, але він зробив одну помилку. Він не знав, коли зупинитися». При цих словах Іден усміхнувся. Спостерігши цю усмішку їдена, Сталін сказав: «Я знаю, чому ви смієтесь. Ви думаєте, що коли ми непереможем, я не знатиму, коли зупинитися. Ви помиляєтесь. Я знатиму».
Це завваження Сталіна є дуже характеристичне для всієї політики Кремля. Події в Китаї чи Кореї не повинні були б бути несподіванкою для західніх 
політиків, коли б вони вивчали докладно пляни руху кремлівських політичних потягів. Ще в 1921 р. Сталін писав в «Правді»: Якщо Европу й Америку можна назвати фронтом, ареною основних боїв між соціалізмом (большевизмом — Ред.) і імперіялізмом (західніми демократіями — Ред.), то неповноправні нації і колонії є іхньою сировиною, топливом, харчами, велетенським запасом людського матеріалу треба визнати за запілля, резерв капіталізму. Щоб виграти війну, треба не тільки перемогти на фронті, але й революціонізувати запілля противника, його резерви. Тому перемогу світової пролетарської революції (читай: московсько-большевицького імперіалізму — Ред.) можна вважати забезпеченою лише тоді, коли пролетаріат зуміє поєднати СВОЮ Власну революційну боротьбу з визвольним рухом працюючих мас неповноправних націй і колоній». А в своїй доповіді на ХІІ-му з’їзді Російської Комуністичної Партії (большевиків) у 1923 р. він заявив: «Одне з двох: або ми розворушимо і зреволюціонізуємо глибоке запілля імперіалізму — східні колоніальні і півколоніяльні крани і цим прискоримо упадок імперіалізму, або ми не зуміємо цього виконати і цим зміцнимо імперіалізм і ослабимо силу нашого руху».
Сказано ясно і виразно. Біда тільки в тому, що сказано давно, а Захід воліє прислухатися до голосів кремлівських сирен з доби останньої війни, коли чобіт Гітлера стояв на горлі Москви і коли треба було співати про дружбу, співпрацю, можливість мирного співжиття «соціалізму» (читай: большевизму) з капіталізмом, бо смерть заглядала в очі. Однак, коли Захід вірив тим словам і приймав їх за чисту монету, Сталін чекав лише на відповідну нагоду, щоб реалізувати свої пляни на відповідну нагоду, щоб реалізувати свої мудрість — вміти в час зупинитися і вміти в час вирушити вперед. І сьогодні ми є свідками реалізації цих плянів.
Прикро є стверджувати, що усі потягнення Сталіна застають його раніших союзників неприготованими і треба бути свідками їх наївного здивування, що союзник їх не дописує. Але треба боятися, що ця наївність колись дорого буде коштувати їх власників.
ХТО ДІЙСНО ВИНЕН?
Відомий публіцист Зенон Пеленський (бандерівцем став щойно на еміґарції, а під час німецької окупації України помагав німцям продукувати цукор на Україні і експортувати його в Німеччину) подає в паризькій газеті «Українець—Час» (Ч. 27/193) свої коментарі до питання, «чому визволення України суперечить закордонній політиці ЗДА?».
Аналізуючи офіційне ствердження керівника «Голосу Америки» п. Фой Д. Коґлера про те, що «Голос Америки» не може проповідувати визволення України, бо це суперечить політиці ЗДА», 3. Пеленський так і не дає прямої відповіди на питання, чому саме це суперечить. Він воліє натомість писати про те, що вину за таку політику ЗДА поносять всі політичні українські партії з виїмком бандерівців і гетьманців. І так, винні в тому українські соціялісти, бо переговорювали з російськими емігрантами, винен І. Багряний з УРДП, бо помагав В. Кравченко збирати докази на злочинство московських большевиків; винен Арнольд Марґолін, б. посол УНР, бо колись там він сказав, що укранці хочуть жити з москалями в добрих відносинах; винна УНРада, бо не осудила тих її членів, що собі побалакали з москалями; винен навіть Український Конгресовий Комітет, бо теж колись ухвалив, що треба шукати компромісу з москалями (очевидно не увесь УКК, а тільки деякі його провідники і діячі, борони Боже, не бандерівці). Словом винні всі, тільки не бандерівці і гетьманці.
 А. ми думаємо, що таки винні в тому найбільше бандерівці. Бо як що повірити в тезу 3. Пеленського, що закордонну політику ЗДА формують думки і опінії принагідно висловлювані деякими українськими партіями чи їх провідниками, і то, за опінією 3. Пеленського ет консортес, партіями і провідниками «збанкрутованими», «відсталими», «протинародніми», «опортуністичними», «відмираючими» і т. д., то неясним стає нам питання, чому ж то на політику можуть мати негативний вплив, всі оті «збанкрутовані» українські чинники, і не можуть добитися і досягти доброго впливу одинокі бандерівці та їхні поплентачі — гетьманці. Щось тут не так виходить з логікою.
Тенденційність і демагогічність твердження 3. Пеленського тим більша, що між приклонниками союзу і зговорення і компромісу з москалями зовсім чомусь то він не згадує гетьманців, які в дійсності не на словах і в заявах, але в дійсності проводили федерацію і компроміс з Москвою і то не з безсильними емігрантами, але зі сильним ще тоді урядом Росії.
Ясна справа, що наївним є вірити і твердити, що закорднну політику ЗДА формують думки українських політиків та ще й до того таких, як ті, що їх згадує 3. Пеленський. Не можемо ж ми собі думати хіба про американців так наївно, як собі це уявляє 3. Пеленський. Кожного розсудливого політика більше переконують діла, чини, постава, чим слова чи установ з ділами партії, до якої належить 3. Пеленський, то відразу знайдемо і відповідь, в чому криється секрет (потверджений самим 3. Пеленським), що американці більше слухають порад Багряного, Марґоліна, Феденка, Вєтухова чи Добрян-ського, чим 3. Пеленського чи його хлібодавця С. Бандери. Здорово ж бо думаючому чоловікові зрозуміле, що чини бандерівців, їхня демагогія, саморекляа, гумбук, нетолеранція, насилья, тоталітарні прийоми і принципи, змагання до монополізації, нехтування чужою думкою і волею, получені з актами терору на своїх власних братів, брак засад чесної гри, співдії, змагу чи конкуренції — виснювання історичних процесів, брак моральних основ, брак засад чесної гри, співдії, змагу чи конкуренції — все те, ясна річ, не може відкривати довіря їм у американських чинників і їхня опінія залишиться неважною. Бо щоби здобути собі опінію, треба крім самохвальби дати і реальні еквіваленти, на слово не повірять. І в тому трагедія бандерівського руху. Можуть кадри жертвувати в десятеро більше, ніж вони жертвують, — а мусимо признати, що низові кадри заслуговують у тому відношенні на повне визнання, — можуть вони вірити і заступати сто разів святу і правдиву засаду, але коли провід не змінить своєї тактики, коли він не покине практикованих ним метод, коли він не поверне до придержування засад чесної гри, коли він не зречеться мрій про диктатуру і монополію, — ніхто йому не повірить. В тому саме, пане 3. Пеленський, секрет, чому Феденко і Багряний, заступаючи фальшиві позиції, мають вплив, а Ви, заступаючі добрі, його не маєте і ніколи мати не будете. Є певна порода людей, щодо яких завжди і всюди треба бути осторожним, бо їх хребет гнеться навіть без вітру, а їх язик викидає слова без логіки і сенсу. Така порода людей ніколи ніякого впливу мати не буде і ми радіємо, що вона його на разі не має.
Що ж до американської політики і її інтересів, то справа така вже зовсім не безнадійна. Коли американці признають право на суверенність Філіцінам, Корейцям, Маляйцям, Вєтнамцям, Бурманцям і іншим щойно навчившимся ходити в штанах народам, то немає найменшого сумніву, що вони не поставляться ворожо, негативно чи байдуже і до наших прав на свободу і право. Але, чи вони це зроблять скорше чи пізніше докаже, що вміє ходити в штанах. На разі вона доказує, що завчила добре большевицьку діялектику, вміює носити краватку, але користає з моралі примітивних готтентоттів.
В звязку з інсинуаціями 3. Пеленського постає ще одно питання: чого ж то так він турбується закордонною політикою ЗДА, вважаючи і підкреслюючи все і всюди, що він сам і його партія дадуть собі раду з визволенням України без ніякої допомоги, спираючись тільки на 75 відсотків мас і на свої корпуси поліції та оцінюючи числення на допомогу з зовні і на добру конъюнктуру як опортунізм і реакційність? Чи тільки тому, щоби мати нагоду полаятись з своїми партійними противниками?
Як що так, то що це має спільного з національною революцією?

