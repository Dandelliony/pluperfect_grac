Іван Ганнич
ВЕЧІР
(З циклю «Партизанські сонети»)
Згасає день весняний, — стоголосий 
Омив тьмяний розхрістаний зеніт, 
На буйні трави, на молодий цвіт, 
В легкім тремтінні впали теплі роси.
Вже місяця проміння підвелося, 
Веселкою мережать стіни хат.
На білий сад, напухлий волохат — 
Загравою рудою розлилося.
За чорним яром, коло міських дач, 
По стежці знаній пролетіли вскач, 
Б’ючи копитами у землю, коні.
То месники в готівлі бойовій 
Ідуть на смерть, на ворога у бій, 
Уста свої затиснувши в прокльоні.
