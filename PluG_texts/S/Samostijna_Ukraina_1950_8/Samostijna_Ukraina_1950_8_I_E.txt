І. Є.
„Слав'янський імперіялізм“?
Що світ знаходиться перед загрозою імперіялістичного нападу, здається, усвідомив собі те не тільки найбільш оптимістичний, безжурний і безвідповідальний західний політик і приклонник «епізменту» і тактики несупротивлення злу (так геніяльно і підступно втовкмачену в голови західного буржуа московськими Толстовими і Достоєвськими), але й найбільше заскорузлий, тупий і впертий ман’як, що життя і пляни будує не на реальних життєвих законах, але на своїх мріях, побожних бажаннях і ілюзіях. Вже не окремими натяками, соромливими здогадами і непевними підозріннями, але одвертими, голосними і частими зазивами до оборони, звертають увагу так журналісти, як і політики на загрозу того імперіялізму і починають навіть будувати перші запори практичного порядку, щоби, у випадку, коли він приступить до нагальної фази своєї дії, могти йому ставити з успіхом спротив.
Але всі оті зазиви і оклики перестороги, дивним дивом, чомусь не називають загрозу отого імперіялізму властивим його іменем, а так очевидного і явного напасника добачують раз в абстрактному большевизмі (так як би сам большевизм, без людей, що його реалізують, а ними тепер уже є виключно москалі, міг анектувати чужі території, загарбувати їх економічні ресурси, вивозити населення, переводити вивласнення, розстрілювати політичних противників, денаціоналізувати національні культури і готовити мільйонні армії на завоювання світу), другий раз в слав’янізмі, і т. д. У французькій, англійській, німецькій, американській пресі ми щораз частіше читаємо про підготовку третьої світової війни і про загрозу слав’янського імперіялізму («слав’янський імперіялізм зброїть терористів проти Европи» ..., «слав’янський імперіялізм загрожує мирові» ... і т. п.).
Ми не хочемо боронити доктрини комунізму, а тим більше практики большевизму, і твердити, що вони є нікому нешкідливими і невинними теоріями, що навіть мають в собі багато «ідеалізму», «справедливости», «поступу». Навпаки, ми вважаємо, що тільки хибна теорія і доктрина може спонукати злочинних людей до їх діяння і сполуці обох, доктрини большевизму і злочинного добору найнищих морально і етично викидьків суспільности, треба завдячувати пекло, яке заведене на одній шостій частині земного ґльобу. Але не тій проблемі ми хочемо присвятити в нашій статті увагу. Ми хочемо розглянути проблему, чи дійсно існує слав’янський імперіялізм, а коли так, то чи він загрожує в такій ж мірі світові, мирові і безпеці, як загрожує ними московський імперіялізм, ведений політикою 13 розбійників з Кремля.
В нормальних обставинах можна хіба гомерично сміятися, або вольтеріянськи іронізувати з, помисловости авторів і винахідників «слов’янського» імперіялізму, кпити собі з так «високої» і «вірної» думки і уяви західнього інтелігента (а до них маємо право зачисляти редакторів і видавців часописів), відповідального тепер щораз більше за долю не тільки свою, але й цілого світа. Але справа за поважна і не до сміху там, де за іґноранцією чи облудою дрібноміщан криється одна з найбільших трагедій народів, а наростає одна з найбільших трагедій і катаклізмів людства. Тому замість реготу і іронії не зашкодить кинути кілька аналітичних завваг на ту похибку діягнози і вказати на випливаючі з неї наслідки, з метою прислужитися тим, кому це потрібно, краще розбиратись в ситуації і бути зорієнтованим як належить і корисно світові і справі його добра, а не Москві.
Два поняття вимагають яснішого уточнення і освітлення.
По перше проблема слав’янства. Відповідає дійсності, що з почину, за аранжовкою і наказом Москви відбуваються різні слав’янські з’їзди, конференції, монтується бльоки, формується фронти, ніби з наміром протиставитись «нападові» і «загрозі» зовнішнього світа. В основу їх кладеться наукові і півнаукові доктрини, що мають оправдати органічність, спільність і потребу такої політики. Раз підноситься теорію, що назва слов’ян походить від «слова» — в значінні культури, науки, правди, поступу, другий раз говориться, що слов’яне назвали себе назвою, що має означати «славу» — а все те на те, щоби виправдати так культурними, як і політичними моментами потребу монтування сильного бльоку — здібного реалізувати місію третього і останнього Риму — Москви. Ми не будемо спорити, яка теорія має більше «наукової» виправданости, бо в практиці всі ті народи, попавши в неволю Москви, на ділі ні свого власного слова, ні своєї власної слави не мають, а мають тільки те, що дасть їм з ласки їх «старший брат», що теж на ділі ніяким в справжнішім того слова значінні їх братом не є, бо, будучи угро-фінсько-монгольського походження, з правдивим слов’янством, що початок свій бере з полуднево-східньої закутини Европи, а не з північної Суздалі, нічого не має. Ні «слово» (наука, етика, культура, правда), ні «слава» (здобутки, підбій, експанзія, врешті особиста і національна гідність) не лежить в основі діяння тих слов’янських народів, бо сьогодні всі вони без виїмку ні власного слова, ні власної слави не мають. Ще в Тегерані, Ялті і Потсдамі за підписом і згодою союзників Москви, дозволено їм їх зрабувати і заборонити посідати як свою виключну власність. В практиці вони мають лише те, що з ласки дозволив їм «великий», «передовий», «поступовий», «культурний» народ «старшого брата і друга» — Москви. За тою самою згодою і славу і слово забрав і посів на виключну свою власність не-сло-в’янський, зате найбільше захланний, жорстокий і дикий нарід московський.
І сьогодні не обідрані, зрабовані, поневолені, здесятковані, згнетені в кліщах національного і соціяльного гнету слов’янські народи поляків, чехів, словаків, білорусів, українців загрожують мирові і волі цілого світа, але нарід, що протягом цілої своєї історії виказав себе хижаком і напасником і коштом щастя і добробуту своїх сусідів збільшував свою могучість і силу, щоби сповняти свою уроєну місію «третього Риму».
Що нарід цей міг дійти до такого стану і осягнути спроможність загрожувати сьогодні своїм імперіялізмом цілому світові, не мала вина в тому і тих легковірних і наївних західняків, проти яких він сьогодні готує похід своєї орди, називаючи його «гнилим» і «зацофаним». Бо ніхто інший як европейські монархи і европейська наука дозволили колись Петрові І вмовити у світ, що диковинна півазійська Москва є не тільки спадкоємцем державницьких традицій Києва-Русі, але, що Москва — це Русь-Росія, слав’янський нарід і друг інших народів Европи. Які з того практичні наслідки, не тяжко збагнути. В дальшому на наших вже очах той же самий світ дозволив новому захватчикові Леніну вмовити в Европу, що Москва, як СССР — це сторож і таран поступу, світового прогресу, оборонець прав працюючого люду. І тепер знова на наших очах дозволяє цей же сам поступовий світ тій самій Москві заховатись з її ніколи ненаситною захланністю агресора й імперіяліста за привидну констеляцію ніби то самостійних народів та за ефемеридний слав’янський бльок.
Ціль і пляни Москви ясні: коли цей бльок поповнить на приказ Москви найбільші злочини, то винувати будеться всіх членів цього бльоку, а для найбільшого винуватця, дійсного злочинця — московського народу, знайдуться все в резерві або толстоївські всепрощальні пожаління, або іронічне виправдування «ідіотами» чи «бісами», так геніяльно знову засуґероване рафінованим Достоєвським, або насильством большевицької кліки ... й у висліді литимуться крокодилячі сльози пожаління і співчуття над «нещасним», «знасилуваним» марксо-леніно-сталінськими експериментами московським народом. Стара пісонька чорної сотні, білої гвардії, червоного авангарду і рожевих недобитків того самого многолідного потвора.
А як же на ділі з отим московським слав’янством? Нас ще малими дітьми вчили у школі про раси і племена «одної шостої частини земного ґльобу» і ми можемо хіба ще раз повторити завчене, що СССР складається не тільки зі сло- чи слав’янських елементів, ба навіть не тільки з племен білої раси, але що в його склад входять представники жовтої та бронзової раси, коли 

тим іменем популярно охрестити породу, що демонструється як Ескімо чи Аіно. Факти й данні недвозначно вказують і стверджують, що СССР — це ніяка слав’янська країна, а совєтський нарід — це ніякі слав’яни. Із народів, що не з власної волі, а проти неї опинилися в рамцях СССР, з ласкавої згоди союзників першої і другої світової війни, найчистішим ще може слав’янським народом (коли про чистоту раси людей, а не курей говорити) є український нарід, а він хіба не тільки зо слов’янським, але й взагалі з ніяким імперіялізмом не має нічого спільного.
Поза москалями, як активним мотором цілого СССР входять до того «імперіялістичного слав’янського» бльоку ще такі «славяне» як румуни, мадяри, естонці, лотиші, литвини, про альбанців, черногорців та німців з «Ост-зони» вже й не згадуючи. Як бачимо з вище наведеного бльок що правда є, є теж імперіялізм, але як йому далеко до характеру справжнього слав’янського.
Про слав’янський імперіялізм одначе далі говориться і треба сказати, що не без успіху. Москва вже дбає про те, щоби її пропаганда знаходила зрозуміння. Викривленням фактів, мовляв, не москалі — хижаки, імперіалісти, але якісь там большевики чи панславісти, доходить вона вже до того, що кавказького, українського, білоруського, чи іншого з групи поневолених нею народів націоналіста уважаеться на політичному форумі Лондону, Парижа чи Вашинґтону за підозрілого і непевного, бо походять вони з країн т. зв. «слав’янського бльоку», а справжній московський імперіаліст — неділимець, ісповідник і защитник «єдіной — неділімой», «от синіх мор, до самих до окраїн», починаючи з лакея чи шофера, а кінчаючи на заприсяженому «перекладникові» по секретним ділам міністерства закордонних і оборонних справ служить і працює в установах, які ставлять собі за ціль оборону перед отим імперіалізмом. Що в таких умовинах вислід і успіхи тої «оборони» є і будуть сумнівні, в те хіба не приходиться сумнівати, а практика вже кількох останніх років після війни виказала, що практично немає вже секрету політичної чи оборонної натури, що його ще можна б зрадити ... «слав’янським імперіялістам». Що між шпіонами, викритими в останніх акціях чистки і протирозвідки зовсім немає слов’ян чи слав’ян, те має теж свою вимову. А що всі оті шофера, лакея чи перекладчики тільки ради хліба й срібняка вірні своїм тимчасовим панам, а своїм сумлінням душею стоїть на плятформі отого «слав’янського» імперіялізму про те, ані сниться усім міністрам, воєнним атташе, провідникам «Голосу Америки» і плянів холодної війни. Виправдання — ніби всі оті шофери, лакеї, капітани торговельної фльоти, барони, графи і князі — це виразно протибольшевицький елемент, а кавказький, український, польський чи литовський революціонер разить своїм убожеством і... незнанням мов. Ось чому на кожному кроці так ловко йде п’ята колона москалям, а так важно боротьба проти тої московської п’ятої колони, де спецом чи помічником спеца є москаль, або його симпатизуючий. Ми ніколи не перестанемо пригадувати недвозначні заяви Керенського і Денікіна, може найбільших теоретичних противників большевизму (бо в їхнє практичне при-мінення і так уже ніхто не вірить — це ж старички), що закликували своїх земляків, один вповперек слав’янського Балкану, а другий в ЗДА, н і я к не запричащатися до ніякого походу проти Москви, бо на полі побоєвища готова в такому випадку викровавитись не большевицька доктрина, але «неділимая Росія».
Далі, хочемо ще кинути оком на саму суть імперіялізму.
Ми свідомі того, що пригадуємо багато загально знаних понять, але з тими поняттями діється те саме, що з повседневними відмовлюванням «Отче наш». Щоденно мільйони ворушає своїми устами так величне «і відпусти нам наші провини», але своїм «должникам» так мало відпускають. Щось подібне діється з імперіялізмом. Найбільше про нього говорять самі імперіялісти: большевики — етатисти закидають його лібералам — капіталістам і навпаки. Але здебільша дуже мало одиниць усвідомлює собі при тому стихійне, первісне, у всіх епохах діюче поняття імперіялізму.
Отож, поминаючи релятивну в своїй вартості саму дефініцію імперіялізму, стверджуємо, що маємо завжди до діла з двома імперіялізмами:
усвідомленим — згори командуванням і стихійним — неусвідомленим.
Цей останній — стихійний, природний гін до росту охрещують «імперіялізмом» ті дослідники, яких природа позбавила дару належного розуміння життя і історії і які залишилися лише збирачами фактів. Не пов’язуючи їх наслідків з причинами, не вглиблюючися в причини, вони все вияснюють «глибоко» філософічним: «Джінґіс вислав Бату для упокорення Белі» ...
Щоби зглибити феномен імперіялізму треба бути не ситим торгівцем, або виученим наче папуга інтелектуалом, але треба десятиліття голодати, скитатись і мимо того снувати грандіозні імперські сни про прийдешнє. Творчими й активними були все голодні генії, а ніколи товстопузі купці. Як мало розуміли наші предки ворожий імперіялізм, коли, відгодувавшись від короткотривалих страхіть татарщини і ледви прогнавши ще не надто грізну польщину, уже попадались, можна сказати, самі пхалися (Переяславська угода) в московщину, і як неприємно і боляче згадується нам оте безбачне «хватить» для вас і для нас, слово, яким спаніла козацька старшина вітала і заспокоювала хапчивих дяків і воїводів, насланих «пікунчим» московським царем. На жаль, не хватило, і то так препаршиво, що ми вже третій десяток років скитаємось волоцюгами, голодні, спрагнені і обідрані. Але на диво, — многі духом непобідимі. Бо вони зглибили в повній мірі суть власного існування, гін до волі, гін до права (нашого права), до власної криші над головою у виді від нікого незалежної держави, в якій череванівське «хватить» заступить бульбівське «уб’ю як собаку», кожного хто поважиться доптати нашу споконвіку землю. 
Щоб зрозуміти суть імперіялізму не завадить собі це часто усвідомлювати.
Здається, всі ми знаємо, що мандрівка народів зачалася не з високо філософічних міркувань, але її завинили чотиромішочні шлунки пережувачів та бистрі копита товаришів кочуючої людини. Найменше сама людина вглиблювалася в те, чи тут є імперіялізм чи ні. Але як рідко ми застановлялись над тим, що азійські орди вривались в Европу не на те, щоби там побачити «пантеони» і «колізеї», а на те, щоби своїй тварині забезпечити пашу, якої їй на гарячих пісках Монголії не ставало.	'
Глибоку символіку тих справжніх основ імперіялізму ми мали нагоду пізнати не давно. Випаровуючи перед очима своїх тільки пів-ситих «преторіян» землю України і «Остравму», перспективи раювання після побіди і захоплення тих просторів, Гітлер пішов проти засад природи і порад досвідчених генералів і... провалився. Його преторіяне були ще за мало голодні в порівнанні з оборонцями своєї землі, які були ще голоднішими і тому не витримали з ними зудару. Німці вже в першому році походу (1941) так спаслись і обвагітніли добиччю, що посувались своїми моторами повільніше від татарських полчищ в XII столітті. І не другий фронт на Заході, але саме слабо опанований перший на Сході загнав брунатний імперіялізм в могилу. Проблематичним є, як виглядав би цей другий фронт в році 1940, коли то фронцузи й англійці, безперечно ситиші від німців, не витримали блискавичного наступу «голодних бошів».
В протиставі до Гітлера Сталін знає, що робить. Він і його кліка збагнула реальним і правильним вчуванням в московську історію, що голод там був все мотором усіх суспільних рухів і відрухів. І в тому лежить тайна успіху сталінської політики. Контрольований урядом, при помочі армії аґентів безпеки, голод пособляє двом основним цілям політики московського хана: по перше, відвертає увагу мас від самої політики, по друге, звертає увагу виголоднілих мас у сторону тих, що мають більше і від яких можна щонебудь здобути. Оце й є мотором московського імперіялізму.
Думаємо, що розгляд «слав’янського» імперіялізму не потребує дальших вияснень. За «слав’янською» червоною шапочкою криється хижа паща московського вовка, і треба лише жаліти, що не увесь світ це бачить.
Тому ми думаємо, що пора закінчити з самообдурюванням. У східньому бльокові треба добачувати замаскованого московського архидіявола, без ріжниці чи він почіпить собі золоті еполети, чи дасть себе поминати патріярхові, якого своїм указом «висвятив». Не комінтерн, чи комінформ командують т. зв. світовою революцією, так само як ніякі «всеслав’янські» конгреси не вирішують справ слав’янського бльоку. Не слав’янський імперіялізм загрожує світові і не він готовить пляни в генеральних штабах до походу. Там командує та сама закулісова сила — від крови народів катованих скапуюча рука москвича, командує найбільш небезпечним, бо голодом гнаним імперіялізмом нашої доби.
Це Москва є мотором нової грізної навиваючої заглади: і комінтерн — це Москва, і комінформ — це Москва, і панславізм — це Москва, і білоґвар-дійство — це все та сама Москва. Це тільки маски, за якими криється той самий московський хижак, що, набравши на свої ведмежі кости чужого м’яса, жажде все більше і більше, без краю і міри.
І тому б’ємо на сполох словами невмирущого Римлянина: Цетерум цензео, Московіям делєндам ессе» (Впрочім я думаю, що Москву треба конечно знищити).
