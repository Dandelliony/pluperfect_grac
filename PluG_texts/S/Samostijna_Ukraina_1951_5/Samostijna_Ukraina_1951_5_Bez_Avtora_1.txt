Кадри наших днів 

ПОКЛІН ТОБІ ДРУЖЕ ... 

Сучасна Україна глибоко хилить голову перед маєстатом мертвих і долею живих своїх дітей та підносить вона її і випрямлює зоране ранами своє тіло до грядучого бою за завтрішний день життя свого і своїх потомків. 

З Резолюції ІІІ-го ВЗУН. 

Пару тижнів минуло, як Інформаційна Служба ОУН подала сумну вістку, що в днях з 6—7 січня ц. р. в Тарнополі, Захід. Україна, згинув геройською смертю поручник Богдан Медвідь-Кривоніс. 

Хтож такий був сл. памяти пор. Б. Медвідь-Кривоніс? 

Пор. Богдан Медвідь - Кривоніс родився в липні 1923 року, в Сокальщині, Зах. Україна. Польсько-німецька війна застала його в 4-тій кл. гімназії. Продовжуючи науку в советській школі, покійний Богдан звязався з юнацькою сіткою ОУН, виконуючи там ріжні технічні завдання, переходячи рівночасно перший ступневий юнацький вишкіл. Вже перед самою совєтнімецькою війною він є призначений до Повітової Екзекутиви Юнацтва ОУН і свої завдання сповняє солідно і по геройськи. 

В 1942 році осінню, Богдан складає на сокальськім квинтарі присягу на вірність Україні, ОУН і полк. А. Мельникові, що переводить його з рядів юнацтва до сітки ОУН. 

Богдан горить зацікавленням і здібнощами військового діла і може йому одному потрібно завдячувати надзвичай вдалий Старшинсько-Військовий Вишкіл, який відбувся з рамени ОУН на терені Сокальщини, готуючи нові кадри військовиків для дальших грядучих подій. 

Пригадую собі, що під час цього кілька-місячного вишколу Богдан був його душею. Він займався всім, щоб лише досягти належного рівня навчання. При закінченні вишколу Богдан дякував від учасників старшинам-інструкторам, Тоді він, між іншим, сказав: «Я радію спільно з моїми друзями, що Ви, панове Старшини, і Ви, пане Сотнику Б., як командант нашої школи, дали нам змогу вглубитися і блище ознайомитися з військовим ремеслом. Дозвольте мені в імени нашої «Чоти Чорних Круків» скласти Вам щиросердечну подяку та запевнення, що будемо нести обовязки військовика чесно та солідно, не жаліючи ні труду, ні крови за великі Ідеали Нації, за Українську Самостійну Соборну Державу». 

В 1943 році Богдан закінчив гімназію і в дальшому присвятив свою увагу виключно роботі ОУН і студіям військової штуки. В тім же році він перевів в терені ряд вишколів і доповідей, маючи непересічну здібність володіти словом та організаційним хистом. 

У вільні хвилини часу Богдан віддавався музиці. Його вибраним інструментом була скрипка, яку він студіював від ранньої молодости. Там вливав свою душу, там він мріяв, граючи твори найкращих композиторів. З початком 1944 року він записався на Високу Музичну Школу у Львові, виказуючи там вже спочатку неабиякі успіхи. 

Але це був час війни, час, коли людина типу Богдана не могла віддатисй своїм особистим справам. Німецький окупант України корчився в останніх судорогах і своїм відступом старався нищити все, що хоч трохи виглядало для него підозріло-вороже. З другої сторони насувалася червона лявіна московсько-большевицької тиранії, яка несла на своїх штиках поновно вічний терор і нужду. І в такій ситуації треба було діяти між німецьким гакенкройцом і большевицьким молотом, діяти, щоб приготовитися до большевицької суворої дійсности, уважаючи на переслідування німецького ґештапо і СС. 

Ситуація була може найгірша з часів українського націоналістичного підпілля, бо окрім двох брутально-диктаторських окупантів, український організований рух був загрожений внутрішним розгардіяшом хлопців Степана Бандери. Опянілі від братньої крови СБ-івці Лебедя-Рубана, поводились негірше з укр. населенням, як большевицькі МВДисти, видираючи силою від матерів дітей та женучи їх до ліса. Клич бандерівців — «всі до ліса»! був настільки закукурічено-необдуманий, що загрожував абсолютною деконспірацією усіх революційних сил в Україні, які мусіли приготовлятися не так до збройного зудару з большевиками, як до довшого, гнучко виробленого і врощеного в український ґрунт — підпілля. 

Було досить важно зробити в такій ситуації щось плянове, щось на щоб можна було в дальшому оперти підпільно-революційну роботу. Тому переведено в лавах ОУН селекцію сил, поділивши їх на дві основні групи. Перша, це всі ті, які були ще нерозконспіровані окупантами і бандерівською диверсією. Вона мала ввійти негайно в підпілля і там залишитися на своїх місцях призначення, аж до відклику.. Друга основна група, яка була заправлена військово і боєво підпільно, мала включитися в ряди УНРА і УПА. 

Богдан був одним з тих, що дістав доручення ввійти в підпілля і там організовати сильну організаційну мережу, але з огляду на його військове значення і потребу інструкторів для Старшинської Школи УПА в Карпатах, його тимчасово вислано в Карпати. Там він був одним з інструкторів і там він дістав ступінь поручника УПА. В початку 1945 року він був важко ранений в стегно і пролежавши пару місяців в шпиталю УПА, повернувся на відклик ОУН до Львова, а скоро потім виїхав, як один із організаторів, до Донбасу. В Донбасі, працюючи звичайним шахтарем, робив доручену Організацією роботу, що дала значні успіхи. Там він перебував до 1948 року, а вернувши назад на ЗУЗ, робить ряд пропагандивно-боєвих рейдів, які позначуються великим успіхом та непересічними здібнощами покійного. Він зумів своїм організаційним хистом, своїм товариським підходом і героїчними чинами з’єднати навколо себе велику скількість боєвиків укр. революційного підпілля та здобути великі симпатії населення з ріжних теренів укр. землі. 

І тут по сімох роках твердого підпільного життя, життя повного перешкод і боротьби, він паде, виконуючи свій революційний обов’язок. 

З 6—7 січня ц. р. на Святвечір, тоді коли у Вселенній лунають чисті звуки колядок, радіючи приходом маленького Ісуса, тоді коли вільна сім’я у вільнім світі засідає за запашний стіл Св. Вечері, тоді коли на землю сходить Боже благословення, мир і Велика Правда, тоді в той вечір впав в бою з большевицьким наїздником пор. Богдан Медвід-Кривоніс. 

Впав на українській землі, в Тарнополі, на стійці визначеній Організацією Укр. Націоналістів, як невтомний борець-революціонер, що посвятив себе для Великої Ідеї. 

Розліплюючи протибольшевицькі відозви ОУН, від з друзями був оточений большевицькою поліцією. Вивязався короткий, але завзятий бій і впали всі. Богдан, будучи ранений в живіт та не маючи змоги відступу, щоби не віддатися ще живим в руки ворога, сам себе дострілив ... 

Пор. Богдан Медвідь-Кривоніс ввійшов в ряди тих тисячів знаних і незнаних Героїв України, що вічно будуть жити між нами та будуть нам служити прикладом великої жертвенности і героїзму, наснажуючи нас і прийдешні покоління великим символом — «Україна Понад Все». 

Спи Друже там в Україні і сни про цей Великий День, за який Ти віддавав всі свої сили і за який Ти зложив свою буйну голову. Твоя боротьба — лишається нашою боротьбою. Твій заповіт — є йашим заповітом. 

Вічна память Тобі! 

Роман Шраменко. 

 
 