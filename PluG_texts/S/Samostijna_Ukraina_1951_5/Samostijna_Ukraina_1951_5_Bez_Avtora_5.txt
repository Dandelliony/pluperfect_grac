З життя в ОДВУ

ЦЕНТРАЛЬНА УПРАВА 

Центральна Управа Організації Державного Відродження України на свойому засіданні, що відбулося в дні 8-го квітня 1951 р., постановила скликати XVII Річний Загальний З’їзд Організації Державного Відродження України та Братніх Організацій ОДВУ на день 6, 7, і 8 липня 1951 р. в Рачестері, Нью Йорк. Про програму та деталі З’їзду будуть подані пізніше окремі повідомлення. 

Центральна Управа ОДВУ. 

ВІДДІЛИ ОДВУ 

РАЧЕСТЕР. 20-ий Відділ ОДВУ. Заходом нашого Віддіду ОДВУ відбулось тут в дні 25 лютого ц. р. Віче під гаслом: НАШІ СИЛИ І НАШІ ПОТРЕБИ. Головну доповідь на вічу виголосив п. Ярослав Гайвас з Нью Йорку. Основніші думки його доповіді такі: Ми мусимо знати сучасне положення в світі і знати як його сприймати, що попирати, а проти чого протестувати. Не вірити на слова, але дивитися на факти. Хартія народів каже про вільність народів, а в дійсності санкціонує окупацію. Доля України була найтяжчою, але всеж таки ми за останні 30 років так посилились, що стали одним із вирішних факторів східнього простору. Наша майбутня сила лежить в людях, а не в мертвій зброї, яку ми теж повинні оцінювати, але не більше від людей. Власні сили є найпевніщим чинником нашої побіди і вони лежать виключно в революційних середовищах. Вимогою часу є, щоби ці середовища об’єдналися, але не на папері, а в чині. — Справа України рішатиметься в Краю і її народом. Нам треба вести роботу так, аби теперішні примусові воїни совєтської армії обернули зброю проти большевиків. їх треба запевнити і дотримати слова, щоби не повторилось те, що зробили німці з українськими полоненими під час їх походу проти СССР. Нашим завданням впливати в тому напрямі на теперішні керівні чинники. Ми мусимо теж протиставитись певним махінаціям міністрів і департаментів та не зраджуватись початковими невдачами. В тій роботі між нами не сміє бути невтральних чи незаінтересованих. Всі ми є заінтересовані і відповідальні. Ми маємо моральне право домагатись визнання за нами наших змагань на власну державу і сувереність, бо немає народів ліпших і гірших, немає і не повинно бути народів вибраних. В теперішньому поході правди проти большевизму роля українського чинника величезна. Українська преса вже писала про звірства й поневолення та народовбивства, американська щойно починає. Ми повинні американській пресі подавати матеріяли, бо ми вже ЗО років стоїмо в боротьбі з большевизмом. — Майбутня війна буде тяжка. Не треба оманювати себе надією, що большевиків «закидаємо шапками». Хоча совєтська армія голодна і погано одягнена, але вона не мусить бути такою слабою, як дехто каже. Треба буде кинути мільйони летючок поміж совєтських червоноармійців, щоби вони здались в полон і обернули свою зброю проти гнобителів, але їм треба наперед дати Гарантію, що їх не постигне доля 600.000 воєннополонених під Києвом в 1941 р. — Коли Керенський дійшов до певних американських чинників, то й ми можемо до них дійти. Керенський не може репрезентувати усіх українців, як він це говорив на засіданні Ради Европи. Тому ми мусимо протиставитись його махінаціям. — Накінці доповідач згадав про ОДВУ, її величезну ролю, яку вона відограла в допомозі Краєві, в його Визвольній Боротьбі, українському підпіллю, боротьбі Карпатської України і в сьогоднішній праці над відновленням Української Самостійної і Соборної Держави. 

Після доповіді відбулась жива дискусія, в якій забирали голос п. Шевчук Роман (що то є мельниківці і бандерівці?), п. Демиденко, (потреба об’єднання довкруги УНРади, як законного проводу України), п. Колданский Володимир (чи УН-Рада має зверхність над С. Бандерою?), п. Василь Гранковський (яке відношення ОДВУ до УКК?), п. Рудий взивав до єдности, бо не сміє брат на брата піднімати руку і ми повинні тавро скитальщини скинути зі себе. На поставлені запити доповідач відповів: Розкол в ОУН є нашим нещастям. Він не обмежився віділенням прихильників С. Бандери від законного Проводу ОУН, але він пішов дальше і сьогодні між самими бгйщерівця-ми наступив розлам на бандерівців і лебедівців. Колданському доповідач відповів, що УНРада не має зверхности над С. Бандерою. Відношення ОДВУ до УКК є позитивне і ОДВУ попирає УКК в його відповідальній роботі. — На залі було присущих понад сто осіб. 

Степан Кричук. 

 
 ДЕТРОЙТ - ГЕМТРЕМК. 4-ий Відділ ОДВУ ім. Ю. Головінського. В дні 15 квітні ц. р. старанням того Відділу відбулись два Віча: 1) В Дітройт-Схід (Гемтремк, в залі Українського демократичного Клюбу при 2376 Ґрейлінґ Евню, о год. - 2 по пол. 2) В Дітройт-Захід, в залі Українського Американського Політичного Клюбу при 3464 Сі-кат Евню, в годині 7 вечером. 

На Вічах промовляли: п. Ярослав Гайвас і д-р Володимир Михайлів, оба з Нью Йорку. 

КЛІВЛЕНД. 8-ий Відділ ОДВУ ім. Д. Вітов-ського. В дні 14 квітня ц. р. заходом 8-ого Відділу ОДВУ в Клівленді відбулось Громадське Віче, на якому промовляли п. Ярослав Гайвас і д-р Володимир Михайлів. 

НЫО ЙОРК. 10-ий Відділ ОДВУ. В дні 20 травня ц. р. в залі Стейвесент Скул ріг 6 Евню і 15 стріт, старанням 10-го Відділу ОДВУ відбулась Святочна Академія в честь Гол. Отамана Симона Петлюри і полк. Євгена Коновальця. 