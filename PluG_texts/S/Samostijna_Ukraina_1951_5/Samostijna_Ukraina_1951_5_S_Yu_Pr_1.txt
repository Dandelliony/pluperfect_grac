Економіка України і важніші соціальні питання 

(Продовження). 

Чи не найбільше застережень та критичних завваг викликають деякі проекти відносно зміни соціальних порядків у промисловості України. Звичайно, розвязка соціяльно-побутових умов існуючої совєтської структури промисловости в Україні є скрайнім глумом і наругою з населення. Поліпшення побутових відносин, а насамперед забезпечення робітників потрібного житловою площею, вимагатиме від нашої державної влади дуже великих коштів. Стрічається проекти виходу з цієї важкої ситуації шляхом: а) передачі в особисту власність працюючим квартир, які зараз є державною власністю, б) безкоштовго надання робітникам земельних наділів, в) розбудови мережі підміських комунікаційних шляхів, г) диференціяція мінімальної зарплати, залежно від характеру й величини індустріальних Центрів. Способи в) і г) зовсім влучні, і їм нічого закинути не можна, тільки якщо йдеться про диференціацію зарплати, то вона не сміє бути надто велика, бо це веде до ненормальних і некорисних мандрівок робітників, які часом можуть кермуватися фальшивим поняттям умовин на другому місці і не все повністю зрозуміють неодмінність трактування усіх областей України як однієї економічної цілости. Способи а) і б) вимагатимуть, як уже вгорі згадано, вкладу величезних коштів від держави. Як би не було, вона являтиметься до якоїсь окресленої дати власницею і квартир, і земельних наділів, і безкоштовне віддання цього майна зменшить дуже помітно існуючий державний капітал чи пак Тогочасний економічний потенціял самої держави. Це зменшення буде тим більше, що годі передбачувати, що тільки робітникам промисловосте надасться право користуватися на власність квартирою чи земельним прицілом, бо таку ж саму вимогу поставлять чейже негайно, і правильно, працівники державних і комунальних установ та підприємств, учбових та науково-дослідних закладів, загально ж кожний мешканець українських міст і містечок. Проте передача їм усім квартир у приватну власність ви-, дається можливою до реалізації. Держава знайде деяку рекомпензату великих коштів передачі у правильному використанні надмірів продукції української промисловосте, яка також із тих причин не сміє обнижувати темпів дальшого свого росту. Сама ж передача повинна переводитися незвичайно обережно і постепенно, найкраще якийсь окреслений час (2—3 роки) після абсолютного унормовання відносин та стабілізації нашої оновленої держави. У початковому періоді ми розпоряджатимемо тільки вже існуючим житловим фондом, і те, що, скажімо, родина зложена з 6 осіб зачне жити, замість у державній, у своїй власній, але далі тільки одній кімнаті, не на багато поліпшить мізерію побутових відносин українського населення. Крім цього ж сама повнісна 7 реґуляція особового складу працівників, саме в першу чергу адміністрації та промисловосте: після національної революції триватиме хіба найменше два роки, а вона буде безумовно потрібна для досягнення справедливого трактування цілого загалу працівників. Із України переселено, зокрема в останніх роках (1939—1949), дуже багато кваліфікованих робітників промисловосте в сибірські, середньо-азійські, центральний та уральський індустріяльні центри, і треба буде перечекати період, у якому ті всі переселенці зможуть повернути на батьківщину, евентуально включитися до праці в з’єднаних з Україною сибірських чи далекосхідніх територіях. Цей період триватиме також декілька років, але все ж таки оті переселенці являться якраз нашим найбільшим свідомим та найбільш кваліфікованим елементом5), якого потреби наша влада буде обовязана задовольнити в першу чергу. Рівночасно на протязі саме тих декілька років наша промисловість, зокрема заводи будматеріялів, деревообробні та скляні, звільнені від каторжських поставок ненажерливій Москві, зуміють побільшити житловий фонд в Україні до такої міри, що без уживання дешевої пропаганди, чи не рискуючи компромітацією, ми зможемо перевести запроектовану передачу житла в особисту власність так, що вона дійсно піднесе житлово-побутові умови українського населення на помітно вищий рівень. 

Справа безкоштовного надання всім робітникам промисловосте земельних наділів, хоча б у величині 0,25 до 1,0 гектара, ще багато більше скомплікована. Згадати б тут тільки те, що в , найбільших індустріяльних центрах України, важко буде взагалі знайти аж стільки мільйонів гектарів вільної (докладніше: непотрібної до важливіших промислових цілей) землі. У тих центрах треба буде оселювати робітників якраз скоріше у великих, багатоповерхових будинках, положених очевидно у належній здоровій відсталі від фабричних осередків та окружених великими городами, а тоді вже буде дуже добре, як на кожного робітника можна буде призначити 0,25 гектара. Призначування більших садиб можна би від біди перевести в інших містах осередніх та західніх областей). Такий метод пособляє заведенні приватницьких яринно-овочевих баз для поодиноких робітничих родин, і тим самим причиняється частинно до покращання харчевої ситуації робітників. Але цей метод має велике значення тільки в ненормальних, воєнних, зглядно безпосередньо післявоєнних часах, коли сільськогосподарська продукція кульгає переважно по причині браку робочих рук та надмірних поставок в користь держави. У нормальних відносинах харчова ситуація є все краща, а досить важко собі уявити, щоб в багатій Україні, звільненій від експлоатації Москвою, постали труднощі постачання населення харчами. В основному треба буде прямувати, щоби він міг свобідно й без труднощів закупити потрібні харчові продукти, а заставляти його самому обробляти землю, чи займатися тваринництвом, хочби і в маленькому маштабі, було б дуже недоцільне. Крім цього робітникові треба зачислити відповідну кількість вільного часу на відпочинок, культурні розваги та взагалі заспокоєння заінтересувань, незвязаних із виконуваною професією, які кожна людина повинна мати. Приневолювати когось у вільному часі якраз копати грядки було б неправильне, бо ж заводський робітник це не інтелектуаліст, якому навіть для здоровля потрібно дещо фізичної праці; тієї фізичної праці він має досить проздовж 8 годин на заводі чи фабриці, і, щоби він був задоволений, треба йому дати можливість та навіть імпульс використати цей вільний час на що інше як фізичну працю. 

Якщо розглядати питання земельних прицілів для робітників промисловосте то треба собі усвідомити, ще й факт, що так як і при питанні квартир, не тільки робітники промисловосте зможуть мати на них практично право, як також мусимо знати, що це питання звязане нероздільно взагалі із т. зв. .проблемою землі в Укранї. Існує загальний погляд, що українському селянинові в нашій державі дасться повну можливість користуватися землею в особистому володінні. Перехід від теперішного штучного колгоспного устрою на устрій індивідуальних господарств буде важкий і натрапить на більші перешкоди, як це пересічно думається. У першу чергу не буде підстав та критерій по питанні: кому та скільки приділити землі. Катастральні та ґрунтові книги знищено в Україні зовсім; структурна переміна сама по причині безоглядного заведення різних совєтських порядків, голод 1933 р., «ліквідація куркулів як кляси», безупинна ліквідація свідомого (особливо національно) елементу, жахливі втрати по причині другої імперіяльної війни, а передовсім масові переселення наших селян переважно в області азійських частин СССР, які тривають вже повних 20 років, — змінили, якщо не докорінно, то все ж таки дуже поважно обличчя українського села. Не можна ще сьогодні окреслите точно часу, в якому побідить національна революція в Україні, але видається дуже правдоподібним, а то й майже певним, що після неї не буде в Україні « майже зовсім людей, які б змогли відтворите структуру села з часів до першої імперіялістичної війни, а то й до соціальної революції в Росії. На перешкоді до привернення старої дореволюційної структури, в стислішому значенні, стоятимуть хоча два зо згаданих вище факторів, а саме повнісна ліквідація більших господарств т. зв. куркулів, яку переведено не на папері, а на ділі, та мільйони переселених селян, які безпосередньо після повстання Української Держави будуть в основній своїй масі поза межами тієї держави. Із вище наведеного бачимо, що земельну реформу найкраще і найсправедливіше буде перевести на зовсім нових засадах, застосовуючи зовсім новий розподіл землі. Ясно, що реалізація такого стану вимагатиме особливо основного агротехнічного знання, знання людей і обставин, знаменито обзнайомлених з найсвіжішою останньою ситуацією нашого села, ситуацією, із якою ми матимемо до діла в момент національного зриву! Реалізація такого стану триватиме якийсь окреслений період часу, який аж ніяк не можна буде ограничити перебігом одного чи двох років, хоча б із цього погляду, що треба буде знову зачекати на поворот переселенців чи взагалі людей експропріованих московською окупацією, яким у першу чергу треба буде направити їхню привду, якщо хотіти досягти примітивної справедливости. Практика 1941—1942 рр. дала нам сумні докази того, яких поганих результатів можна добитися, коли реприватизацію переводити поспішно, прихапцем, без основної підготовки. У згаданому випадку, як все й всюди в ненормальних умовинах, наживаються найшвидше і найбільше ефемеридні, хитрі, меншевартісні елементи, які негайно вміють використати нові порядки, які вміють, як це кажуть, швидко «переключитися», а другі селяни, які саме являють собою основну масу, залишаються не-задоволені і, що найприкріше, справедливо і обґрунтовано незадоволень Таке ж незадоволення є найкращим ґрунтом для посіву різних кличів та ідей ворожих для нашої державносте. Щоби уникнути такої непобажаної і небезпечної для молодої держави ситуації, треба неодмінно переводите відміну теперішнього колгоспного устрою з надумою, фаховими силами, і не поспішно; з тієї самої причини найкраще б вилучити від реприватизації всі т. зв. совхози, які б залишилися як резерва для евентуальних пізніших українських по-воротців із заслання, чи взагалі чужини (Півн. та Півд. Америки) та земельним фондом яких можна б в будучині регулювати- недоліки чи ошибки, які помимо нашої доброї волі, можуть мати місце в акції націлювання землею. 

Дозволивши собі на таку дигресію від властивої теми нарису, але дигресію звязану з порушеним проектом земельних прицілів для робітників, перейдемо до аналізу інших пропозицій, які дрводиться стрічати. Одною з найбільше спірних і найважчих до переведення проблем — це проект денаціоналізації всіх промислових закладів і підприємств. Остаточною ціллю Цього процесу мала б бути буцімто універсальна депролетаризація працюючих. Намічуючи такий проект, його автори не задумуються глибше над можливостями й методами переведення цього проекту в життя. Головним методом реалізації цього проекту є передання, так би мовити, акцій данного підприємства по рівній частині усім працівникам від робітника до директора. Не знати ще, як відбудеться відновлення Української Держави, але є майже певним, що збройної боротьби, і то дуже жорстокої важкої збройної боротьби, уникнути не дасться. Така боротьба витисне свої глибокі сліди також на промисловості України, і вже тільки на прикладі 1941/42 рр. бачимо, що колектив працівників майже кожнього підприємства буде дуже декомплетований. Що ж говорити тоді про керівні пости на підприємствах, які за сучасним порядком є в руках особливо певних для большевицької партії людей. Правда, ми впевнені в тому, що величезна більшість цих людей, якщо вони тільки є українськими людьми, залишиться в глибині вірними синами свойого народу і в даний момент пробудиться та відізветься і віддасть свої сили й своє знання до розпорядження рідної держави, і тому їх треба буде в принципі залишите на своїх місцях. Але ми знаємо також, що особливо в українській промисловості т. зв. всесоюзного значення дуже багато, якщо не більшість, керівних і відповідальних місць займають чужинці, зокрема ж москалі. Треба сподіватись того, що майже всі вони ще під час процесу народжування нашої державносте покинуть самі добровільно свої пости, але треба передбачити також й те, що деяка скількість українців, або залишить самі свої пости, або буде під національним оглядом така невиразна, що їх треба буде принаймні тимчасово, до часу вияснення їх дійсного обличчя, відсунути від керівництва, а то й взагалі від праці на підприємствах. Мабуть не перебільшимо, коли скажемо, що 20 до 30% інженерно-технічних, а насамперед адміністративних, заводських працівників буде із різних причин недоставати. Супроти такої ситуації треба буде в початковому періоді, якщо не хотіти дальше комплікувати ситуації, вистерігатися якоїнебудь акції, яка б вела за собою корінні зміни на підприємствах, бо чейже от зміни можна буде з якимсь позитивним результатом перевести тільки при існуванні та за співучастю міцного й комплектного керівного апарату на заводах і фабриках. Тут бачимо, що т. зв. питання кадрів є звязане органічно (як може це на перший погляд не видається) з проблемою кожної більшої зміни на промисловому підприємстві, а що ж тоді говорити про таку переломову зміну, як денаціоналізація. А раз згадується про віддання заводів у приватну власність заводському колективові (усім — від робітника до директора), тоді мусимо здавати собі справу з того, хто буде тим робітником, хто директором, а хто стоятиме на посередніх щаблях. Важко, звичайно, сподіватися, щоби українські керівники промисловосте, виховані на протязі 30-ти років на совєтських зразках господарювання, змогли перевести правильно акцію денаціоналізації. А вже дуже помиляється той, хто думає, що брак керівних та інженерно-технічних сил у промисловості, обзнайомлений з засадами т. зв. приватницького господарювання, вдасться доповнити еміграційними кадрами. У нас багато кандитатів на оті керівні пости, але кандидатів із якоюбудь, хоча б короткою, практикою і досвідом у цій ділянці таки дуже а дуже мало. У нас є інженери, а ще більше «інженерів», але більшість із них займалася і ще займається до сьогодні усім іншим, тільки не роботою на виробництві. Не входимо тут у те, що є і зовнішні причини такого положення, але вони не покращують сумного, сухого факту, а ми не можемо собі чейже позволити на експериментування нефахівців чи навіть початківців на такій дорогоцінній базі, якою є українська промисловість. Така легкодушність і несеріозне ставлення до справи протягом навіть і дуже короткого часу коштувала б нас дуже-дуже багато. Щоправда можна ще й зараз часто почути погляд буцімто на керівні пости в народньому господарстві можна поставити нефахівців, аби тільки вони були добрими українцями, але цей погляд дуже невірний і фальшивий. Такий метод можна би ще з бідою застосувати, коли б ішло про консервацію якогось існуючого стану, про період хвилевого застою — можливість такої ситуації може заіснувати (переважно рідко) у часі безпосередніх воєнних діянь на якійсь території, — евентуально ще якийсь час, дуже короткий, негайно після закінчення цих діянь. Але залишити нефахівців при голосі у промисловості на довший час, а вже не дай Бог, доручити їм переведення якихось корінних змін, в роді денаціоналізації, грозить усе найважчими втратами для народнього господарства та, з правила, економічною катастрофою. Це розуміє повністю кожна людина, яка побувала хоч короткий час на заводі та фабриці і знає, яким великим авторитетом та яким основним теоретичним та практичним знанням даної галузі виробництва мусить визначатися той, хто хоче керувати із позитивним результатом не то що великими заводами, але навіть середніми чи малими майстернями. Загалові ж, який не орієнтується докладніше в питаннях промисловости вистане показати сумні й виразні приклади в останньому минулому. Мільярдові втрати совєтської промисловости, препоганий стан використання потужности заводів та поодиноких агрегатів, незвичайно швидке нищення цих агрегатів, мільйони тонн т. зв. бракової продукції, а в результаті цього — безмежні злидні підсовєтського населення, — це якраз і прямий наслідок того, що дійсно фахові сили мають в СССР слабший голос за партійних провідників і чиновників. Керівниками промисловости, директорами комбайнів, трестів, найважливіших заводів назначується партійців, висуванців, випробуваних большевиків, в останньому часі також орденоносців і знатних комбатантів «вітчизняної» війни, які, треба їм признати, бились дуже хоробро на всіх фронтах, але які не розпоряджають покищо належною освітою та практикою, що б могли керувати промисловими підприємствами. Щоправда, їм додається в підмогу різних т. зв. помдиректорів по господарській, технічній, бухгальтерській частині, але це не багато помагає; таке двоєвладдя на заводі дає ще гірші наслідки — ніхто не почувається до повної відповідальности, успіхи приписує кожний собі, а неуспіх якраз другим і, звичайно, всі, від робітника до директора, є незадоволені. Правда, деякі із згадуваних партійних визнавців, які прийшли не із центрів, але із середовища данного заводу, які цей завод люблять та поважно і наполегливо працюють над підвищенням своєї власної кваліфікації, виробляються з часом на здібних керівників промисловости, але пересічно навіть помимо їх доброї волі, з огляду на жахливі, типічні совєтські «казьонні» обставини і порядки, вони цього зробити не можуть. Величезна більшість із них (це відноситься в першій мірі до неукраїнських працівників промисловости) намагається держатися якмога стисло партійних доктрин, нагинає безоглядно виробництво до директив партії, директив, які найчастіше виходять від таких же нефахівців, як вони самі, а наслідки терпить на своїй шкурі ціле населення СССР, а хіба найдошкульніше населення України. Пригадаймо собі недавні німецькі порядки, коли дрібні купчики із якогось Мюнхену, Ґрацу чи Зальцбургу брались керувати фабриками України, як абсолютні іґноранти й нефахівці, різні непокінчені юристи, фризієрські і голярські помічники, білетери кінотеатрів та їм подібні становилися керівниками, а то й власниками промислових підприємств на Україні, в Польщі, в Чехії і других окупованих країнах. Що з цього вийшло? Вони самі намагалися, німецьким звичаєм, загарбати якмога найбільше, в першу чергу для себе, а решту для «фатерлянду», а всі другі працівники підприємств, користаючи з повністю незнання і некваліфікованости новоспечених директорів, робили що хотіли, і в 1943 р. оті підприємства являли собою майже в 100% цілковиту руїну. 

Пригадаймо собі дальше таку післяверсальську Польщу. Як це в ній «фабрикувалось» на поспіх матуральні свідоцтва для своїх чиновників, які граматично писати не вміли, і як потім тіж чиновники по причині свого дилетантизму стали гробокопателями своєї власної держави. Пригадаймо собі, як ота Польща одразу лопнула в тріски в 1939 р., а основною причиною цього був брак належно розвинутої промисловости, а в наступстві того повнісна недостача належного військового вивінування: літаків, танків, апаратури звязку. Це якраз після двадцяти років вийшли на верх «заслуги» нових керівників промислових підприємств, які були щоправда «легіоністами» чи «стршельцами» та мали патент на гурра-патріотизм, але з якими не все було гаразд відносно їх дійсних знань. їхні ж, часто густо «серебриновані», свідоцтва й дипломи не допомогли їм визнатись у ситуації промисловости, накреслити реальні плани зміцнення економічної потужности своєї держави, завдяки якій вони опинилися на керівних постах. 

Не хочу тут взагалі згадувати про сумної памяті експерименти 1940—41 рр., коли то добрих 80% українських новоспечених керівників промислових підприємств т. зв. Генералгубернаторства (Польщі) та окупованих ЗУЗ мусіли залишити після дуже вже короткого часу зайняті пости саме тільки по причині абсолютного незнання ділянки, фякій вони взялися «директувати». Щоправда дехто з них намагався зясувати цей факт діянням зовнішних причин (напр., польської інтриги), але це не все відповідало правді, а найкращим доказом тут є те, що правдиві спеціалісти залишились на ключевих позиціях промисловости до самого кінця. 

Хиба не хотітимемо, щоби всі ті попередньо вилічені методи, з яких ми ще так недавно глузували, та в яких ми слушно добачували слабість наших противників, знайшли застосування в нашій оновленій державі та стали предметом глуму наших ворогів. Насправді, ми аж ніяк не потребуватимемо стосувати ці методи, бо в нас зараз під тим оглядом положення куди краще як, напр., у 1918 р.; ми розпоряджатимемо великою кількістю прекрасних спеціялістів, із великим стажем праці в промисловості, а тим самим основно обзнайомлених із усіми її і міцними і слабими сторонами. Згадати хоча б тут десятки, а той сотки тисяч висококваліфікованих працівників промисловосте — українців, яких Москва назначила на роботу в індустріальні басейни Кузнецька, Караганди, Бурейї, Ангари, Бахлашу, Сибіру. Багато з них втекли самі в Оті далекі області, рятуючись перед переслідуванням, яке їм грозило в Україні. Зокрема дуже багато українських учених, дослідників та інженерно-технічних сил переїхало працювати в Московський, Ленінградський та Уральський центри, в період страшної Єжовщини (1937—38), коли їм на рідній землі навіть за розмову на українсьиій мові грозив закид націоналістичного ухилу. Зате отам, далеко від рідного краю, серед повністю чужого окруження совєтські і партійні органи дозволяли їм «ласкаво» працювати навіть директорами найважливіших військових заводів, використовуючи таким чином знання передових людей нашої науки та техніки, ба що більше вживаючи єхидно їх імена в пропаганді «совєтського прогресу» закордоном. Усі вони являтимуться прегарним матеріялом на керівників нашої промисловости, служитимуть поширенню слави української науки і української техніки. 

Могутні кадри працівників промисловости в самій Україні були, є, і будуть також основним фондом її дедалі міцнішої побудови, безупинного росту. Почавши від періоду т. зв. шахтинських процесів двадцяти років до сьогоднішнього дня, вони намагаються у щоденній боротьбі, по своїм силам і можливостям, протидіяти жорстокій економічній експлуатаційній політиці Москви, намагаються вводити в дію пляни, виминаючи єхидні директиви Кремля та накреслені згідно потреб не чужого, а українського господарства. Доказом того безчисленні переслідування наших видніших працівників промисловости, процеси, заслання, часто і розстріли, усе нові чистки, знимання з праці і постів, перенесення на іншу роботу. Доказом Того вилучення усіх важніших галузів промисловости зпід впливу Києва та підчинення їх усіх під виключно московські центральні міністерства. 

Отож, на підставі наведених вище фактів ми бачимо, що кадри української промисловости будуть напередодні зриву достаточно міцні, щоби забезпечити безперебійне наладнання виробництва, щоб зробити швидко нашу промисловість базою нашої державної могутньости. Проте, оті кадри не надаватимуться, нринайменше в досить довгому початковому періоді, до переведення якихнебудь «денаціоналізаційних» акцій. Ті ж фахівці, якими у відповідний момент могла б розпоряджатй еміграція, будуть, як уже вище сказано, і кількісно і якісно за слабі, а передусім надто слабо обзнайомлені з фактичним станом заводів і фабрик в Україні, щоби могли одразу взятись за таке діло. 

(Закінчення буде). 

 
 