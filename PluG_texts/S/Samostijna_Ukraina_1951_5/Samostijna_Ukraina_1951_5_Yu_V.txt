В річницю... 

Чарівна Батьківщина наша — благословенна ласкою високого неба і — беззахисна на землі. Відкрита для вітрів Сходу, безборонна на Захід, золотом нив простелена на Північ, звідки рушиться і звалиться на неї найлютіша завірюха, записана в памяті прадідів і внуків. 

Казкова земля на грані суходолів і на перехресних дорогах — зазнала твердих ударів долі, яким і по цей день нема ще кінця. Призначена вона сталась тому, що на ній завжди залишався, а був ним той, хто від непамятних днів припав до неї серцем, і душею вселився в неї, — той, що лихоліття налетів і облог перший витримав та рішився жити тут в похмурій тіні меча. 

Якого був роду і кров яких предків плила в його тілі, з котрої сторони світу сюди прибився і розбив свій намет, чи може родився тут на зорі людського світанку і є первозаконний і первозванний? Важко на це відповісти звичаєм людської науки, яка жадає доказів, памяток і свідків матеріяльної правди. Від первопочатків таких нема. Та є один багатющий посвід, велитенська скарбниця — сам живий народ — автохтон. Він держить у своїй душі єдиний ключ, яким уява розкриває час до минувшини і джерел. Власне серце і почуття кажуть йому, що на цій землі він мусів і здавних-давен бути вкорінений в неї немов дерево, переплестися з нею так глибоко і нероздільно, щоб перетривати кожну бурю, навіть і ту, що покотом виложила людський ліс, але коріння його не вирвала. Довго не росла після неї трава і не дихала земля, — проте здавлене лоно її таки врешті випрямлялося і начинало знову буйно родити. А ті, що росли з предвічного посіву, вкінці виростали дужі і згодом пізнавали, з якого вони народу. 

Батьківщина наша — за волею ворогів своїх —	не повинна мати власного імени, носити на собі памяткових окрас, пишатися знаками давньої слави, бути гордою на синівське племя людське, що його вона виховала теплом матері. Всі її вороги сходилися на одній думці: робити її безіменною, переназивати її та, немов окраєць якийсь, долучати її до своїх державних просторів. Все, що нагадувало б історичну давність і своєрідність тієї країни, кожний вираз краси і сили її народу,    —	треба стерти з її лиця, зарівняти сліди святих місць, опустошити і обезобразити цілість. Славне її ім’я залізом пекло їхню заздру, жадібну і мстиву душу загарбників, і вони рвали і металися. Але нищівна воля бездомного номада безсильна боротися з вічним духом природи, неспроможна наказати імя тій, що давно назвалася і носить свій законний знак від зарання свого буття. 

Де, в яку глибину заховала чудодійний талізман свій, з якого джерела струмлять її воскресні сили? Бож наглядно видно, що невміруща вона, коли — побита, зруйнована і з усього окрадена, — підводиться знову і феніксом злітає із попелу пожарищ. Воскресає в красі минулих віків і грядучих надій. У вінку із квітів весни іде в зелений луг, мов наречена молода. Пісню виводить давню, йде над кручу Дніпрову, вінок кидає на воду. У мріях ясноволоса палає голова. Кого дожидає, кому назустріч весільно вийшла прекрасна діва степова? 

— Так було завжди. Виходила кликати долі, — лицаря звала із води, щоби вийшов і землю велику з полону неволі звільнив. Ніколи не кликала марно. У тузі вимріяний, болем виколисаний, оспіваний серцем... приходив — в шоломі і з мечем. Або серед глухої ночі Бояном являвся і словом віщим будив «мертвих, живих і ненароджених». А мову пророчу кінчив громом заповіту, і... клався в могилу поблизу святої води. 

Ось вічне імя її, перемите кровю землі і з молоком матері в душу сина, духом його як скарб найцінніший відчуте, голосно вимовлене, вірно повторене, і ще раз побожно устами пророка-мученика прославлене. — Як легко співна душа виспівала чарівну звучність рідного слова! Воно не передається нікому, хто не здібний бути дружинником і лицарем своєї землі. І тільки тому дає вона свою красу і славу, своє добро і багатство, хто в її оборону відважний підняти руку і тоді, коли вона, земля рідна, ограблена і осквернена, а він — її оборонець — сам один проти ворожої тьми. Нехає бодриться вірою в її містичну силу, бо має вона в собі нерукотворний скарб, якого ніколи не відкриє ніяке око здобичника і ніяка загребуща рука його не торкнеться. Не ізживається цей скарб в часи голоду і смути, але могутніє саме в трудну хвилину розпачі і безнадії. Сміливий самотній оборонець і не оглянеться, як довкола його виросте із землі молода рать вершників — йому на підмогу в боротьбі з потворою. 

Від непамятного часу заповзає в соняшну землю страшний змій — жадний квітучого її добра, спраглий її гарячої крови і нестямно жаждучий її — душі. Хто він, з якого насіння виклювався, де набрався невиданно подоби, бо виріс великий, незугарний, страхітний. Родовід і пору його появи годі встановити, можна здогадуватися, що він споріднений з мітичними потворами передвіку, а прародич його жив на дереві райського саду та спокушав овочем зла першу людину. Блідий є біблійний вуж супроти сучасного воплочення злого, що ось кинуло свою тінь на половину світу, а на другу, ще в сонці, дивиться холодним зором жадоби. Якими нетрями праісторії мандрував сучасний вуж, того може й сам він не знає, — досить, що поглинув життєве жниво не однієї землі і стравив кровне насліддя не одного племени. Йому пощастило перетривати добу лютого панування свого старшого брата, підглянути таємницю його сили, переняти увесь досвід ординної життєвої мудрости і вкінці перелити ціле його насліддя у свою молоду подобу. 

Природа вужа незмінна, і недаром володар темнот вподобав собі його та вчинив із нього свій видимий лик. Панування, влада — холодна, жорстока, безмежна, — визначає породу земного і світового зла. Колись живу видимість злого розуміли як чинну спокусу для людини, сьогодні ширше і глибше розкрились челюсті його печери. В них пропадає не сам достаток людської праці, туди спливає виточена із ран живої жертви кров, там побудовані досвідні місця для страшних тортур, яким підпадають найшляхетніші зразки людської породи. Найбільша бо насолода для вужа — образ мук. Спокійно приглядатися, як повільно ломиться, ячить і конає небезпечна йому шляхетна людина. Не лиш окремі люди, — цілі суспільні стани і навіть народи сталися приречені загинути з коренем. Нехай ніхто не потішає себе льоґікою нормального думання. Червоний вуж, доки буде живий, не насититься, бо голод влади не має меж, і вуж знає, яка небезпека йому від власної нечинности та скільки треба боятися йому, коли є ще бодай одна, не поневолена ним вільна людина. 

Червоний вуж визвав Божий світ на двобій. Кості кинені, і вороття нема нікому. 

Світ приглядався несамовитій з’яві на Сході, але не зовсім розумів її походження та історичне значення. Він первісно навіть уявляв собі, що з’ява тільки явище, яке швидко минеться. Автім це «явище» — глибоко законний вияв, відосновний голос своєї землі, який мусів прорватися наверх і пролунати на весь світ. Корінна сила московського ґрунту піднялася із глибів природи у простір історії і станула на її обріях обличчям страшного призначення. Про те, що боротьба із сучасним сатанізмом є тільки продовженням безконечного змагу між Києвом і Москвою, та має в своїй основі завсіди той сам характер протилежносте між ідеалом свобідної людини — особи і рабством безособової людської маси, — про те мало хто в західному світі має чітке уявлення. 

Перша ближча зустріч нашої країни із північним московським сусідом була лиш сповидно добровільна, бо насправді вона була тактичним ходом творця козацької держави, який шукав помочі у затяжній і виснажливій боротьбі із польським заходом. Хибність цього кроку в очах українського поета — невибачний вчинок «нерозумного сина», що відкрив Москві дорогу в свою землю, якій від тієї хвилини вже нема життя. Сучасна поетові Україна забула часи колишньої слави і вже не відчувала, який глибокий її душевний і фізичний полон. Тут мусів вирішно встрянути національний ґеній. Так, на шляху історичних катастроф український нарід над берегом певної пропасти був своєчасно остережений внутрішнім голосом, який відкрився йому і промовив як його власна совість, самопочуття і воля. Заціління національної окремішности і поновне третє з ряду у своїй історії — ставання в державну націю завдячує український нарід власній істоті, бо поява рідного ґенія — не припадок, але внутрішня конечність, його виростання і творча жертва, не плід умовин, але невхильна доля, розповита з душі ґенія, який її свідомо сприймає і стверджує. 

Доба молодечого пробудження, освідомного виростання і мужнього дозрівання потребувала одного сторіччя, щоб досягнути свого виразу історичним чином. Весна прийти мусіла і потвердити своє неписане право. Для тих, що її ще не чекали — прийшла нежданна, станула перед ними нага і кинула їх у нестямний переляк; тим же, що надіялися від неї для голодної своєї плоті молока і хліба, вона показала обоюдний меч і мечоносців в бою за її правду; а тим, що марили про прихід щасливої доби вселюдської рівносте і мирного існування серед дарів земного раю велика весна принесла криваві прапори бурі, в якій громи запалювали землю, а люди своїм тілом давили вогонь і власного кровю гасили пожежу рідної матері-землі. 

Літопис української весни відкрився зачинним ініціялом військового чину на далекій півночі, але був перерваний рідними літописцями, що округлим словом ліричної проповіди братання в одній мирній сім’ї народів поваленої імперії — змінили його стрункий стиль і начали своє довжелезне і розвязле строкате писання у всяких жанрах і стилях. Тяжкий гріх «літератів» нашої національної революції в тому, що вони знехтували живу мову історії, а довірилися сліпо силі доктрин і теорій. Віра в голошені міражі полонила наших чільних провідників у такій мірі, що вони вступили в словний бій з противником, думаючи перемогти його радикалізмом гасел соціяльної справедливости, — і це в часі, коли він — прикритий мрякою дурманного слова — думав про владу і гострив кривий ніж степового номада. Вийшло не зовсім так, як стояло у плянах нового володаря, що з царського Петербурга перекочував у рідний собі московський Кремль. 

Творець «Заповіту» найшов відданих собі слухачів і надхнув їх своїм духом. Вони рішили: до визволу нема різних доріг, тільки один шлях веде до нього певно, — той, що на ньому зібрані сили народу спливають спільною волею в рух озброєної руки. Той, битий історією змаговий шлях української зброї, увірвався на соняшних полях під Полтавою і замовк у повідному вереску московських полчищ. Над безоднею двох сторіч треба ось перекинути міст сили і розірване злучити, щоб здавлене під поріг історії живе буття духовою силою випрямилося і фізично змело з поверхні рідного краєвиду цуже галапасне тіло. 

Поворотний похід у бій на підняття зламаного меча почала білокрила юнацька горстка, яка весняною ластівкою вилетіла назустріч тяжким полчищам червоної орди і в нерівній зимовій січі, смертельно ранена, упала на сніг і... замерзла. Юнацький вихід на славне Марсове поле героїчно відкрив лицарський епос наших днів. Україна вважає цей день воскресениям і першим хрищенням лицарської чести нового воїнства свого, і тим набуває моральне право — поріднитися з найсвітлішими чинами людської посвяти в історії народів. Її Термопілі — це був недоступний просмик в гористій Греції, але на всі сторони відкрите поле, між її крутянськими херувимами не було місця на Ефіяльта, а її противником не був королівський помазаник пророка Зоростра, але слуга пекла і земний сатана. 

Із животворних дарів першої світлої жертви причастилися ряди рідного війська і вели свій титанічний змаг до кінця. Останнім зусиллям нездоланного духа створили вони завершення воєнної епопеї — героїчний епільоґ, безсмертний Базар. їхнє ім’я — 359. 

— Суворий пророк дивився з високої своєї могили на одних і других, він бачив початок і кінець. До слів «Заповіту» він не має нічого додати, ані від нього щонебудь відняти. 

Між Крутами і Базаром замкнулась дорога воєнного походу, вистелена червоною китайкою. Тих, що простерті долею на ній простелились потомкам у слід і напрям — нема. Нема теж багато із тих, що нею ішли, її пережили і бачили здалека, як горить вона ясним полумям. Між ними було ще двох, що з гуртом побратимів цю. заповітну дорогу будували, її внапрямляли, чинним зусиллям труднощі її ізміряли і духом опікунчим над нею нічну сторожу несли... Тих двох, що живим словом її увічнили, щоб на сонці і дощах буднів не звітріла її кровава краса. Тих двох, що готовили прихід нового дня і чекали знаку — дзвону із Божої вежі світу, щоб вступити на свою дорогу, почату скрутою лютих Крут, верстати щераз її грізні провалля, перейти Базар, відшукати Конотоп і... зайти далеко, — станути святим Юрієм-лицарем у входу печери-пропасти, де в лігві кремлівської ночі — потворний змій червоний. Дати йому останній бій, щоб захлиснувся від власної крови. 

Яка прекрасна, яка ж рідна мрія на битій дорозі зійшла і веселкою української правди зацвіла! На добре зораному лані — на боєвйщі вояцької душі найшла собі теплу ласку пухкого поля. Це ж бо квітка вічної казки і пахне вона — як у полоні воля. Тому лицареві, що вже в поході царством ночі, та ще не там, де його хрест і звершеної долі храм. Бо є призначення, щоб збудник мрії не знав спокою, аж вона повно зацвіте і видасть плід румяний. Він повинен бути її весною зростання, чувати над її сном і стежити у власному сні, чи вона росте. Так, як призначення, яке сходить на людські чола в авреолі журних мислей і з них черпає свою розквітаючу світлість. А коли заздра сила зла згасити захоче ненависний квіт і націлить в нього стрілу смерти, то завсіди вб’є призначену людину, а потвердить невміруще призначення. 

Кров мрійника живить мрію і вогнем останньої краплини переливається в неї в живу память. 

— Київ — Париж — Роттердам! — у такій черзі криваве призначення вершилося в містичний трикутник долі. Кожна в ньому точка рівноцінно свята. Бо ті, що спільним боєм входили у Київ, не вийшли з нього з різними думками. На шляхах вигнанщини вони жили щоденним хлібом рідного духа, а цей давав силу писати на скрижалях їхнього життя спільну заповідь. Із Київських гір видно далеко, і український дух бачить оба скрижалі як сторони однієї книги, розкритої для читання. 

Симон Петлюра і Євген Коновалець — два дорогі скрижалі, і це дорожча книга, і найдорощий памятник. Славно записане життя і мудрістю налита книга, і свята заповідь — жертвенно двигнута високо вгору хрестом. Піднявся із землі у небо, білі рамена, мов руки, широко розкрив і лине сяйвом із чужини — на Захід, і на рідний Схід. Хто не бачить його — у сніжно-мраморній висоті, — хто це незрячий і не вміє читати глаголу зримого хреста, хто заблукався і не находить дороги, ані до нього, ані від нього? Вага хреста цього велика, та хто з доброї волі рішився нести його — відчуває на плечах не мертвий тягар, але пару могутніх крил, розправлених до надхненого лету — на верхи і висоти. Бо заповідь обох великих не наказує вмірати, але кличе віддано жити, життя творити, і духа багатити. Ростити оті союзні сили життєвого вміння, щоб передчасно не дозріти і не за скоро вмерти. Щоб більше не творити Крут і не кінчати під Базаром. Кровожадний шлях цей непорочно чистий і незмірно дорогий — хай же залишиться він нам на завсіди неповторно один і святий. 

*** 

Річниця двох чорних днів трагічного травня в рр. 1925 і 1938, яку сьогодні обходимо далеко від могил передчасно упавших на славній дорозі історичного змагу України — це наша память і поклін дорогим Тіням, пригад минулого і вигляд у майбутнє. 

Сл. п. Симон Петлюра, Голова Директорії Української Народньої Республіки і Головний Отаман Військ УНР; 

Сл. п. Євген Коновалець, полковник Української Народньої Республіки, командир Корпусу Січових Стрільців, творець і комендант Української Військової Організації та творець Організації Українських Націоналістів і перший Голова Проводу Українських Націоналістів — дві чолові постаті великої «Доби Зриву, Державного Відродження, поновного поневолення і готовленої Віднови». 

У пригаданому відтворюванні великого минулого уява потомків домагається переконливих ознак наглядної великости провідників і героїв. Життя потребує міту і зримих титанів. Без пантеонів і величних храмів — нема націй. Україна збудувала багато храмів Божих, але єдиного пантеону не могла здвигнути на землі. Берегла його в серці і піснею з роду в рід передавала його в захист людських душ. Бо своїх велетнів і багатирів хоронила в землю хіба на те, щоб сталися небаром здобичею мстивих ворожих рук, які ла-мали хрести, розкопували могили і викидали святі кості. Збереглись тільки ті, що поховані були в чужу землю. 

В числі «вигнанців мертвих» перебувають , теж оба найблищі сьогодні нашому серцю. З великого леґіону творців, будівничих і каменярів недавнього минулого дві» постаті піднялися на і вершок історичної будови і сталися видні на обрії цілої України світлом однієї ідеї. Цього світла не роздвоїть і не розпорошить вже ніхто.. Сумнівників і вузькосередних поменшувачів рідного скарбу не нам переконувати, нехай це робить хто інший,— той, що з-поміж усіх вибрав собі на жертву їх обох. Він голосно потвердив, кого найбільше боявся і через чиї серця найглибше міряв у живу душу народу. 

Продовж двох сторіч іржавів у забутті український меч, а ворог невтомно трудився, щоб память про нього не воскресла і не зворушила сонного плеса мирного степу. Повного успіху він не домігся, але вогнений спалах тієї памяти він, як тільки міг, давив, гасив і закривав. Йому все ж в дечому пощастило, бо пророча візія поета дійсно збулася і його Україну «окрадену збудили у вогні». Але смертельну небезпеку її безсліднього загину на моторошному кострищі цілопалення — відвернено. І щолиш сьогодні видно, як великою ця небезпека справді була. Без протидії їй у почині її ділання, вона була б вже доконаним станом, і ми не мали б сьогодні ще надій. 

Революційний розгар Сходу обняв Україну неписаним правом живого горіння. Щоб споконвічне право це не вигоріло до тла в димі і чаді отрутних речовин загнилої імперії, та щоб в процесі горіння не привилась йому зоря чужої віри— мусів прапор України двигнутим бути на висоту панівну і абсолютну. Ніяких дискусій й умов. На схрещених мечах підняло його українське військо. Не загони революції, але збройне рамя Української Держави тримало національний прапор і боєм боронило його до кінця. 

На міру справжнього чуда відбувся цей український прорив на поверхню історії. Рішучий протин мечем вузла неволі аж до його Переяславського завязу — привернув українському самопочуттю його національну природність в образі державної суверенности. Сам чин цей — назверх радикальний і наглий — був внутрішньо вирощений від глибокого кореня і визрілий в духовому підсонні цілої історії України, що свою теперішність начинала саме творити в новий день свого героїчного епосу. Такого запалу, відданости і чистоти бойового побратимствма не скоро зможемо щераз оглядати! Вони з правила неповторні, як неповторною є життєва весна окремої людини, як єдиною є в історії справжня весна народу. То ж після не .знати вже скільки століть безтямного існування, прориваного на короткий час за-блиском волі — назріла хвилина пробуду і почуття якогось містичного віднайдення себе. Будився справді нарід, що перший раз відчув своє ставання в державну націю, що перший раз споглядав як на різних кінцях його прадідної землі самозривно об’являється та сама спільна воля, той сам ерос молодости і той сам герое змагу і посвяти. Звичайно, мова йде не про поставу найширшої маси. Зосередження моральної динаміки, героїчної чистоти і духового пориву в їхньому активному аспекті — прикметне буває малій частині, однак відзив її шляхетних починів і жертвенник чинів засягає цілий нарід, який сприймає їх як всенародне добро, передане в захист його душі, і бережене від тепер нею як найбільша цінність і святощі. 

Вже на самому вступі Української Національної Революції, з почину мужів типу Петлюри і Коновальця, появилися перші струнко вирівняні когорти в маршевому ладі. На сторожу і чинний захист землі, народу і держави піднявся меч і він впродовж цілого періоду боротьби був тією булавою, що твердо тримала в послусі як будівничих рідного ладу, так і рідних сівачів чужого хаосу. Так Симон Петлюра, як і Євген Коно-валець в цьому відношенні є найяскравішими представниками духового виростання в рідному середовищі нового людського міту, що стравив хворобу всесвітянства і глибше станув на старому, на вічному, власному ґрунті. В хвилину найсильнішого наступу московських кличів соціальної і світової революції була дана рішуча відсіч із становища українського. Не так кличам, як передусім старому ворогові, що вогнем і мечем прокладав собі нову дорогу в Україну для поновного і повного її закріпощення. 

Нове українське покоління припинило дурманний торг, отрутний свар і заглушний вереск ріжношерстних сівачів хаосу вір та ідей на базарі «Малоросії». Безсоромна юрба півнагої горлаючої голоти нагло зникла і пропала в темних норах — залякана стукотом похідних кольон, що входили на чисту площу і під опікунчим зором ста-рокняжого храму св. Софії — творили квадрат вічної сили: Бога, України, Народу і Держави. Так, кожний, що тут в шоломі стояв мовчазний — своєю постаттю воїна говорив за нове покоління в лоні старого народу. В його душі жила віра в одного Бога, а в його вірі було місце для однієї ідеї, а була нею жива Україна — її земля, кров і дух водночас. Тієї одної ідеї, що волею творчою прагнула виповнити собою простір між землею і Богом, було для цього покоління досить, щоб мати гідну людини мету і тим відчути повну достойність свого буття. Та малочисленної горстки було за мало там, де повинен був стояти великий, вповні дозрілий для великого чину нарід. Його довелось надхненним визнавцям ідеї формувати з етнографічної маси серед найбільш ворожих собі умовин в час ненастанного бою, що гремів на боєвищі батьківської землі. Бою — не в клясичному стані війни між двома народами, але в бою із справжньою гидрою, — що мітичній потворі на глум — об’явилась в печері світової революції з безличчю голов на тілі якогось моторошного гидрополіпа. Дух молодого покоління назад не подався. Він чув, що перед долею ні відступу ні відклику нема. Щолиш тепер, в обличчі реальної невхильности, спалахнула в неземних глибинах його буття сліпучо ясна мить, і він збагнув чистий глузд буття власного народу, а свого окремого покликання: життя посвятити і отим своїм чином народові на визвіл у славну будучність послужити. 

Нагло і нежданно об’явилася трудна заповідь поколінню, що було юнацько молоде і не мало досвіду. Та кому, як не молодості і молоді цвітуть казки, воскресають забуті міти, збуваються крилаті сни і рясним овочем вкриваються дерева грядучого? Що мала чинити, яку відповідь могла дати надхненна молодь, що з мирного батьківського дому вийшла в поле підняти «Червону Калину» — боронити рідні міста і села перед наступом ворога-людини, а замість цього побачила таке, чого ще не було в ніякій людській казці? На її, на долю дитини українського роду впав жереб і вибір — іти на першу зустріч і перший прийняти удар. Не удар меча, не вогонь затрутої стріли і кочового лука і не тріскучий градобій скоростріла, — але удар цілком незнаної, ніким не провіщеної зброї. Такої, що вбиває раніш ніж ударить, а вдаривши — жертву назад оживає, щоб можна її в нескінченість вбивати, та ніколи цілком не вбити. Невже таку зброю справді могла видумати жива людина? Здається,, і найгіршій не піддала б жадібна кров такої Думки! Видно, не із пекучої спраги, чи з пристрасного жару, а з холоду камінного серця передався комусь в мозок збудний поштовх ... сатани. Довго думав цей мозок у сутінках свого понурого лябіринту і врешті... придумав. 

Така була дійсність, на зразках такого реалізму печерних появ і пекельних дій гартувався бойовий досвід і формувалася «романтика» лицарської мрії в молодих душах пробоєвих лав Петлюри і Коновальця. Сам-на-сам стояли вони муром проти розкритої безодні і побратимним ладом творили перший стан нового лицарства, якому було призначено полягти смертю невідомого в світі воїна, того, що першим перестрів дорогу ще до сьогодні в широкому світі не зовсім відомому ворогові всього людського і надлюдського. Певна доля і нашої вини є у факті забуття і невідомости тієї почесної ролі, якою Україна ще раз в історії відкрила бойовий шолом і силами своєї молодости започала той змаг, що йому закінчитися призначено щолиш в «добу атому». 

Тяжкий віддих євразійського дракона чути сьогодні всюди, а найвиразніше чують його в метрополіях передових потуг світу. Від нього думали найперше відкупитися жертвами і данинами, пробували пізніше його залякати примаром «розбитого атому», тепер готують вже голосну оборону і водночас із запертим віддихом чекають від нього якогось розумного слова. Та він заклято мовчить і глумиться отак над нерозумом балакучих оптимістів. Він вибере пору для свого «останнього слова», але втомлені нервами чекаючі почують його не так, як бажали б, і не там, де схотіли б його слухати. 

— Проти наступу вирішний є наступ випереджуючий і безоглядно переведений. 

Наступ ідеї і світла Божого проти тьми і володарів зла. 

Вони зустрінуться на землі, — у страшній січі тьма спалахне, загориться і... вигорить. 

*** 

Глухий стук до світових брам темної ночі — віщий знак добра. Для світу, — щоб прозрів і оцінив, де він — серед союзників, чи торговців життям? Для нас, — щоб прозрівшому показати себе та назватись «правом першої зустрічи і змагу по день цей». Відрадним для нас явищем е той факт, що в світі починають вже розуміти істоту Червоного Сфінкса, хоч походження його мислять собі ще надто поверховно і механічно виводять його появу з «доктрини», — тоді, коли це. живий, добре визрілий у старому лісостані плід московської півночі. Терпку заходові доктрину він вправними зубами добре на свій лад перекусав, перегриз і давно її стравив, тільки не відмовився від її послуг поза власного печерою. Там він готує словом бунт і сіє бурю в душах, а руками пятих колон закладає динаміт ... для великого вибуху в переддень приходу його самого. Намагана боротьба проти його доктрини даремна, устійнити треба її вже джерело і вогнем його випалили. Часу для цього було доволі, однак світ безжурно приглядався цікавому видовищу, рахував можливості і в потребі навіть послужився ним та обовязком взаємности сам прислужився аж до того, що врешті довелось самому ставати на чергу як рокована йому здобича. В цьому світі дрімають велетенські сили досвіду, традиції і моральних вартостей, однак він чомусь їх не оцінює належною мірою. Він свобідний, голосить невтомно клич оборони свободи, проте якось не видно, що має він в собі справді стільки свободи рішення, як цього в дійсності треба. Здається, він дуже спутаний власним правом свідомости і не хоче того, що власне повинен. Як би не мав віри в свою правду і правоту серця! Щолиш вчора цей сам світ оглядав упадок двох хоробрих народів і причину його відкрив у неправоті їхнього діяння, яка в одного з них об’являлась в небувалих огріхах розбою і народовбивства. Остережний то був знак, небуденною мірою повчаючий, як не треба поступати. Але від цього вчорашнього прикладу ще дуже далеко до знаття, як сьогодні треба жити і чинити, щоби у правоті життя злий демон не находиів для себе поживи і мусів «голодний» вертатися до своєї печери на довгий, а може й вічний зимовий сон. 

Сьогодні він не думає ні про «такий» спочинок, ні про відступ взагалі. Він повний надій. В його таборі кипить праця. Мільйони рабів, сотки мільйонів заляканих і багато-багато «добровільних» союзників і нікчемних вислужників грацює по обох боках залізної завіси на не тільки, щоб він міг далі йти. Від його тіні почорніла велика Евразія, до тієї тіні чомусь і людина і світ вже так привикли, немов би мала вона залишитися і вже ніколи в історії не зійти з обріїв землі. Розливається вона в простір жадібно і спішно, як би знала, що це власне її «час» прийшов, її пора «діявольської інтеграції і синтези» простим способом фізичного руху живої маси. Боротися із нею треба, як із сараною, повінню, пошестю, заразою — спішно і цілком своєрідньо. Без генеральних баталій, ясно, справа не піде. 

Висновок для загрожених є один: власне здоровля — не зрадливо-сповидне, але повне і всебічне, — таке, щр небезпеку Гостро відчуває і боїться її, однак не трусить, не ховається і не пробує з нею зговору. Атомні чи воднева бомба ще не вихід, коли знаходяться охочі прислужники і зраджують їхню таємницю, або, коли вкінці можуть знайтись і такі, що готові бомби викрадуть і передадуть їх туди, куди треба, або в наглій потребі зірвуть їх у зле бережених арсеналах. 

Несамовита є наша доба розкритих таємниць і розбитого атому. Брутально, до кореня зрушена природа і вивернута в смертельних судорогах потворно взірваного лона; Лезом жадоби глибоко увігнався в неї холодний ніж, жорстоко розпанахав її серце на двоє, і жадібний знати, — взнав. Знетвореним трупом лежить горілиць обнажена тайна, а над нею застиг кривавий зривач печатей, — сам нагий і вже без таємниць. Яка зустріч, яке вітання! "Ніс natura — virao et mater, ecce homo — "filius" Dei!" 

— Хтось здалека дивиться і по свойому бачений образ на вазі важить. Вагається під тяжким зором ваги, а зір блукає за рухами її гри. Вага не рішається, не рішений і важник. 

Тому на другому боці ще час відкласти розважно свій ніж нагого знання, і вже лиш духом живим зірвати печать тієї в собі останньої тайни, що її, невідомо як, сам запечатав і про все забув. Визволити власну силу, яка повинна була самоявно розгорнутися і не боятися, що буде зраджена, або й украдена. Хоч явновидна і явночинна — не є обнажена для тих, що тільки із чужих читають вийшла роду і чиїм певна і незбагненно чують її в собі. Ні слою пірвати, ні перемовити словом, ні золотом купити її не можна.  

книг. 

мечем сильна силою 

Не взнають, з якого та волею така вона — доки самі не по-пірвати, ні перемо-вити словом, ні золотом купити її не можна. А коли в нестямі кинуться за нею в погоню і по цілій землі начнуть вбивати всюди її зриме тіло — то вкінці схаменуться і побачуть, що били в порожнечу, її живої, невмірущої незримости смертельно не досягнули. Завойовникам і руінникам матерії наперекір горе — проклята знову зримо жива, а найбуйніше цвіте позаду них — на боєвищах їхніх голосних перемог і гремучої слави. 

Так, хай же блудний син не чекає на світовому роздоріжжі, здеревілий над трупом матері, але хай спамятається, щоб не мусів далі шукати очима доріг смерти, але зараз же, отут, — перед обличчям смертельного гріху, вернувся на забуту собою правдиву дорогу. Вона чудотворна, вона воскресить покривджене і знетворене, та виведе його самого із темряви на спільну для свого живого світа — дорогу сина. 

Не забувати ні на хвилину, що там іде віагання на вазі зримих засобів для останньої гри за... долю людини. Червоний ватажок давно рішився гру почати, він тільки чекає пори. Про тайну незримої сили він знає, йому теж відомі одчайні поклики на її пробуд, він ще лиш не знає, як глибоко той поклик в людину вже сягнув. І в тому вічна слабість чорнокнижника червоного Сходу. Та горе світові, коли він відкриє, що спамят взагалі не почався, бо тоді рішальний бій він начне першим, і Залишиться на землі перший, хочби навіть перший мав бути водночас і останній. 

Захід не мусить тільки стежити і жахом роздертими очима дивитись у східню ґегенну. Живопальні містерії чорної меси — давня там правда, а маґія важення і гонитва за тайною життєтворної сили — вивершили з костей людських багато нових «пам’ятників». Захід мусить стежити більше за собою, щоб свій повний зпамят міг вчасно кинути на вагу — не ту, що в людських руках, а ту, що долею вагається між землею і небом, між людиною і Богом, між сином і батьком. Кинути отой свій вяжень повного спамятання і без вагання почати перший — не гру округлими бомбами на тоці землі за багатий стіл життя, але почати благословенний похід проти сатани — за царство Сина Божого. 

Пора остаточно розглянутись в терені ворожих і своїх сил. Чи знає він — розумний Захід, — де був Рубікон для червоного хана і чому було чути стріли в Парижі і Роттердамі? Чи спитав він коли, чому цей Рубікон вже тридцять і три роки котить червоні хвилі до Чорного Моря? Він не цікавий шукати дійсної причини, хоч нині кривавиться вже ціла земля від своїх Рубіконів, яких вже так багато, що води океанів потемніли, а в них і синя вода висот Божих — мутніє. 

Україна е Рубікон — перший на Захід і останній на Схід. Не від червоної зорі на небі Сходу він червоний, а від проливаної крови, що в ній безсильний деспот прагне вбити і втопити його вічну силу. 

Український Рубікон — до сьогодні не перейдено, а на його дні лежать кинені кості нескінченої гри. Тому хильцем підкрались на Захід тіні скрито вбивників, щоб вибухом зірвати дві зацілілі людські твердині української ідеї, а з їхніх пошматованих тіл витиснути останні краплини памяти. Вони то — на кинутих історією України костях — почали від себе нову гру, і памятали, де лежать рідні кості всіх часів, та знали, як їх назад підняти і в новому храмі слави соборно на вічну память зложити. Відома їм була тайна Рубікону, що його ворог міряв по зверхній ширині, а був сліпий на його незмірну глибінь. І він навмання шукав усюди укритого скарбу, перейшов всі українські води, розкопував могили і зривав гори, палив села і церкви, бичував голодом мільйони, перестрівав кожного і наганом зазирав у серце — а проте ніде не найшов його. А коли над червоними водами Рубікону зривався знову горячий вітер, він — раз і другий — найшов таємне джерело грізних подувів, і... вдарив. Щоби ми сьогодні врешті вже пізнали великість втрати і... схаменулися над тими прирвами, що їх навіжено рили і вкінці вирили на власну загибіль; над тими гробами, що їх вже начинили братнім тілом. Щоб, шмагані бичем зависти і осатанілої гонитви за лаврами героїв — «спасителів народу», ми не попали в западню безвихідної розпачі ... і не погубили себе самі. Ворог стоїть безрадний перед непрохідними мурами нашої твердині духа, а її оборонці у братовбивчій гризні за владу — близькі вже хвилини, коли нестерпна напруга зірветься і розладується окликом нестямного жаху: «ворог у місті, спасайся хто може!» І хоробра колись залога кинеться голіруч тікати з міста і «спасатися» на ворожих штиках. 

Невже справді неймовірне — дійсне, і хитрий ворог не помилився, коли підступом вдарив і влучив в серце оборони? Невже це правда, що окрім тих двох нікого не було більше на варті і ворог по трупах мертвих сторожів перейшов нездобуктий Рубікон, увійшов в душу і посіяв там своє зерно смерти? Ні, ми віримо, що страшна уява — тільки дзвін тривоги, в який український дух б’є — не на сполох давно окрадених сплячих, але на спамять живих в оточеній твердині. Нехай оборонці памятають про небезпеки постійної облоги і життя в облозі. Нехай не перестають в день і в ночі зорити за рухами ворога, який напевно робить глибокі підступи, щоб від основ і з нутра розсадити живу і славну твердиню української ідеї. Оборона її на фронті внутрішніх теренів і глибин — це і є найсутніше життя «народу в поході». То невід’ємний із його долі час справжнього виростання і дозрівання для ясно освідомле-ного призначення, яке збувається в невхильно повязаній черзі завдань і жертвенних виконань. «Моральний лад нації в боротьбі» мас силу «самостановного закону життя», який недопускає ні самоволі ухильних амбіцій, ні вигідного вибору благ та їх незвязаного споживання. Наперед праця і жертва, а з годом вже признання, слава — чи теж навіть і важке ярмо влади, до якого так рвуться його деякі гордовиті оборонці. Затяжний на глибинному фронті бій йде не виключно проти механічних підкопів ворожої облоги, що в такому розумінні давно була б трагічно для нас закінчена, але йде він ... за власну душу. І його треба повністю виграти, щоб з внутрішнього становища абсолютної перемоги набути основної свободи почину і перейти в генеральний виступ. 

Проти хана Півночі Україна мусить вийти в поле Цезарем під прапором Христа. Готувати великий виступ-похід може вона з найглибшої основи свого буття. Вийти завтра в поле в панцирі бога війни — для цього невмістні в ролі передумови ні Цезар ні цезаризм. Навіть сила месіянізму і горяча туга за Месією не сповнили б ще достатньої міри для великого визволу. Одне і друге — дуже відірваний ідеал, бачений десь на неясному обрію, далеко від будучности. А Україні не чекати їх треба, але вже сьогодні визволюватися власною дійсною силою саме від спільного ярма і месіянізму і цезаризму, що зрослись в постать реальної потвори. Сфанатизована «звіролюдина» йде проти Бога своєю «вірою», в якій переплела світовий месіянізм зла із тьмою місцевого деспотизму в живу подобу. В її обличчі Україна не може прийняти у свою свідомість сьогодня якогось історичного зразка месіянізму і цезаризму, але повинна начати визвіл із того, чим вона е, із дійсності свого людського буття ростити для себе свою головну заповідь: 

завернути людину із бездоріж світових на природне їй старе місце в землі і народі, з яких органічно виросла; 

допомогти їй потоптане право людської гідности очистити і вірою в себе повно його розвинути; 

віру людини підняти вище і від словної заявности перейти до чинної її справжньости; 

відношення між людиною і Богом прояснити на внутрішній ланці живого духа в союз Сина і Батька, в якому буде сказано найбільше про повинності сина, а нічого про його права і вимоги супроти повинного батька; 

життя у світі бачити, розвивати і творити з основи його Божої односутности, а різниці і форми її органічного, історичного і духового виразу рахувати набутою ласкою, а не твором власного вміння, щоб з талану і долі не робити негідного торгу тоді, коли вони призначені родити як дерево, яке дарує всі свої овочі, а собі залишає саму радість плоду і дарування; 

злого не сприймати, а злих учити добром. 

Отут і справжній месіянізм і правдивий цезаризм вільної і повної людини. Ростить вона їх із себе як вдячний чин, який не почуває, що твір свій творив для себе і тому повинен самий його спожити. 

Тугою України є мати і багато таких синів і самій вкінці бути Сином. Ось тому готовити повинна життєвий похід і вийти цезарем в поле на змаг із злом — під прапором Божого Сина. Треба, щоб Цезар не підіймав меча проти Месії, бо цей добровільно віддав йому належне, та не може дати ще теж і того, що взяти не спроможений і Цезар. Так було — наша ж доба показує на зміну 

—	не в обличчі Месії, в якому життя записалось усім своїм найгіршим і найліпшим, але в обличчі грядучого Цезаря, щоб заповіджений прихід першого попередити і землю йому до ніг простелити. Нехай Україні, як матері, буде вільно леліяти в серці горячу мрію — зродити його — провісника, і самій від надії його зростання в багатому її лоні 

—	просвітліти. 

На Захід — як би погасав вогонь і не було вже таємниць, на Схід — червона луна і горе перебитих тайновидів, і пропасть потопленої тайни. Там ще лиш Україна — на зорях страшної весни своєї ворожить і когось виглядає. Дівою простоволоса вийшла ще раз, та не у степ і не над воду прийшла кликати і голосити. З вогненного моря злинула мироносиця земна, з очима піднятими в небо, щоб надхненна була духом невидимим, отим, що вперве носився над водами. Нехай пролита кров на її землі пересвятиться і спливе у новий дзбан живої води. А станеться і буде так, як звелить — Він. 

                                                                * * * 

Є призначення, яке не збувається раніше, ніж призначений сам не заговорить, що він і призваний і покликаний. Велике призначення терпеливе і чекає слова людини та доказу її віри у власне покликання. 

Пригадаймо... 

Друга нищівна хуртовина доби знялася несміло на Заході, метнулася дико світом, якби шукала собі місця, аж зупинилася над землею кривавих походів, золотих нив, степових могил і горобиних ночей. Отут найшла його — боєвище за світову владу і найдорощу здобичу сподіваної перемоги. 

Поперек і здовж пройшла його вогнем і ножем — і сама минулася. 

І знову довкола старе ненависне море солоної води. Кидає прибоєм мутні лави хвиль, заливає потопом, гризе і розмиває. 

Чарівна колись країна сонця, землі і квіту — сьогодні замкнутий холодом тюремної води по— хмурний самотній острів. Покинутий, забутий, — приречений розпастися і зникнути в сірому безмірі ледяних криг. 

Та соняшна сила рідного над ним синього океану незборно молода і вічно ласкава йому весільними дарами своїх животворних щедрот. Полумяним жаром топить довкола гострі леза криг і велить жадібному морю лютитися в собі, кипіти в глибинах неспокоєм, і, за власним сказом і варом, поневільно давати вічній жертві цілющу хвилину передиху і спочину. 

Стоїть у соняшній злийі могутній острів твердю скелі, немов би постаттю мітичного титана виріс в гору і дивиться в ... сонце. 

Невгнутий триває одністю потрійної сили: тієї першої від землі, що спочила в надрах вічного' буття і глибша від кожного моря над собою; тієї другої від невмірущого вогню, що палає жаром живої крони і топить леди мертвого небуття; тієї третьої, що із Божого Духа, — сущого в землі і крові поривом туги бути людиною і творчо ростити свою ідею богоподібного життя. 

Український Титан — Прометей живий, бо споживає окови і скелю неволі перетворно в себе; тож буде розкований сам від себе. 

Дні хмарні і соняшні минають, а їм на зміну повільно повзуть кромішні ночі, між ними витають і... зоряні. 

Як у розкриту книгу бувалого поринає духовий зір титана в безодню нічного неба і ворожить на зорах, що срібно вицвіли з туманів і мряковин. Різної вони ясности, величини і віддалі, проте в темряві всі видні і всі... світять. 

Любо Титанові поринати в тихі води людської слави, переходити думкою від одної до другої, установляти місце і час їхніх народин та виявляти спосіб їх зоряного буття, чи їхній звязок з тими, кого покинули. 

Незмірно багата, таємнича і незбагнута світова ніч! Проте близька вона і думці’ і серцю, а найблища у місячну повню, коли туга до зір така безмеіжна, що самий небозвід лине долі їй назустріч, і зорями своїми, немов очима, дивиться в душу так глибоко, що, здається, чути шепіт його великої молитви. 

Он... багате сузіря із двома великими братніми зорями по середині... Спливає над острів і осідає на шпилях дрімучих зір. Займаються гори відцвітом зяйва, і зорі горять червоно, а з обох великих падають незліченні рубіни-сльози? ... рікою пливуть і пливуть. Видно, недавно вони і передчасно одірвались від землі, бо стільки ще крови живбї рине нараз із відкритих ран Назад на землю. Оддають повинний їй довг життя, дарують заповіт духової жертви і передають прапор вічної ідеї. 

Жертовна містерія зоряної ночі гасне їй у слід линуть слова жалібної землі: Симон і Євген. 

Укритий прапором, що зітканий соборним зусиллям усіх сузір на небі рідної історії, — стане Український Титан на своїй скелі і повернеться на всі чотири сторони світу, щоб по черзі до схід сонця гомоніли чотири заповіді його віри: 

Людина — орач на вічній землі, та плуг її оре не глибоко, а спішить заорати, як далеко видять очі, хоч втомлені руки встигають кинути долі лиш зерна щоденних потреб. Людина — сірий збирач хліба, і хоч не багато сіє для себе, не збирає всього сама, а й збору добре не сховає. 

Народ є сівач, що йде за плугом часу і, думкою гнаний, кидає глибоко в землю вибране зерно життя. Та і він не встигає засіяти заораних поколіннями нив, теж і йому не щастить зібрати і спожити дарів врожаю, бо жниво його ще зеленим, немов на тоці, толочить голодна сарань отих косарів, що косять життя для смерти. 

Світ — то Божа земля — за широка для ока людини і за глибока для думки народу, щоб можна її проглянути наскрізь і руками обняти як свою ниву. І орачі для хліба, і сівачі для життя і їхні спільні врожаї — усі пропадають в незмірній їх глибині. Так є, так буде і так бути мусить   —	доки людина в народі і нарід в людях не збагнуть духом живим, що треба їм у Божу землю посіятися самим. Для врожаю і того жнива, що їх зібрати спроможен хіба лише той, хто творив, не думаючи про врожай, хто сіяв, не бувши спраглий жнива. 

Бог є дійсна міра для безконечних можливостей і можливих безмірів. Міра добра і правдива, бо повна правди і добра. У тій мірі повноти буття —  нічому не тісно, бо все сповнилось від скарбу Божої міри. 

     * * * 

Людина, нарід і світ — одна дорога, на якій вмірають лише ті, що, спрагнені її скоріш перейти, — зупиняються, а живуть всі ті, що нею так довго йдуть, аж самі засіються на ній для живої вічности. 

Оба Вони — і Симон і Євген — як вже казали зорі; у ню посіялись і для неї — для дороги. 

Україно! Ти жива є дорога на грані пропастей смерти і небуття. Несеш у серці невміруще зерно — Твою віру живого духа у вічного Бога, Твою тугу сина — іти до нього, до Батька. 

У ніч світової темряви хай же горить твоє серце і так жертвенно світить жертовними зорями Твойого рідного неба, аж роз’ясниться в... Божий День. 