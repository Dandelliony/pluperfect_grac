 

ТРИ ВИТЯЗІ 

Проллята кров, в Парижі на панелі  

(Витязь упав за волю України) 

В стоголос кличе українські землі:  

До бою всі!.. 

За край міцний, єдиний!..  

Той голос лине до Дніпра і Збруча,  

В Карпат бескеття і в степи Кубані  

І відповідь гримить — рокочуча, ревуча:  

— За волю України — 

тепера все повстане! 

Лунає другий голос з Ротердаму 

(Борця, що впав, як перший, за Вкраїну)  

— Гостріть мечі!.. Готуйтеся до вламу!  

Щоб марно з вас ніхто в борні не згинув!  

Ліси і рілля й простори степові  

Заслухались у голос провідничий 

І в шелест їх вплелося — 

Ми готові!... 

Нехай хоч зараз нас у бій Він кличе... 

І коли сонце сходить над простором 

І в позолоті віддаль пломеніє: 

Ввесь край орлиним оглядає зором —  

Наш третій Витязь — Сила і Надія.  

Буяє радість в кожній тоді хаті;  

Співають «Славу» сад, і лан, і хмельник.  

І таємничо шепчуть у захваті — 

Наш третій Витязь — 

рідний Андрій Мельник! 