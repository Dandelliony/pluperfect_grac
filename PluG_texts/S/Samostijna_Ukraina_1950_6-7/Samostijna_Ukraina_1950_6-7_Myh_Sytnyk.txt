Мих. Ситник
ОЛЬЖИЧ У ЖИТОМИРІ
«Багато він був більш,
Ніж сірий і камінний вірш».
О. Стефанович.


Приймав гостей розхристаний Житомир 
Так, щоб кати не бачили — вночі.
І там, в якомусь непомітнім домі
Машинка стукотіла при світі.


Якісь пакети і якісь папери
Приносили таємні поштарі,
І в домі тім не зачинялись двері
Від ранку і до самої зорі.


Й була помітна всім: висока постать
І теплий погляд, гострий, як стріла:
— Заходьте, друзі і вістки приносьте,
Тут вистачить для вас усіх тепла,


Тут вистачить для вас усіх роботи
У час, коли здригається земля.
Ви ж бачите, ген біля ешафоту
Зловісний кат з утоми аж закляк.


Ах, киньте чвари. Вже від крови сковзько,
А ще ж далеко, друзі, нам іти.
Своєю кров’ю Сеник і Сціборський
До єдности вас кличуть, гей, брати.


Крізь ці пожари і буремні війни
Хіба ж не нам Господь таврує путь?
Соборна, Незалежна, Самостійна, —
Ці слова три збагни і незабудь! —
. . . Хто ж він, скажіть, цей лицар полумяний,
Цей керманич людського почуття,
Що усмішкою гоїть наші рани,
Що мертвих повертає до життя?


Хвала тобі, наш пам’ятний Житомир,
Що його порив ти беріг і лет!
Всім розкажи, що у твоєму домі
Був Ольжич — славен воїн і поет.
Д-Р ОЛЕГ КАНДИБА - ОЛЬЖИЧ
Дня 9 червня 1944 р. в німецькому концентраційному таборі в Сахсенгавзені згинув з рук гітлерівських опричників і їхнього служаки ката — Вірзінґа Заступник Голови Проводу Українських Націоналістів, Виконуючий Обов’язки Голови Проводу ОУН на СУЗ, член ПУН, Керманич Культурної Референтури ОУН, відомий учений — археолог, доцент Гарвардського Університету в ЗДА, один з найбільших сучасних українських поетів, член різних українських громадських, культурних і наукових установ
Д-р ОЛЕГ КАНДИБА - ОЛЬЖИЧ.
Перед світлою пам’яттю Героя Української Національної Революції клонимо свою голову.
«Самостійна Україна».