ЗА СПОРТОВЕ ВИХОВАННЯ МОЛОДІ
Мотто: 
„Де сила, там воля вітає”  
В нових оце обставинах нашого життя розгортаємо наші дужі молодечі крила до льоту. Перед нами один шлях і одна мета. Перед нами велике завдання: виховати й дати українській нації сильних, здорових тілом і душею синів, борців за майбутність Українського Народу. Зайво буде тут повторяти знані кожному речі про потребу виховання молоді. Кожний з нас якщо здорово дивиться на світ не байдужа йому зовсім ця справа, розуміє, що одною з найважніших проблем під сучасну хвилю є виховання нашої селянської і робітничої молоді. „Яка молодь, така й нація”. Це зрозуміли ті всі народи, яких метою є і буде велич та потуга нації, зрозуміли й взялись до праці. Хіба найкращим прикладом може бути тут Німеччина. Оті завзяті борці, оті запорошені, осмалені сонцем і вітрами лиця, оті мов з граніту викуті постаті, що мчаться на мотоциклах, що йдуть у першій боєвій лінії це ніхто інший, як штурм'єгери, оті вихованки організації „Гітлерюгенд”. І немає їм стриму, немає для них кордонів ні укріплень. Їхнє тіло загартоване й виспортоване не знає виснажень ні втоми. Хай це буде прикладом для нас, друзі й подруги. Сьогодні маємо можливість по довгих роках неволі та заборон взятись до праці в цій ділянці. В кожному селі повстане Курінь Орг. Укр. Нац. Молоді „Січ”, який мусить перевиховати чи виховати молодь на здорових тілом і душею громадян. Площа стане для нас у вільних від праці хвилинах місцем розради, змагу та руху. За нами, наче кошмарний сон, переслідування, в'язниці, за нами, наче страшний упир, червона Москва зі своїми НКВД-истами, за нами море крові та гекатомби жертв закатованих, розстріляних в льохах НКВД, за нами могили й могили…… Перед нами недалеке ясне майбутнє й праця, праця й ще раз праця. Перед нами лежить полита потом і кров'ю наших борців селян і робітників українська життєдайна землиця. Перед нами лежить і жде в німому вичікуванні наше село: робітництво, готове до найбільшої посвяти, посвяти крові. Бо чи не чуєте гомону далекої пісні, який несеться полями й долинами: „Вже грають сурми, близько воля, Вже рветься серце, Кличе кров” І віримо твердо й непохитно, що ні одного юнака не бракне там, де покличе нас наш провід, наша організація, де покличе нас наш святий обов'язок, і що в недалекому майбутньому своїм залізним юнацьким кроком проміримо степи України. „І станем на границі двох світів і творитимем нове життя”. А наші юнацькі залізні п'ястуки твердо триматимуть зброю і зуміють дати належну відсіч всякому, хто напосівся б на нашу волю. „..І ось ідем у бої життєвому— Тверді, міцні, незломні,як граніт, Бо плач не дав свободи ще [нікому, А хто борець той здобуває [світ”. Тверді, міцні, незломні, як граніт, з серцем отвертим для кожного, якому в першій мірі лежить на душі добро й щастя народу. Без облуди, без фарисейства йдем ми, молоді, назустріч тим всім, для яких слова пісні „Боже, нам єдність подай” є не тільки слова ми, але є заповіддю, є вірою, бо: „Доволі нам руїни і незгоди, Не сміє брат іти на брата в бій, Під жовтосинім прапором Свободи З'єднаєм ми великій нарід свій.” Йдем назустріч всім тим, для яких наказом є не руїна й роздор, але дружня любов і праця за розбудову нації. І віримо фанатично, твердо й непохитно, що ми, українська молодь, своїми мозолистими загартованими руками викотимо зза обрію на змаргані українські ниви й поля золоте сонце волі. Отже до праці. Чи не чуєте радості життя на спортових майданах? Чи ж не рветься кожне молодече тіло на ясні зорі, на тихі води? Чи ж не манить Вас думка про прогульки чи стрічі куренів у вечірню хвилину при світлі ватри? Чи ж не долітає до Вас оце безжурне далеке: „Гей -гу, гей-га, Таке то в нас життя. Наплечники готові, прощай, моє дівча. Не до зайвих балачок, не до річей, які віддалюють нас від мети, а до праці, праці такої, яка є гідна члена 45—міліонного народу. Друзі! Дивіться суровій дій сності прямо в очі, а силу до праці, до дальших змагань зачерпніть з отого нашого чорнозему, политого потом і кров'ю нашого народу. Як станеться так, тоді нам нічого журитись—цеї сили, цеї віри не зломить в нас ніхто. „І станемо плечима до плечей відчинимо, як двері...” (Японський, „Чотири шаблі”, Гнатів М.