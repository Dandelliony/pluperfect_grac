Теперішній стан обезпечень у Галичині „Держстрах" – єдина уповажнена обезпеченева установа.
Перед німецько - польською війною існував на наших землях у межах бувшої Польщі примус обезпечення будинків від вогню. Крім того повітові соймики могли ухвалити теж примусове обезпечення господарських движимостей. Це примусове обезпечення виконувала державна установа, а саме Загаль не Заведення Взаємних Обезпечень (Повшехни Заклад Убезпечень ПЗУВ) у Варшаві через свої воєвідські та повітові інспекторати. На терені Галичини діяло ще від австрійських часів українське Товариство Взаємних Обезпечень „Дністер”, в якому українці могли обезпечувати свої будинки від вогню, бо за б. Австрії не було обезпеченевого примусу. Хоч польська влада признала Т-ву „Дністер” право обезпечувати одну третю будинків, то однак в наслідок різних труднощів і шикан зі сторони ПЗВУ мусіло воно зректися тої частини обезпечень в заміну за невелику рекомпенсату в формі 10 проц. реасекурації. Т-ву „Дністер” полишилося тільки добровільне обезпечення від крадежі і влому та засівів від граду. (Убезпеченням життя займалося українське обезпеченеве Т-во „Карпатія”. Крім того діяли на наших землях філії різних польських та заграничних обезпеченевих товариств. З приходом большевицької влади справа убезпечень основно змінилася, всі приватні убезпеченеві товариства, а також відділи ПЗУВ перейшли на власність держави. їхній портфель переняла большевицька державна установа тзв. „Держстрах”. Свою діяльність виконував „Держстрах” в двох напрямах, а саме:
1) примусове убезпечення: будинків від вогню, транспортових засобів і живого та мертвого інвентаря. 2) добровільного обезпечення будинків від вогню та худоби по над примусову норму до висоти дійсної вартости, і життя на випадок смерти та нездібности до праці в наслідок нещасливих випадків. Після прогнання большевиків з території Галичини видала Управа міста Львова дня 28 серпня 1941 року розпорядок, що „Держстрах” має відновити свою діяльність у всіх відділах та назначила нову Управу, яка складається з бувших членів Дирекції „Дністра" і „Карпатії”. 1 розпорядок затвердив Уряд Губернатора Галичини дня 13 серпня 1941 року, а письмом з 2 вересня 1941 р. наложив на теперішню Управу обов'язок переводити обезпечення в такім самім об'ємі, як це було за большевицької влади. В цей спосіб має тепер на терені Галичини обезпеченевий монополь тільки державне забезпечення „Держстрах” у Львові, яке виконує ці обов'язки через давні Обласні Управи і Районні Інспекції. Всі інші товариства обезпечень, які діяли перед вереснем 1939 року на терені Галичини не можуть тепер виконувати цієї діяль ности. Вони всі є ще знаціоналізовані і привернення їм приватного характеру може відбутися тільки шляхом розпорядку Генерал-Губернатора. Отже заключування обез- пень з іншими обезпеченевими товариствами є правно неважне.