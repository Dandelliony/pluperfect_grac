Утворення Українського Окружного Комітету в Самборі
Дня 2 жовтня ц. р. відбулися в Самборі в домівці „Просвіти" важливі збори представників усіх українських установ м. Самбора. Засідання відкрив голова Окружного Союзу Громад. ради Козбур, який у короткій промові з’ясував, що метою зборів є вибрати Окружний Український Комітет та застановитися над допомоговою акцією для всіх, щб потерпіли від повені. О. дек. Плешкевич представив коротко історію Українського Комітету в нашому дистрикті та надав слово для інформацій делегатові Українського Краєвого Комітету у Львові, п. мгр. Ващишинові. Після заслухання інформацій, збори вибрали Окружний Український Комітет у такому складі: 1. голова—проф. Шумний Карло, 2. заступник голови і секретар проф. Орлов ський Микола, 3. референт організаційний і персональних справ учит. Наконечний Йосафат, 4. референт суспільної опіки і праці о. дек. Плешкевич, 5. господарський референт —дир. Грабовський, 6. референт опіки над молоддю і родиною о. В. Івашко, 7. референт культурної праці і шкільних справ —проф. Сілецький Вол., 8. фінансовий референт мгр. Веселий Олекса. Перед Окружним Українським
Комітетом стоїть незвичайно важливе завдання тому, що він є єдиним репрезентантом українського громадянства перед владою, і від його праці та постави буде залежати в багатьох випадках така чи інша розв'язка різних пекучих наших справ. Другим дуже важливим питанням, над яким збори застановлялися, була допомогова акція на терені Самбірщини та Турчанщини. Першочерговим завданням сьогоднішнього дня — зібрати докладні дані про знищення від повені, на підставі яких Український Краєвий Комітет зможе вжити заходів для допомоги населенню. При цій нагоді делегат У. К. К., мгр. Ващишин вияснив, що громади не можуть самовільно зменшувати наложеного на них урядового контингенту. Нам треба вживати заходів, щоб контингенти відповідали спроможності сіл, але ті, які є устійнені треба точно виповняти. Ті господарі, які ухнлюються від здачі контингенту, можуть викликати здогад, що не вміють правильно вести господарки, і вони як такі, згідно з законом, можуть бути позбавлені своєї господарки в користь тих, що зуміють вив'язатися з своїх обов'язків.