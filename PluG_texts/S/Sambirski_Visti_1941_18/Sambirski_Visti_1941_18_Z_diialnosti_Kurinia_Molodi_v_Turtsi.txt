З діяльності Куріня Молоді в Турці.
 Старанням першого Куріня Молоді ім. полк. Евгена Коновальця в Турці відбулася дня 14. 9. то є в неділю в салі Народнього Дому академія з нагоди свята української зброї. 
Академію розпочав вступним словом п. Матківський, який змалював присутним розвиток українських збройних сил від княжої доби аж до сьогоднішніх днів. 
На дальшу програму зложились пісні в виконанні хору під батутою п. Черхавського, живий образ, деклямації, з яких слід відмітити декламацію п. Децика, яка була виконана справді по - мистецьки.
 Влаштуванням цієї скромної академії дав турчанський Курінь Молоді доказ своєї праці, якої вимагає сьогоднішня хвиля від усіх українських установ.

