ВІСТІ ЗІ СВІТУ
 Населення Ісландії за відомостями американської преси ставиться негативно супроти американської обсади. *** Німецький народній суд засудив попереднього премієра уряду Протекторату, Альойза Еліяша, за прихильність до ворога та підготовку до зради стану на смерть, а також позбавлення горожанських прав і конфіскату майна. *** Італійські підводні човни атакували прямуючий до Гібральтару караван суден і торпедували з нього дві одиниці. *** Американський міністер маринарки Нокс заявив, що перемога над державами осі є в інтересі національної політики СДА *** Уряд СДА має намір ввести примусову ощадність на фінансування воєнного зброєння, бо покладані надії на бони до ощаджування не сповнились. *** На конференції в Москві між Сталіном та уповаженим Англії і Сполучених Держав Америки ,заключено умову, згідно з якою Совети за доставу сирівців повинні одержати майже все, що потребують. Про питання транспорту, яке є найважнішою умовою, якої б то не було достави, для обережности нічого не сказано. *** Атентатчика Павла Коле, який виконав атентат на французького політика Ляваля, засудив французький державний суд на смерть. *** В Ісляндію прибули тепер дальші американські війська для скріплення одиниць американської маринарки, які там вже находяться. *** У Бельгії впроваджують добровільну службу праці на основі німецького досвіду. *** Великі успіхи має технічна виставка у Брукселі, якої метою є одержати замовлення від німецьких фірм для бельгійського промислу та ремесла.