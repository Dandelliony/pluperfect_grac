ЦІКАВИЙ ДОКУМЕНТ ТРАГІЧНОГО ЧАСУ
Можемо заризикувати твердженням, що не було українця у світі, який не радів би, коли довідався про початок воєнних дій між Німеччиною і Радянським Союзом. Всі ми надіялись на державне відродження, знесення ненависних колгоспів та активну участь в боротьбі за визволення. Не судилось. Німці в своїй зарозумілості не тільки що не допомогли нам, але й самі програли.
Лист, який друкуємо, був спрямований до редакції Краківських Вістей і ніколи не був публікований, у своїй ядерній формі з’ясовує ситуацію в Україні від початку війни 1941 р. Підписані покидали Рідну Землю огірчені, іцо німці прогайнували велику нагоду знищити комунізм, та й нанесли дуже багато як моральної так і матеріяльної шкоди українцям. Добровольці до Дивізії не очікували від німців благодатей, не вірили й дуже в побіду німців — однак не хотіли бути пасивними глядачами. Доба вимагала людей зі зброєю. Отсей лист нехай буде зразком отої жорстокої доби, своєрідним виявом настроїв громадянства. Чи мимо всіх отих «але» добровольці добре зробили, що зголосились до Дивізії — ніхто, навіть сьогодні не дасть одної відповіді. Думки, як були поділені тоді, так і остались тепер. До Редакції «Краківські Вісті». Переїздом через ст. Тарнопіль, ми емігранти з Харьківської, Полтавської, Київської та Винницької областей, вороги совєтів та друзі Німецької Армії та Влади, з якими ми дійсно зв’язані нашим життям та життям наших родин — вважаємо своїм обов’язком від імені українського населення цих областей, — з’ясувати які причини, на нашу думку, того становища, що його ми зараз маємо, як наслідок цих великих помилок, що їх було зроблено на Україні в 1941, 1942 і 1943 роках. Широкі маси українського населення багато років чекали війни, бо українці були впевнені, що совєтів буде в майбутній війні вщент розбито і це дасть лише можливість звільнитись від ненависного ira большевиків. Особливо війни чекало селянство, маючи надії, в першу чергу, звільнитись від рабської, каторжної, майже без винагороди, праці в колгоспах та одержати назад свою власну землю. Не менш чекало війни і населення міст — робітники та інтелігенція, маючи надії поліпшити матеріяльні умовини свойого життя, прирівнявши такі, хоч частково до умов життя працюючих Західної Европи, а крім цього взагалі звільнитися від жидо-большевицької влади Москви.
Тому ,коли в червні 1941 р. почалась війна, майже ввесь Український Нарід став зараз же на бік Німеччини і всі свої симпатії, від щирого серця — віддав Німецькій Армії, на яку поклав всі свої надії. З червоною армією, яка втікала літом 1941 р. з України, втекли лише жиди, комуністи (не всі) та деякі «відповідальні урядовці», не дивлячись на всі призиви Сталіна, накази комісарів та терор НКВД та Осо-бих Військових Відділів, майже все українське населення залишилось на місцях, радісно з квітами зустрічаючи Німецьку Армію. Безумовно можна зазначити, що зі всього населення, яке залишилось — 95 відсотків були в той час друзями Німеччини.
В той час українське населення в масі вживало всіх заходів щодо допомоги Німецькій Армії: — по перше — під час мобілізації в 1941 р. більшість призивників, особливо в Західній У-країні не пішло до червоної армії, не бажаючи захищати совєти. Для боротьби з цим масовим явищем совєти повсюду утворили так звані «карательні загони», які шукали «дезертирів» по містах і селах, але не дивлячись на всі міри терору, — це дуже мало помагало советам: українці ховались, утікали в ліси і поля, але не йшли до армії. Велика кількість їх осталася дома на час вступу Німецької Армії.
Вдруге — ті, яких нещастя примусило попасти в червону армію вжили всіх заходів щодо здачі при першій змозі в полон. Всім відомо, як українці в 1941 і 1942 роках кидали зброю і здавались в полон, не дивлячись на ввесь терор комісарів. На великий жаль, надії українського населення не здійснилися.
1)	Ненавісні колгоспи було фактично залишено надалі і землю не повернено во власність селянству в 1941 ні в 1942 роках. Було почато в 1943 р. заміняти колгоспи «громадськими господарствами», але це майже нічого не змінило. В деяких місцях в 1943 р. було почато навіть наділяти землю окремим селянам, але це переведено було дуже нерішуче, так, що селянство не було впевнено, що землю йому дійсно будуть повертати назавжди. «Пояснення», що нібито «землю було неможливо передати селянству зараз же в 1941 р.» — треба вважати великою помилкою, головно в той час, бо хазяїн на своїй (власній землі зробить, працюючи вдень і вночі все, щоб гарно її обробити, як й обробляли його батьки та діди, та одержати хороший врожай. Примусова, безінтересна праця в колгоспах завжди давала й при Советах і піри Німецькій Владі дуже негативні наслідки по якості одержаних врожаїв і по матеріяльному стану селянства. Треба для цього лише прирівняти хоч би врожай й матеріяльний стан селянства Галичини, де нема колгоспів, з життям українського селянства східних областей. Треба звернути особливу увагу і на те, що в багато колгоспах за працю в 1942 р. і 1943 р. колгоспниками ніякої винагороди не одержано. Нам відомо багато прикладів.
2)	Советську політику — заборони селянству продавати свої сільсько-господарські продукти — було продовжено, що давало лише можливість поліції знущатись над населенням на свою користь. При повній несприятливості, з приводу військового часу — забезпечити селянство необхідним крамом, а населення міст хоч мінімальною кількістю сільсько-господарських продуктів цілком нерозумна заборона чесним селянам, які повністю виконали свої зобов’язання перед Державою щодо здачі сільсько-господарських продуктів — продавати решту — була б користь селянам і не було б голоду в містах (Київ в 1941-42 рр.).
3)	3 комуністами, НКВД-истами, сексотами та іншими ворогами не тільки не провадилось боротьби, особливо в 1941-42 роках, але за цей час багато відповідальних урядовців, як бургомистрів, нацполіції, старост, керівників колгоспів та інших — було призначено не з друзів 95 відсоткових, а з 5 відсоткових ворогів! Це пояснюється головним чином тим, що назначені особи, треба гадати, залишились на місцях по завданням совєтів і зараз же піісля заняття місць Німецькою Армією пішли служити Німецькій Владі. Багато з них було після виявлено і покарано за зв’язок з партизанами та інш., але скільки шкоди ними до того було зроблено — можна лише гадати! Крім того скільки осіб таких не було зовсім виявлено і скільки шкоди вони зробили за час «служби»!
4)	В 1941-42 роках сотні тисяч українців здались в німецький полон з надією, що вони повернуться до дому, але більшість їх було надіслано до таборів, де дуже багато загинуло від голоду й холоду в 1941 й 1942 рр. Це не мало жодної рації, бо полонених можна було використати на роботі в Німеччині, або на У-країні, коли їх не можна було відпустити до дому. Загибель в таборах багато тисяч полонених — мало дуже негативний вилив на членів їх родин і дискредитувало владу. Крім того, таке ставлення до полонених привело до і ого, що з кінця 1942 р. українці майже перестали здаватись в полон (1942 і 1943 роки). З другого боку — оскільки в справі щодо звільнення полонених не було притягнено українських діячів — при звільненні з полону в 1941 р. — було багато окремих помилок: селян-дру-зів Німеччини держали в таборах, а багато комісарів .комуністів, службовців Окремих Відділів, ревтрибуналів було звільнено, а останні, но звільненні, організували банди, або шкодили на службі.
5)	На жаль на Україну не було надіслано найкращих робітників з Райху на відповідальні посади ґебітскомісарів, ландвіртів, директорів та інш. Багато з них своєю поведінкою дискредитувало Владу: п’янчили, відкрито кохались з перекладачками, дуже грубо поводились з українським населенням, часто били без жодних підстав прилюдно навіть , відповідальних урядовців та інше. На це маємо багато прикладів.
6)	Після задоволення надій населення, зокрема щодо ліквідації колгоспів і передачі землі селянам в їх власність і після скасування на терені України безумовно всіх декретів, законів а а розпоряджень совєтів — треба було ще в 1941 р. оголосити мобілізацію українського населення до війська. При наявності до 49 міл. населення України — ми мали би в 1943 р. З --4 міл. гарного війська, яке в захист своєї землі та наділів, ненависти до большевиків та заради звільнення України від Совєтів було б помінним в боротьбі з більшовиками (це не італійці). За допомогою Української Армії, на цей час Україна була б безумовно вся давно звільнена від совєтів назавжди! Такої мобілізації не тільки не переведено, а навпаки сотні тисяч українців, після залишення території України Німецькою Армією, були мобілізовані большевиками.
Ці великі помилки, скріпили совєти мораль
но, а населення загубило всі свої надії й тим самим прийшло до висновку, що немає іншого виходу, як підтримувати совєти та залишатися в колгоспах, як і до цього часу.

