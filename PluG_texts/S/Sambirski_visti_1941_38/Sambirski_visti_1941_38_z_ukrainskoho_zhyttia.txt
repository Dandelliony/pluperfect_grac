З українського життя
У КРИВОМУ РОЗІ заходами Спілки Українських Інженерів вже в перших днях жовтня працювало 68 приватних майстерень, які інтенсивно заготовляли свою продукцію для продажі, працювало 130 різних фабрик, як нпр. чавуно-ливарний завод „Металіст", який продукує плуги, сівалки, плити до печей, іт. д., артіль „Місцевпром" і цегольня тресту „Руда", які випускають 2,5 міл. цегол, хемічний завод, що почав виріб мила та фарб, шкіряно-футряна фабрика і кооператива риболовів, „Карачуни", яка за 15 днів жовтня вловила 7.950 кг. свіжої риби. Також відновлюється шахти та рудокопи, в яких провадиться підготовна робота і за кілька день 4—5 шахт піде в рух. 
В МАРІЮПОЛІ розпочав недавно свою діяльність український міський театр, який на початок виставив „Запорожця за Дунаєм". В місті з приходом німців відбуваються правильні радіо-передачі в українській мові. Також почав появлятися український часопис „Маріюпільєька газета". 
В М. ВИННИЦІ працює Український Міський Театр, який виставив вже низку українських п’єс. Також радіовисильня почала вже передавати німецькі та українські авдиції. Тут почав виходити український часопис, який появляється тричі в тиждень. 
У БРАТИСЛАВІ є зорганізований під умілою рукою проф. Трухлого коло 40-особовий український хор „Бандурист", який з великими успіхами пропагує українську пісню у радіо та виїздить на численні запрошення до різних місцевостей Словаччини. Українська пісня серед чужинців здобуває любов для українського народу та приносить йому славу, як народові не лише з великим минулим, але й з великими надбаннями своєрідної культури. 
УКРАЇНСЬКИЙ ЛІТЕРАТУРНО- МИСТЕЦЬКИЙ КЛЮБ у Львові старанням Спілки Українських Музик влаштував 30. XI. 1941р. музичний вечір, присвячений пам’яті сторіччя народин українського письменника, композитора і громадського діяча, Анатоля Вахнянина (1841-1908). 
В КОЛОМИЇ відкрито школу деревного промислу з відділами столярським та будівельним. При школі буде відкрита бурса. 
В РОГАТИНІ відбулося святочне відкриття музею, у якому зберігається 1133 дуже цікавих експонатів. Також з відкриттям Музею зістала відкрита Виставка Мистців Рогатинщини.