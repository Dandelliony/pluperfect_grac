Мірослав Мадзер (1929)

КІМНАТА

Кімната з листівками дитинства, болю і смерти
	дивиться в мене
	а я неспокійний
Кімната пожмаканих сорочок, порізаних сигареток
	пливе по мені
	а я схвильований

Кімната старосвітських фотографій - мого діда селянина,
мого батька урядника, моєї матері ще дівчиною
	навколо мене
	а я сумний

Кімната білої постелі під іконами
два відслужені ліжка
	лежать у мені
	і я сам кімната
вона зображає старість мовчання
і молодість осуду на її накрохмалених подушках
	і я сам кімната
в якій багато речей
яка мовчки старіє і вже не є обжитою.
