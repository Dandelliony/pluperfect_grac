Славко Міхаліч (1928)

МЕТАМОРФОЗА

Хотів би знати, звідкіля
приходить ця порожнеча, що від неї
в прозоре озеро перетворююсь, в якому
можете бачити дно, але без риби.

Але без раків, без скойок, без
рослин підводних, які принаймні
мають назви, а я нині
безіменний. Навіть мене помалу не стає.

І так, говорячи про порожнечу, спостерігаю
воду в озері. Вона
розкидає пісок, і деякі піщини прилягли
до дна. Мене паморочить.

Йду вулицями, схиливши голову, схожий
на якесь озеро, найперше темне, а так
і отруйне. І не говорю про ті
осоружні створіння, які повзуть по дну, бо
тепер і від мене заносить.

КІНЦЕВА МЕЛОДІЯ

Любко зрадлива,
Розніжнює мене твоє щире зусилля,
	щоб усім подобатись
Ти квіти поклала в кімнати, весно,
	так що навіть уночі ми з тобою,
Я вийшов ранком, та без бажання
	посідати.

Може ти полониш мене більше, як я тобі
	служу
Любко зрадлива, зелена птице на галузці,
	в леті,
Любко зрадлива, соромлива дівчино,
	вино п'янке
Іду собі без палиці і думаю, що мене
	стримує.

Як воно, що човен пливе, а гребці весла
	кинули
Любко зрадлива - неспокій у грудях, який
	змінив би вигляд мертвого
Ти дощем і мжичкою сієш, щоби
	і траві догодити
Не торкай нічого, приятелю, якщо
	не бажаєш пробудитися.