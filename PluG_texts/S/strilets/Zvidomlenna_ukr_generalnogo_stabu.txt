
Офіціяльне звідомлення з 10 мая
Західний фронт:
На Волині наступали Поляки на Локачі, були однак відбиті. Коло Львова діяльність літаків. Наша стежа напала вчера на ворожу полеву сторожу в Чижках і розбила її. Ворог заняв знова Баличі і північну часть Новосілок. Наступ на Санники відперто. Ворожа артілєрія острілювала Мочари.
Страт не було ніяких.
Офіціяльне звідомлення з 11 мая
Західний фронт:
На півночи зайнято нами Боратин, де полонено 1 старшину і 13 стрільців. Поляки повели протинаступ свіжими курінями по сильній артилєрійській підготовці. Кинули на Боратин около 2.000 стрілів і наш відділ заняв знова свої давні становища.
Польський панцирний поїзд острілював наші становиска на полудне від залізн. станції Глинна. Наша артілєрія прогнала його. На прочих відтинках і на східнім фронті дуже жива діяльність стеж і артилєрії.
Офіціяльне звідомлення з 12 мая
Західний фронт:
Наша стежа доходила 12 клм. на південь від Володимира Волинського, де розбила польський відділ. Ворожі страти 50 убитих і ранених. В декількох місцях ворожі стежі підсувались під наші становиська, та були прогнані.
Східний фронт:
Без змін.
