
Галичина не буде польська
Ліон, 26. вересня (радіо). Український Пресовий Уряд доносить: Із кругів Парижської Конференцї довідуємося з певного джерела, що Рада Чотирьох відкинула відкинула польський внесок, щоби Східну Галичину влучити до Польщі. Через те запевнений провізоричний характер Східно-Галицької Держави, який небавом буде виготовлений комісією Антанти і Найвищою Радою.
Радою Чотирьох в Парижу виготований статут признає Східну Галичину в раз зі Львовом самостійним краєм, що вибирає свій власний Сойм.
Польща дістає тільки тимчасову повновласть від Союза Народів. Управу краю передається населенню, отже не тільки самим Полякам, але також і українській більшости, і німецькій і жидівським меншостям, із комунікаційних зглядів мали-би бути митові границі, залізниці, пошти і телєґраф спільні з Польщею на час тревання повновласти Союза Народів.
Остаточно рішить про Східну Галичину всенародне голосування, про проведення котрого в подробицях ще нічого не відомо. Тимчасова повновласть для Польщі не може тревати довший час, бо потреба відбудовання, зовсім знищеного краю і конечність інвестиції у висоті многих міліярдів мусять в інтересі краю приспішити приналежність Східної Галичини до Самостійної і независимої України.
Польща хоче боронити Львова до краю
Польська преса так озлоблена рішенням Найвищої Ради, що починає Антанту лякати обуренням всіх політичних польських кол, заявляючи, що „Польща ніколи не зречеться Львова і буде його боронити до краю".
Грозять не допустити до плєбісциту
Всю свою злість виливає вшехпольська преса на польських дипльоматів, називаючи їх нездарами, які справу Східної Галичини так запаскудили, що ні талант (від пяніна - Ред.), ні запал Падеревського нічого не міг переробити. - Антанта нехай знає - пишуть польські газети - що Польща не заключить такого договору, якого не сміє виконати! Плєбісцит в Галичині не буде міг відбутися.
Протест Львова
Львівська мійська рада, це кубло „вшехпольської „отшельніци" також запротестувала. Радн. Лєвенгерц складав звіт зі своєї місії, при чім, висловився, що найбільш неприхильною Польщі є Анґлія, за те Франція й Італія стоять по польськім боці.
Польське віче у Львові
визначалося одним великим „народовим" ревом на тему: „Ту жиєми, трвами і витрвами!". Ухвалені польські резолюції „стверджують", що Сх. Галичина від віків польська (то раз брешуть! - Ред.), хоч є в ній инші народи; що край доказав свою приналежність до Польщі прогнанням варварських наїздників, німецьких і австрійських союзників; що населення Львова і цілого краю не бажає собі навіть того, аби хтось сумнівався в приналежність Сх. Галичини до Польщі і т. п.
Ляцьке вчительство забирається
Найкраще пронюхало письмо носом ляцьке вчительство і починає масово втікати з Галичини. З того ми особливо вдоволені, бо польське учительство це польська неурядова жандармерія. Мало помагають енерґічні зарядження польських властей, коли аж на публичних вічах підносяться „патріотичні" заклики до вчительства, аби не залишало „пляцуфки".
