
24 липня, 10 год.
На Брацлавському напрямку ворог скупчує великі сили на південь від району Вапнярка - Антопіль. На фронті усилена розвідка з обох боків.
На Жмеринському напрямку наш наступ продовжується. В бою у с. Коньківці ми захопили дві гармати з зарядними скриньками, скоростріли та рушниці. На південь від залізниці Бар - Жмеринка ми після сильного бою здобули сс. Стечанка, Кудаївці і Кацмазово, при чому захоплено скоростріл, багацько рушниць і 10 полонених. Ворог залишивши 50 забитих і переслідуваний нашими частинами відходить на Жмеринку.
На Проскурівському напрямку наш наступ продовжується. При переслідуванню ворога в напрямку на Зіньків ми захопили скоростріли, декілька коней і 9 полонених.
На захід від залізниці Камянець - Проскурів переслідування ворога продовжується. Ми заняли м. Городок. На останніх напрямках без змін. (У. Т. А.).
Хроніка
Під польським ярмом: В Дрогобичі арештували Поляки з пань: С. Ніжанковську, Калиновичеву, Козаневичеву (жінку секретаря публ. робіт), Крилькову і Дроздовську, з мущин: о. Рудницького, о. Кункевича, Пелчинського та Зенона Ніжанковського, якого побито. Дім „Захист для сиріт" зареквіровано на касарні. Українців, що мешкали в Захисті, викинено.
В Ч. 45 „Стрільця" поміщено через ошибку урядові номінації, які є щойно в проекті.
--------------
Редагує Комітет. З друкарні Когена і Дунаєвецького в Камянці на Поділлі.
