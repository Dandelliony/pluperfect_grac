
З ножицями по пресі
«Народне Слово» (ч. 25/1951), взиваючи українське громадянство до складання датків на Народній Фонд УКК, так переконує і аргументує:
«Так за ті гроші існувала й працювала минулого року ціла низка найповажніших українських установ: Національна Рада, ЗУАДК, Наукове Товариство ім, Шевченка, УКК, ПАУК».
Про Миколу Лебедя, що нібито для УГВР з каси Народнього Фонду побрав в минулому році майже 10 відсотків існуючих там грошей, «Народне Слово» забуло згадати. Видно, допомога УКК такій політичній акції, яку веде Лебідь за гроші УКК, не дуже переконує платників Національного Податку в тому, що варто на цю допомогу складати гроші; Кожному бо відомо, що в минулому році УКК з Національного Фонду фінансував акцію розбивачів нашої національної і політичної єдности та злочинним типам уможливлював ширити неправду про Україну та її Визвольну Боротьбу. УКК видно на такій акції розбивання українського громадянства залежить, мовляв: нате Вам, одним і другим гроші, та воюйте собі, а ми тимчасом будемо вдавати добрих батьків народу, що мов дітей коли треба гласкають, а треба картають взаїмно себе поборюючи «політичних партнерів». Зовсім так, як це роблять великі цього світу, що одною рукою посилають амуніцію до Китаю, а другою своїх власних синів, щоби з китайцями воювали. Як бачимо, батьки українського народу так захопились світовою демократією, що починають вже її звичаї застосовувати і в нашому житті. І навіть тішаться (гл. «Свобода», ч. 144/ 1951), що роблять тим велику прислугу українській визвольній справі.
* * *
М. Шлемкевич в паризькій «Соборній Україні» (гл. стаття: «Держава і анархія, внутрі нас», ч. 8/1951) слушно поставив закид на адресу УКК, що він попирає не державнотворчі, але анархістичні елементи в нашому внутрішньому житті. Відповідаючи йому на ті закиди, «Свобода» (ч. 144/1951) в статті «УКК і українська політика» вияснює:
«Завдання і цілі УКК: УККомітет не заступає інтереси України, а тільки їх обороняє, вважаючи це рівночасно обороною інтересів Америки. Власне для тих цілей була створена ця репрезентація».
«Не вмер Гаврило, горячка задусила» — каже наша народня приповідка на того рода мудрування (щось, як свого часу бандерівське: не було ніякого розходження і конфлікту поміж 34 ОУН і ЗП УГВР, а було різне розуміння прав ЗП УГВР і 34 ОУН), так якби оборона інтересів України не була рівночасно і заступництвом інтересів України. Така еквілібристика слів зовсім затемнює справу, про яку, напр., М. Нубатий в іншому місці і часі зовсім виразно писав: В Краю інтереси України заступає УГВР, в Европі — УНРада, а в Америці — УКК».
В дальшому «Свобода» пише:
«Український Конгресовий Комітет, як центральна політична репрезентація (отже таки репрезентація, а не тільки оборона) американських громадян українського походження, є по своїй суті АМЕРИКАНСЬКОЮ ІНСТИТУЦІЄЮ (підкреслення наше — «С. У.»), складовою частиною великої мозаїки американських демократичних (чому ж не республіканських також? — прим, складача) установ».
Поминаючи те, що ця репрезентативна демократична американська установа попирає українських тоталістів і кандидатів на диктаторів в Україні, «Свобода» чомусь не вияснює, чому ця «по своїй суті американська інституканським) датком до шведів, голяндців, норвегів, італійканським) датком до шведів, голяндців, нервегів, італійців і ін., а тільки звертається з зазивом за національним (українським) датком до українців. Чи не було б краще,коли б УКК, як американська установа, шукав допомоги визвольній справі серед американських так урядових, як і громадських чинників, а коли йдеться про українців, то менше журилася, як вони собі дадуть раду. Бо здається, що вони собі ту раду дадуть краще, без такої допомоги, яку зараз їм УКК дає (фінансує внутрішню боротьбу і дає гроші на бандерівську пропаганду).
Та незалежно від того, що редактори «Свободи» про УКК пишуть, ми таки уважаємо, що УКК є українською установою і тому будемо змагатися за те, щоби її фінансово розбудовувати, дбаючи рівночасно і про те, щоби зложені українським громадянством гроші не йшли на ті цілі, що їх в 1950 р. УКК на руки Миколи Лебедя асигнував. Бо ми маємо всі підстави твердити, що Микола Лебідь тих грошей там, де УКК хотів би їх післати, не передасть. Коли Микола Лебідь дурить американські редакції, пресові агенції і урядові чинники в Вашингтоні, то чому він не мав би обдурювати панів з УКК? '
* * *
«Америка» (гл. ч. 121/1951) в статті «Атака з-під знаку УНРади» дуже поденервувалась нашою статтею «На розпутті» («С. У.», ч. 5/1951). Закидаючи «Самостійній Україні» «перекручення і інсинуації» (хоч не каже, які то вони у фактах), «Америка» конклюдує:
«Якщо пайове з-під знаку УНРади далі такими методами, як виступ «Соборної України», «Самостійної України» та «Порозуміння українських політичних груп в ЗДА» будуть добиватися від «представництва американських українців УКК «примусового визнання їх єдиним законним українським державним Центром» і примусового виплачування тільки їм всіх дотацій цьогож УКК, призначених на визвольну боротьбу, то вони дібються найперше того, що чужосторонні чинники (поінформовані прекрасно про те, які справжні підпільні організації діють в краю) трактуватимуть прихильників і представників УНРади щонайменше як «несовісних інформаторів» і взагалі не захочуть з ними говорити, і далі теж дочекаються години, що американські українці... перестануть визнавати їх за будьяку українську політичну репрезентацію».
Журба «Америки» зовсім безпредметова. Бо, коли йдеться про правдиві інформації, що їх можуть мати чужосторонні чинники, то думаємо, що ними в ніякій мірі не можуть бути інформації М. Лебедя і о. І. Гриньоха про справжні підпільні сили в Україні, М. Лебідь і о. Гриньох про те підпілля знають тільки, що й редактор «Самостійної України». Вони ні більше ні менше, рівно так само на еміграції, як і панове з-під знаку УНРади. Щож до питання «несовісних інформаторів», то залишаємо совісти «Америки» та їхніх опікунів, чи інформації Лебедя, про те, що він рік тому повернув з України, де проводив українським підпіллям (гл. Chicago Daily News, March 16, 1951) є совісні, чи ні. Було б краще, з «Америки» доглянути поліно у власному оці, а не шукати скалки в чужому.
«Америка» є органом католиків в ЗДА. Редакторові «Самостійної України», як віруючому католикові, направду є прикро читати таку явну неправду і фальсифікацію дійсности в газеті, що збирається ширити ідеї католицизму. Не ідеї католицизму, а ідеї брехні і неправди вона ширить.
* * *
Навіть бандерівській філадельфійській «Америці» стало досить того балвохвальства і східньо-азійського іконо-табу-панеґіризму, що його з амоківською і гістеричною пасією розпутали в останньому часі бандеро-угаверівські крикуни від патріотизму і революції з приводу смерти сл. п. генерала Тараса Нупринки. В ч. 86/1951 р. в редакційній статті «Помішання понять» вона пише:
«... хочемо пригадати, що й «Український Самостійник» в числі, присвяченому сл. п. ген. Т. Чупринці, вжив слів «Смертю смерть поборов». Прочитавши таке, приходиться вдарити руками об поли і запитати: куди грядемо? Ті, що пишуть такі «патріотичні» недоречності, принайменше шанували б більше память Померлого, який вже сам не може зареагувати на таке блюзнірство, що мало б бути... виявом пошани для нього. Це ж нічого іншого, як черговий доказ помішання понять, що добралось до українського середовища».
Замітка зовсім слушна і на часі. Тільки замість запиту: куди грядемо? — було б правильніше поставити запиті куди грядете, бандерівці? Та ставити запитів не поможе. Треба перестати йти разом з тими, що виказують «помішання понять» і не робити їм реклями, як це робила і робить дотепер «Америка», а головно її редактор В. Катамай.
Як другий доказ помішання понять у бандерівців «Америка» наводить:
«Чи не є помішання понять, що в одному відламі цього (себто націоналістичного середовища — прим, наша) пропагується тепер таку думку, що члени ОУН (читай бандерівців) можуть себе причисляти як до ідеалістичної, так і до матеріалістичної ідеології, бо мовляв, цього вимагає свобода політичного руху, а філософський ідеалізм та матеріалізм треба залишити науці»...
У практиці, одначе, «Америка» попирає політичну лінію партії, що пропагує матеріалістичну філософію. Згідно з засадою: Варвари — це інші. Дійсне помішання понять!
