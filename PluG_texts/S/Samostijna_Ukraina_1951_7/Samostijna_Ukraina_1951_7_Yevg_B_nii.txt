
Культурна політика Москви
Не маю на гадці в цілому ганьбити російський нарід. Колиж вживаю слово «москаль», то під цією назвою числю лише тих росіян, котрі до цього часу не навчились ще думати інакше, як . імперіялістичними категоріями, для яких ще існують, з одного боку, «славянскіє ручьї в русском море» і «нєбило, нет, і бить нє может», з другого «славянська політика на Балканах». З одного боку «окно в Европу», з другого — відгородження китайським муром від Европи і систематичне планове нищення реальної Европи на Україні (криваві етапи від часів Андрія Боголюбського до Петра 1-го, Катерини II до Йосипа 1-го). З одного боку проповідь «асвабаждєнія Европи» спочатку від Наполеона, потім від фашизму, тепер від «международного капітала», з другого—хижацьке славянофільство, комунізм, нещадна зоологічна ненависть до «гнілої Європи», Ґерценовське «пора наконец кончіть єту тупую Європу». Одним словом, характеристичний, нічим не виправданий російський месіянізм, містицизм «широких просторів», віра в силу квадратових кілометрів, що плекають російський великодержавний шовінізм та імперіалізм.
Словом «москаль» іменую тих, що тримаються колиски імперіалістичної потвори сходу Европи— Москви, Москви Івана і Джугашвілі Йосипа лютих, Москви Малют, Годунових, і «тішайшіх», та плекають і нині той мессіянізм, що пройшовши довгий шлях, перетворив «російську імперію» в імперію більшовицьку та ідеологічно замкнув імперіялістичний цикл Росії в комунізмові (Ґер-цен, який мріяв «кончіть єту тупую Європу», ще в 1851 р. сказав, що «Комунізм сто російскоє самодержавіє навиворот»).
Коли говорю «москаль» — саме ходить мені про справжнє обличчя московського месіянізму, що своєю «державною дубіною» розтрощив не тільки підвладні йому народи (а найгірше наш нарід), але не пошкодував і свого власного, розклав його духово і пхнув в обійми більшовизму, поставив над проваллям, в яке оден по одному штовхає мілліони во ім’я того страшного молоха.
Ходить мені про справжній зміст тих ідей панславізму й пропаганди «миру», що їх сьогодні так щедро проголошує Москва, скликаючи по черзі то «всеславянські конгреси», то «конгреси миру» аби взяти на дурійку словянські й інші народи Европи.
Як перед революцією ішли визволяти словян (як говорив Драгоманів) від «Турків зовнішніх», а самі угинали карк перед «Турками внутрішніми», ішли визволяти словян турецьких і австрійських, а своїм не дозволяли бути чимсь більшим ніж галузкою «єдінаго рассейского народа», так тепер «визволяють» чужі нації, а своїм забороняють бути чимсь більшим, як провінціяльною відміною однієї московсько-совєтеької нації. Як давніш, — гнобилося власних словян але визволялося чужих, так тепер — визискують власних «трудящіх» і несуть нібито економічний добробут чужим, ідуть визволяти «пролетаріат Европи» — серед свого власного запровадивши жахливий визиск, примусову працю і рабство.
Ходить мені про той мессіянізм, що гадає перемогти не культурою, працею і організованим хистом та генієм, бо нічого того не має, — лише «в є сом пудамі» та «міріядамі вшей».
В короткому нарисі, на прикладі українського народу та його культури, що зазнали і досі зазнають оцього московського месіянізму, хочу показати яка доля в близькому часі чекає словянські й інші народи Европи, що сьогодні потрапили або можуть потрапити в хижі московські пазурі. Рівно-ж і своїм деяким землякам, що щей сьогодні дихають зловонним повітрям московської культури вважаючи свою за щось нижче, підрядне, і наївно орієнтуються на схід, раджу застановитися над тим — чи не являються вони помимо їх волі — самим надійним (бо добровільним) передовим авангардом в ланцюгу московсько-совєтеької політики інфільтрації.

* * *
Коли обхоплюємо оком цілість історичного процесу культурно-духового розвитку на наших землях, мусимо визнати за конечний факт, скількито зневаги зазнала від Москви білої та червоної наша староукраїнська культура особливо в останню чверть нашого століття. Які великі спустошення поробив в нашій культурі скажений шал московсько-більшовицької фурії, з яким запалом руйнував її памятки насамперед архітектурні, як щось «реакційне» і «ретроградне», а натомість обсаджував наші міста незграбними похмурими совітськими урядовими будівлями за мурами яких ховалися новочасні Альби.,
Починаючи від народин України як окремої історично-індівідуальної одиниці, ніде так наглядно не відбивався процес її культурно-духового розвитку, як у памятниках мистецтва, особливо, архітектури. Естетичні ідеали кожного народу завжди втілюються в його мистецтво, його архітектуру. Вивчення історії народу без вивчення творів його мистецтва, його архітектури — є майже неможливе.
Архітектура, більш від усіх інших проявів духового життя (що безперечно також несли в собі знамя цього процесу), як в зеркалі відбиває у собі прояви духово-культурного життя кожного народу, а зокрема — нашого народу.
Саме такі памятки архітектури як св. Софія та зруйнований більшовиками у Київі Золотоверхий Михайло, Трисвятська церква, Київо-Печерська лавра та безліч інших, рівнож з величним памятником нашого героїчного епосу «Слово о полку Ігоревім» (що його Москва чомусь залічила до надбань «вєлікой русской культури» хоч твір походить з початку XII століття, коли поняття «Москва» взагалі не існувало навіть географічно), промовляють усьому світові про вартість нашої давньої автохтонної культури.
І важко собі уявити який високий рівень моглаб осягнути наша культура якби політичні ката-клізми, зокрема панування московських можновладців не були змели її з лиця землі разом з державністю та не примусили наш нарід жити в інородній культурі яку витворювала напів-азіятська Москва.
* * *
Особливості кожного народу та різниці між народами взагалі повстають, у великій мірі, в наслідок витворювання певних культурно-духових та соціяльно-політичних вартостей, що на їх тлі формуется ментальність та душа народу.
Виняткове географічне положення України (між сходом та заходом) спричинилося до того, що на її просторах зіткнулися дві універсальні історичні культури — Візантія і окцидент. Це був тяжкий зудар двох основно різних ворожих культур, що потряс духовні основи наших земель та зрештою придан їм своєрідного забарвлення. Наступило зближення обох культур і обопільне запліднення їх новими творчими потугами. Ще з давен-давен в протилежність Московщині, Україна жила в Гелено-Візантійському світі, що на той час був загальний для усієї Европи особливо східньої. Та живучи в тому самому культурному циклі що і Европа, Україна з одного боку дихала тим самим вершинним повітрям, з другого вдержувала і виплекувала своєрідні притаманості тільки їй данні.
Це були притаманості автохтонів нашої землі, що вміли терійти рабство і неволю в диких країнах, що разом з князем Ігорем запускалися в далекі половецькі степи, автохтонів, що були організаторами великих спільнот творили незалежну націю й культуру.
Ще за часів першої державности України — княжої доби, звязок Київа з Константинополем сполучив Україну нерозривними вузлами з найпередовіщою культурою того часу — середземноморсько-античною, що її репрезентантом в середневічній добі була Візантія. Цей звязок ввів Україну в огнище старої середземноморсько-античної культури та глибоко заважив на нашій культурно-духовій історії, ліг в основу цілого будучого духово культурного розвитку наших земель, став основним стрижнем, навколо якого протягом століть кристалізувались всі дальші культурно-духові надбання нашого народу.
Це період творення нашої культури, доба розквіту та росту Київської Держави, що вже в першій половині XI ст. набирає великої могутности, вступає в широке коло європейських міжнародних зносин, період найбільшого тоді прояву нашого духовного життя. В цей період створюються мистецькі памятки світового значіння. Величчю, красою споруд своїх Київська Держава конкурує з Константинополем та викликає подив у західних держав, які починають запобігати перед нею шукати шляхів до близького зближення, а їх володарі намагаються встановити родинні стосунки з київськими князями.
Так шведський король видає свою дочку Індигерду-Ірину за Київського князя Ярослава-Георгія (1016—1054) прозв. «мудрим», дочки Ярослава одружуються з французьким, венгерським та норвезьким королями, три його сини беруть дочок германських правителів, а четвертий — Всеволод дочку Візантійського імператора Константина Мономаха.
Київ стає одним з найбільших міст не тільки України-Руси, але й цілого Европейського середневіччя. Саме тут в тяжкому зударі зіткнулись дві історичні універсальні культури, тут відбувся процес асиміляції обох культур, тут відбулося універсальне змагання між Візантією і (Інцидентом, яке виповнило своїм змістом цілі століття. Результатом цього процесу була глибока диференціація основ Візантійської культури під подихом Окцидентального світу.
Ця диференціація для історії України мала універсально-історичне значіння, бо на ній спирається ціла її відмінність від інших східно-європейських народів, в першу чергу Московщини.
Московщина, що вважає себе носієм візантійської культури, перейнявши в свій час основи цієї культури згодом механічно зміцнила їх східно-орієнтальними та слабо і органічно неперетравленими впливами західної культури. Ця механична суміш лягла в основу так званної «московської культури». Зовсім відмінний процес як ми бачили відбувся на Україні. В наслідок надзвичайно сильної і глибокої та органічної синтези культури Візантійської та окцидентальної, Україна основно здиференціювала ті спільні основи і витворила історичну індивідуальність. Візантія і Окцидент були основними джерелами розвитку нашого духового життя, а їх синтез і історичне відношення до себе на наших землях запліднювало всі творчі мистецькі змагання і створювало властивий зміст українського мистецтва, української культури.
На памятниках мистецтва, архітектури найкраще позначився факт індівідуалізацїї нашої духової історії її окремішність ВІД МОСКОВЩИНИ та від других східно-європейських народів.
Отже не дарма вже з давних давен на світанку своєї історії Московщина намагається знищити нашу надто своєрідну, життьово-потенціяльну культуру, її архітектурні памятки.
Так вже в другій половині XII ст, скористувавшись послабленням Київської Держави безперервними нападами кочовників суздальский князь Андрій Боголюбський намагається підірвати її велич і року 1169 підступно напавши на Київ гірше від усяких татар нещадно плюндрує і грабує його, вщент руйнує церкви й монастирі, а року 1484 за намовою великого Московського князя Івана III Київ знову руйнує Кримський хан Менглі-Гірей і надсилає в подарунок Івану ІІІ-му зграбовану в св. Софії золоту чашу. Київська Держава занепадає, її архітектурні памятки довгий час лежать в румовищах, а вага культурно-політичного життя України переноситься на захід до Галицько-Волинської Держави.
 * * *
Лише в добі гетьманщини знову відроджується культурно духове життя на наших землях. Після Київської Держави настає друга золота доба в розвиткові нашої культури та мистецтва.
Продовжуючи традиції княжої доби козацька старшина в часі гетьманщини, особливо за гетьманування Івана Мазепи, встигла витворити свою питому культуру з відповідними для нашого народу життєвими формами. Зусиллями гетьмана Мазепи та митрополита Варлаама Ясинського репаруються всі найвизначніші архітектурні памятки княжої доби насамперед св. Софія у Київі, що довгий час лежала в румовищах, проводиться численне нове культове і світське будівництво. В цей час повстає чарівний як козацька дума український барок найрепрезентативнішими памятниками якого були велика Бого-явленська церква братського монастиря у Київі та «великий» або «Військовий Микола» побудовані коштом гетьмана Івана Мазепи. Та вже Москва простягла над Україною хижі пазурі і пхала своїх гіпербореїв на сплячий в сонці полудневий, багатий збіжжям український степ. Опанувавши Україною, Москва проголосила себе спадкоємницею Київської Держави, продовжувачем і носієм традицій Візантійської культури (відкинувши окцидентальну) і почавши визискувати наш нарід, багатства нашої землі, поряд з тим визискує і духовні надбання нашого народу, його культуру і мистецтво. Починається процес асси-миляції українського народу.
Висока культура нашого народу, що формувалась і була властиво витвором нашої суспільної еліти зараховується до надбань «вєлікой русской культури», а українці, що створили цю культуру хоч милостиво і прийняті як «младшіє браття» в «сємью вєлікого русскаго народа», але насправді розглядаються як «хлопська нація» у якої ніякої суспільної еліти «нє било, нєт і бить нє может». А щоб ця еліта часом не відізвалася, після поразки Петром 1-м гетьмана Ів. Мазепи, а разом з ним і ідеї національного відокремлення, розгромили її, а що лишилося убили морально відсунувши геть від всякої позитивної ролі в розвитку українського народу, української культури. Знищується український культурно-освітній заклад Київо-Могилянська Академія, що була вогнищем освіти для цілої східної Европи, впливи якої сягали аж на Балкани, а культурні діячі України сотнями виси лаються в Москву та Петербург пробивати москалям «вікна в Европу». Так близько 1702 року в самій тільки Москві було понад 114 вихованців Київської Колегії. Кияне складають не тільки всю професуру, але й студентство Московської Академії (1704 року серед 34 студентів Московської Академії було тільки троє росіян).
Україна втрачає надовго необхідного члена суспільного організму — інтелігенцію, настає суспільне каліцтво. Одноразово провадиться поспішний імпорт московської культури на Україну, що поступово з бігом часу полонить геть наші міста. В цей час ми спостерігаємо цілком своєрідне явище, яке не подибуємо ніде у інших народів, а саме, як культура мистецтво залишившись без своєї провідної верстви переходить в низи, які намагаються його зберегти і розвинути. Як що Московщині удалося знищити і здеморалізувати українську інтелігенцію то вона не могла здолати селянство, яке лишилося чисто українською верствою.
Саме воно, автохтон нашої землі починає відновлювати нашу автохтонну культуру. Саме селянство вносить до нашої культури куди більший вклад ніж та сама верства у інших народів, Українське село створює пребагату та розмірно-тонку культуру — народне мистецтво, що позначається в незрівнянно естетичній лінії та кольорі килимів і вишивок, в глибині настроєвости народньої пісні її чарівній мелодії, створює скарби, яких немає в підложку своєї культури майже ні один європейський нарід, і не дарма європейські народи в нашім народнім мистецтві з захопленням подивляли естетичний смак, що його витворила одна і то найнижча верства нашого народу.
Лише в XIX ст. знову народжується в укранському суспільстві інтелігенція, що відчуває гостру потребу своїх власних життєвих форм, відродження своєї культури. Та Москва не дуже хотіла узнавати нашу інтелігенцію за окрему суспільну верству, яка має самостійно розвиватись і підносити свою культуру. Щоб розкласти молоду українську інтелігенцію імпортується з Московщини на Україну демократична доктрина в виді суспільного руху — народництва.
Для Московщини, що мала свою державність, інтелігенцію, сталий світогляд (а тому критично ставилася до подібної утопії), не була ця доктрина грізцою. Запроваджена на Україну, для останньої вона мусіла мати убійчі наслідки. Імпортуючи на Україну народництво, що взивало до інтелігенції іти на село в нарід і займати там низові становища, Москва змагалася до того, щоб духовно обезброїти нашу інтелігенцію та примусити її розпливатися в селянській масі, тобто прагнула до того, щоб в сем’ї культурних народів існувала якась чисто селянська нація, худоба, українці з своєю, з ласки Москви «офіційною» селянською культурою, що не підіймається мовляв понад полтавські галушки, сірі свиткі та полотняні шаровари.
Така була «биль царей» з якої згодом повстала «явь большевіков».

* * *
Коли по довгих крівавих героїчних змаганнях Українського народу 1917—20 рр. больше-вицькі орди полонили Україну, коли крівавим відблиском заграли Дніпровські хвилі під сяйва Московської червоної звізди, наступив найтрагічніший період в історії нашого мистецтва, нашої культури.
Як відзвеніла «духмяна епоха» (М. Хвильовий) і «смутное время скінчилося», коли патос революції вивітрився, ідея видохла і на пожарищі остався лише «маленький дим і... смердить» (М. Хвильовий) — Московщина нарешті знайшла ту форму правління за якою тужила.
В большевизмові воскресла стара Москва, не Москва Обломових, лише Москва перших Іванів, Москва Малют і Годунових, Москва Петра і Миколи першого, що єднали в собі азіатську хитрість і жорстокість з старомосковським сном про «Третій Рим». Росія повернула назад в XVI століття, до «Московії» до «питєйнаво пріказа», Соловок, шукання «ізмєни» і «паднаготной правди».
Нова еліта, ідо прийшла на зміну змиршавілого дворянства щоб рятувати розхитану царську імперію, імперію божевільних деміюргів і коронованих повій, стихійно купчиться біля колиски імперіялістичної потвори сходу Европи — Москви. Кремль знову виступає на арену історії в знаній вже візантійсько-азійській одежі соці-яльного православія, — так зв. «комунізму».
Серця нових «князів московських» полонить старомосковська ідея мессіянства, ідея вибранности, посланництва російського народу, на цей раз розуміється в світлі «марксистської діялєктики», «російського пролєтаріяту».
Він, — цей «історією призванний» російський нарід, а в данному разі «пролєтаріят» мав на свій «образ і подобіє» перерізьбити усі інші народи в тому числі і наш. А за його вірою стояли грандіозні простори колишньої російської імперії, оте червоне пятно на географічній мапі, що не переставало хвилювати кожного москаля, виплескуючи неоправдане почуття вищости над іншими народами.
Як давніше нас перетоплювали в огні формули «за веру, царя і аттєчєство» тепер — так само, лише замість православної російської прийшла інша російська віра «православно-комуністична», з орденоносними патріярхами, замість одного самодержця — другий і «аттєчєство» те саме. Одним словом «старая пакость» під «новой вивєской».
За наказом навого самодержця — «улюбленого вождя народів», реабілітується стара царська історія («сабіраніє земель» бо великою, мовляв, помилкою було недооцінювати цього «сабіранія»), регабілітується царський імперіалізм, стають заслуженими для «пролєтарськой атчізни» Петро 1-й (бо він перший стремів до поневолення народів, перший робив спроби знищити Україну, — так зв. цівілізаційна міссія Петра 1-го на Україні, — мріяв про Босфор, Дарданели та Індію), Олександер Нєвський, бо він же-ж на Чудському озері відкинув від російських границь «псов-рицарей прахвостов». Регабілітується «любовь до сваєґо єдінаґо і нєдєлімаґо аттє-чєства», палка «священная нєнавість» до «враґов аттєчєства». І, як-що за марксистськими догмами пролєтаріят не мав вітчизни, то щоб ніхто вже не думав так більше, Сталін сам осудив це марксівське «лжеученіє» зобовязавши рсі совєтські народи служити новому совєтському «аттєчєству» зі столицею в Москві.
Нарешті регабілітується і сам «русскій народ», що як «савєтскій» (бо він дійсно став більше «савєтскім» ніж за царя був царофільским) включає в собі інші галузі від «малдаваніна до фіна», що жив, мовляв, всіма задумами передової людскости, не корився нічим чужоземним силам і порядкам, «расшібал і атшвирівал вра-жескіє полкі і орди», одним словом «народ над народами». Повернувся і авторитет власносте (правда своєї, колективізованої), що її як і за царату назвали «священною і непрікаснавенной», караючи за замах на неї жорстокіше від самодержавства, повернулась і старомосковська політика
відносно України, ще страшніша ніж за самодержавства.
Почався нищівний похід на українську культуру, українське мистецтво.
* * *
Еліта більшовизму, обновлюючи московський великодержавний шовінізм, фальсифікуючи історію, запроваджуючи свою брехливу так зв. «Ленінсько-сталінську національну політику» (що мала на меті дегенерацію націй) вертаючи до «істоков» (джерел) старомосковської культури мала ще перед своїми очима страшні і ненависні для неї тіні героїв Базару і Крутів, памятала, що їх породила та міцно зашморгнута столипінським «галстуком» земля, на якій вже здавалось замість українців живуть самі лише «дядькі аттєчєства чужого», — «малороси» з хохлацькою психольогією «прости мене моя мила, що ти мене била», — боючись, щоб Україна не стала другою «Вандеєю», в корні намагалась унеможливити окремішній розвиток української національної культури, а московський лизоблюд на Україні Затонський одверто кинув «крилате словце» «осідлати українську національну стихію» та «залізти в душу українського селянина». Почавши «сідлати» оцю «українську стихію», большевики стали на засади випробованого досвідом старого московського асиміляторства і в цьому набагато перевершили своїх попередників. 
Большевицько-московська політика позначилась невиданою двоїстістю та підступництвом, про яке і мріяти не могли колишні представники російської влади.
Ця двоїстість виявилась насамперед в «святих» кличах про братерство народів, національне самоозначення, оборону і розвиток Української культури і т. п. Це були лиш облудні кличі, якими послуговувалися з азіятським спритом Ленін і Сталін, які втілювали в собі волю пануючої і упривілійованої московської нації — стати паном цілої імперії і всіх її народів паріїв (Д. Д.), цинічні блахмани за якими зручно було провадити свою руїнницьку роботу (бо важне не те, що є в дійсносте, що криється за отими гаслами, а важно як воно називається, в що віриться). Тигр прикинувся травоїдом, а Україна дала себе знову здурити як та червона шапочка, що в вовкові бабусю бачила, бо був в очіпку (Д. Д.), щоб обезвартити, сплюндрувати, знищити все те, що витворив і чим пишався наш нарід, знищити його культуру, а натомість підсунути йому ерзац української культури, побудований за схемами марксизму на грунті синтезу московської культури за славнозвісною формулою «соціялістична змістом — національна формою» (читай «московська змістом — національна формою»), що мала убити у нашого народу почуття національної свідомосте його індивідуальність та остаточно привернути його до московської культури, збільшити число російських потріотів, а тим самим і силу московсько-большевицького самовладства.
Коли біла Москва вважала, що досить для того, щоб перетяти вузли, які лучать нас з нашим минулим — затерти границі між нами і не нами, зробити нашу історію, — своєю історією, наші мистецькі та історично-культурні памятки, своїми памятками, — то Москва большевицька вважала, що цього ще не досить, що окрім цього ще трба цілком знищити те, що є найбільш цінне для народу, а те чого не можна знищити — здискредитувати.
* * *
Український нарід має велике і героїчне минуле. Памятки минулого — сторінки його історії. Червона Москва вирішила стерти ці сторінки, раз на завжди знищити все те, що наш нарід протягом віків в собі дбайливо виплекав, що творило і формувало його духове обличчя, що найгідніще репрезентувало його на зовні, що служило народові духовною поживою, давало йому імпульс в боротьбі за існування, все те, що означувалось виразом КУЛЬТУРИ - МИСТЕЦТВА.
В країні Шевченка та Гоголя на сей раз вже остаточно повинен був бути створений стан за якого «все мовчить бо благоденствує». Те що розпочав Андрій Боголюбський, продовжили Петро 1-й та Катерина 2-га, — мали остаточно завершити їх гідні новітні кремлівські нащадки. УКРАЇНСЬКИЙ НАРІД МАВ ПЕРЕЙТИ ТЕ, ЧОГО НЕ ПЕРЕХОДИВ НІ ОДИН НАРІД НА НАШОМУ КОНТИНЕНТІ — жити в духовій порожнечі.
Московсько-більшовицький похід за українську культуру, українське мистецтво був спрямований на всі ділянки українського духового життя, щоб нам усі скарби староукраїнських традицій забрати знаючи добре їх вартість для дальшого розвитку українських національних сил.
* * *
Найвиразніші зовнішні ознаки української нації (як і кожної нації) це її мова, її літературна, мистецька і наукова продукція та її державницькі змагання чи концентрація політичних сил взагалі. А що першим загальним критерієм для відріжнення українського народу від Москви є мова, то червона Москва стреміла в першу чергу позбавивити український нарід його мови. Для цього почали витворювати специфічну совєтську українську мову, що зовні нібито й скидалася на українську мову, направду це вже був справжнісінький «малоросійський» діялект російської мови, поступово прищеплюваний українському народові. Створені большевиками українські видавництва, з цілою мережою книгарень, мали прискорити цей процес «українізації», а насправді москалізації українців та ще — й здобути коштів на більший зріст московського видавничого руху та московської культури — нашим коштом. Ці видавництва видавали російською мовою книжок більше ніж українських, а українські книжки в свою чергу були призначені для поширення московської пропаганди, до тогож російські книжки коштували значно дешевше від українських, отже були доступніші.
Вживається всіх заходів до обмеження і примітивізації нашої культури. Старій українській культурі, історії, письменству Кремль протиставляє «етнографію хохла» фолькльор і народне мистецтво добре знаючи, що така конкуренція не є
страшна. З цією ціллю за наказом Кремля створюються декади українського мистецтва, мета яких ніби то репрезентувати назовні «буйний» розвиток українського мистецтва під протекторатом червоного прапору, а насправді дискредитувати українську культуру. Декади українського мистецтва з заздалегідь виробленою згори програмою, ці справнісенькі шельменкіяди з нарочито-підкресленою «малоросєйщіной» метелицею, матнею і шароварами — мали виставити українську культуру на посміх людський у Шельменковій ролі. Про яку там ще культуру можуть кричати ті кляті «хахли» і ставити її вище від московської; погляньте, мовляв самі, який це глибокий провінціялізм. А що серед виконавців, — «шель-менків» і «дядьків аттєчєства чужого» не бракувало, Кремль щедро обдарував і нагороджував їх орденами, бо, як найскорше волів бачити всю українську людність «шельменками-дєньщіками» а це народом, що увесь час виявляє свої творчі поривання і тим непокоїть Москву.
Поруч з щедрим нагороджуванням «шельменків деньщіків» — з корнем винищуються передові українські культурні заклади, які здобули широкий розголос в західньому культурному світі, як приміром театр «Березіль» і його керівник Лесь Курбас — сотнями розстрілюються і ув'язнюються в концентраційних таборах, українські письменники, поети, актори, мистці і вчені.
Та коли і вдалось московським большевикам воскресити Шельменка-дєнщіка і його ганебна тінь поволі почала снувати по Україні, то ще стояли на старокиївському акрополі величні памятки українського мистецтва, будови, сиві свідки відвічної нашої культури й староукраїнських традицій, які навіювали народові (а особливо молоді) горді спогади про славне історичне минуле княжої та козацько-гетьманської України, про культуру і велич старого княжого Київа — що для кожного українського громадянина був символом Української Державности. Отже не диво, що большевицька Москва вирішила їх позбутись взявши під свою «охорону».
Під гучний галас про охорону памяток мистецтві, культури та виняткове ставлення до наших мистецьких і історично-культурних памяток, московсько-большевицька влада розпочала плянове і систематичне винищення дорогоцінних памяток мистецтва на очах безборонного українського населення. В своїй злочинній діяльности Москва користувалась відомостями «спеців», щоб видобути найбільш цінне і дороге для української культури, щоб затерти всякі сліди про світле минуле українського народу, його часи державности та могутніх суверенних провідників.
Перелік і опис всіх зруйнованих мистецьких і історично-культурних памяток потребував-би видання окремої монографії. З них зазначу лише найголовніші. Так з величних памятників великокняжої доби, року 1935—36 з наказу Москви було зруйновано Золотоверхий Михайлівський Монастир, що його побудував в рр. 1108—1113 князь Святополк - Михайло. Цілком вняткове світове історичне й художнє значення мали мозаїки цього монастиря. Ці мозаїки був описав ще син антіохійського патріярха Макарія — Павло з Алепо, що відвідав був Київ у середині XVII ст. Для української культури ці мозаїки мали ще й подвійно виняткове значіння, бо їх вже виконували київські учні греків і, як говорить відомий дослідник академік Н. П. Кондаков, «коли мистецтво тут, як у київської св. Софії було візантійське, то майстерство вже було руське».
Окрім Золотоверхого Михайла, в тих же роках було зруйновано Десятинну Церкву, що її заклав великий князь Володимир року 989 і в якій була похована бабка Володимира велика Княгиня Ольга. Василівську або Трисвятську церкву збудовану на місці де колись стояв Перун, великим князем Святославом Всеволодовичем р. 1184 і інші.
З часів Козацько-гетманської доби були в цих-же роках, зруйновані майже всі памятки українського бароко фундації гетьмана Івана Мазепи а найголовніші з них; Велика Богоявленська Церква Братського Монастиря (1690—93 рр.) і Великий або військовий Микола (1690—96 рр.), ці дві величні і найрепрезентативніші, чарівні памятки українського бароко (обидві роботи українського архітекта Йосипа Старченка). Також було зруйновано старовинний козацький монастир в Межигірью «Межигірський Спас», що протягом довгого часу був останнім місцем спочинку постарілих і посивілих в боях за волю й славу батьківщини — запорозьких січових козаків, Георгівська церква Видубецького Монастиря і багато інших.
Так позначилося панування «старшої сестри» на Україні. Винищуючи культуру підкладних народів — Москва заприсяглася вбити і їхню совість.
Але б’є дванадцята година, стоїмо на порозі нової доби, доби в якій з розгромом московського Монстра нарешті здійснятся вселюдські ідеали про свободу і рівність народів. 

