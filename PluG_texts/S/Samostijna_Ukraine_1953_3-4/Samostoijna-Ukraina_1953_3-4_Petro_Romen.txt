ЕНЕЙ НА «ЛІТЕРЕТУРНОМУ ЯРМАРКОВІ»
(Уривок другий)
Еней, читаючи „Свободу”,
На оголошення набрів:
„ОДВУ, домівка — у суботу
Літ — ярмарок”. І порух брів
Без слова мовив: це чудово!
Дивись — „журнал живого слова” 
В Америці це диво-див.
Літературні вечорниці...
Колись у Харкові — столиці 
Еней найбільше їх любив.
Тоді збіралися у «плузі»
Поети всякі і митці,
Щоб присвятити час свій Музі 
У дружнім колі. Тут співці 
Свої поезії читали
І словом дивним чарували 
Юнацтво . . . Місто і село . . .
Гай-гай, усе неначе снилось.
І де воно усе поділось?
Неначе вітром рознесло.
І ось тепер він у Нью Йорку.
Еней уже й до нього звик,
Неначе жив багато років
Іде і думає про вік:
„О блиск реклям . . . Вогні Бродвею . . . 
Які тут зродядься ідеї?”
І раптом став і аж закляк,
І уклонивсь тоді з респектом:
Там, як по Нєвському проспекту, 
Ішов замислений земляк.
„Микола Гоголь?” — „Так Енею!” — 
Почулись тільки щ слова.
Як два брати-рідні з ріднею — 
Зійшлись і серце ожива.
„Деж ти узявся? „Звідки нині?”
— Та звідти ж, друже, з України. — 
Як пісня вирвалось з грудей, 
Еней кріз сльози усміхався
І знов до Гоголя звертався, 
Питав, дивуючи дюдей.
„Ну як же там? . . . Стоїть хатина, 
Де виростав я . . . Чи жива 
Матуся, бідна сиротина?
Що принесла доба нова
Після війни? Скажи хоч слово! 
Відкрий завісу. Хай я знову 
Пізнаю всі її жалі,
Почую голос, рідну мову, 
Побачу Київ . . . Синь дніпрову — 
Всі чари рідної землі.”
Микола Гоголь очи мружив 
І пильно слухав. Потім став, 
І до Енея сумно: „Друже, 
Про це ти краще не питай” . . . 
„Але стрівай,— Еней озвався,— 
Та як же ти сюди пробрався? 
Як емігрант чи, може, так, 
Як дипломат, прибув тут жити 
Щоб москалям і тут служити? 
Чи може . . . може ти „східняк”?
„Енею годі! Досить друже! 
Мовчи, бо ребра потовчу.
Чи ж я на те про мертві душі 
Писав, щоб чути те, що чув?
Це так тебе учили в школі? 
Залиш Чубатому Миколі 
Мене штовхать до москалів.
Колись про це ми поговорим,
Про наше українське горе, 
На нашій не своїй землі.
А зараз хочу я послухать, 
Як ви тут нині живете.
Бач піднялася заверюха 
Така, що й слід наш замете. 
Не видно їй кінця і краю.
Дивись які чорти круляють, 
Збивають нас тепер з путі. 
І там вони і тут між нами. 
Поодягалися панами 
І ходять з нами, як святі.
Хто ж за Вакулу у нас стане, 
Що й чорта може осідлать 
І грамоту з Кремля дістане 
Щоб нареченій дарувать. 
Щоб стала наша Україна 
У всій красі, як та царівна, 
І прорекла на цілий світ 
Імя свого героя-мужа . . .
Веди ж мене, показуй друже, 
І дай мені про все це звіт.”
Еней рапортує: 
Ми всі осіли на Давн-тавні, 
„Де всі традиції живі. 
Тут ми зустрінем типи давні, 
Зустрінуться також нові.
Тут зберіглись, живуть ще досі 
Рядянофіли-малороси 
І хвалять тут УРСР 
ЦІ видають „Щоденні Вісті”. 
Такі ж вони, як років двісті 
І не змінилися й тепер.
Є українці і русини 
І низка всяких україн, 
Що встали у лихі години, 
Як фенікс з попелу, з руїн. 
Ось тут „Соборна Україна”. 
Ця є рожево-прогресивна, 
Що вліво держить кожен крок. 
Їх лідер, кажуть, є Кедровський 
Він має, кажуть, розум хлопський, 
А Драгоманов їх пророк.
Той лідер, справді, вовк є битий 
І розуму усіх навчить.
Він на ОДВУ є страх сердитий, 
Як на кота рябко гарчить.
Він три грубезних томи носить, 
А в томах тих „сташні” доноси. 
На кожних зборах він кричить: 
„Тут все ... За вами чорні плями! 
Хто ж говорити буде з вами? 
Сидіть тихенько і мовіть.”
За ним цю ж пісеньку співає
В УНДС діяч один.
Тепер, як бачиш, нас повчає
Як не Кедровський то Кедрин.
Бо на руїнах диктатури
Для них „прекрасна конъюнктура” 
І для реваншу випав час.
Цей радить назву їм змінити:
„Хто з вами буде говоритит? 
Компромітуєте ви й нас.
Ви добрі люди — я не проти,
Але нащо вам назви ці?
Оглянтесь! Будьте „патріоти” 
І викньте оте „наці”.
Бо ви не націоналісти,
Ви демократи й гуманісти,
Для чого ж назву ту носить?
Ви вже давно змінили віру, Тепер є час змінити й шкіру
І всім про це оголосить.
УНДС — це середина:
Ані туди ані сюди,
Щоб, як настане та година, 
Сухими вилізти з води.
Є закликом: „Творім синтезу”! 
Вони голосять її скрізь.
Але не йде тут ця наука, 
Бо є в нас Лебідь, Рак і Щука 
І нерушимим є наш Віз.
ОДВУ віддавна і до нині
У „Самостійній Україні” 
Тримає меч двосічний славний, 
Кує Відродження Державне.
ОЧСУ росте на славу,
Щоб відродить ще раз державу 
В якій не буде жадних бід: 
Державу Чотирьох Свобід.
У „Київі” трима бунчук
Князь галицький Романенчук.
І ДОБРУС має славу добру.
Ще є в нас ОДУМ, ПЛАСТ і СУМ,
Щоб зміну виховать хоробру
І розганять зневіру й сум.
Тут стільки академій, зборищ,
І товариств і середовищ,
Що не потрапиш де іти,
Де ліві є а де праві,
Хто буде зверху у Державі,
І хто ж веде нас до мети.
Але тримається порядок.
Як дома кожен тут осів. 
Національний платим даток, 
Хоч, слід признатися, не всі.
Оце така у нас картина: 
Американська Україна 
Живе і творить шум і гам.
Об землю вдарили ми горем 
І тут буяємо за морем
На страх і гибель ворогам.
На цьому хочу я скінчити, — 
Сказав до Гоголя Еней.
Пора на ярмарок спішити. 
Он бачиш скільки вже людей, 
Дивись ідуть он цілі юрми.
Але зайдімо ще до „Сурми” 
Туди заходить Ікс і Зет
Про се про те поговорити, 
І меду можна тут курити.
Як стане гірко від газет.
Газет, часописів, журналів 
У нас тепер хоч одбавляй.
Чим ми були і чим ми стали 
До серця кожен промовля.
З Канади — „Гомін України”, 
А „Українське Слово” лине
З Парижу аж за океан.
Як фенікс з попелу й руїни
Встає „Сучасна Україна”, 
Гримить, аж котиться луна.
І „Українець-Час” постійно 
Також нагадує про те...
О, „Українськй Самостійник” 
І „Український Прометей”!
А для тутешнього народа
Є в нас „Америка” й „Свобода”, 
Та нас вони не вдовольнять.
Тому читаєм (що ж тут злого?)
 „Східняк” і „Нове Руське Слово” 
А також польський „Новий Свят’.
Алярми „Сурми” голосисті 
Серця пронизують, як струм. 
А з Ульму — „Українські Вісті”, 
„Освобождение” і „Штурм” 
Мов над Дніпром шумлять „Пороги’ 
У „Нові Дні” для нас дорога, 
І чуєм „Крила” в нас ростуть. 
І тут ми маєм „Київ” нині, 
І в „Самостійній Україні” 
Ростем, рвемось у висоту.
















