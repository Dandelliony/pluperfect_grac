Два ювілеї і наші дискусії
Тринадцятого травня цього року минає двадцятиріччя з дня трагічної смерти одного з найвидатніших українських письменників пореволюційної України 20-х років — Миколи Хвильового. Ця ювілейна дата мимоволі нагадує нам минулорічний ювілей другого нашого письменника—Миколи Гоголя. Відносно обох ювілеїв наші думки і почування роздвоюються. У дні гоголевого ювілею почулися голоси: Чи ж подобає нам у цей час нашої найгострішої боротьби з віковічним ворогом Москвою вшанувати пам’ять зрадника України, який перекинувся до москалів, прославив російську літературу і якого ввесь світ знає і прославляє як руського писменника?» Аналогічну реакцію викликає серед багатьох наших сучасників на еміґрації і ювілей Миколи Хвильового. «Чи ж подобає нам вшановувати память Хвильового, який був «комуністом», знаючи якого лиха заподіяли комуністи українській визвольній боротьбі і українському народові?»
Питання про наше відношення до Гоголя викликало гостру дискусію. Тоді пролунав один голос, який був, мабуть, чи не найзрозумнішою відповіддю на поставлене так питання. Проблема Гоголя поставлена була в дискусії в досить спрощеній формі, мовляв, «наш чи не наш Гоголь». Виразниками бігуново протилежних точок погляду з’явилися М. Чубатий і Вол. Дорошенко. Обидвом заслуженним діячам не можна відмовити логіки в їх розумуванню і висновках, хоч Дорошенко Гоголя цілком приймає, а Чубатий не менш тотально відкидає... Сталося це мабуть тому, що «обидва автори як найменше зупиняються над творчістю Гоголя, воліючи справи «формальні», цебто метрикальні, пашпортові, мовні й інші... Гоголезнавтство, як галузь літературознавства, мусить у нас нарешті започаткуватися, бо це конечна передумова для розвязання і проблеми Гоголя і суперечки Чубатий-Дорошенко». (Є. М. —«Нотатки», ж. Київ, 1952 р. ч. 2). Ці думки є мабуть єдиним позитивним наслідком гоголівської дискусії.
Друга ювилейна дата дає нам нагоду повернутися до проблеми Хвильового. Кілька років тому над цією проблемою виникла також дуже гостра «дискусія». Почали появлятися статті авторів, які вважали за потрібне і корисне по можливості висвітлити цю яскраву постать нашого минулого. Несповідано у відповідь їм посипались статті, броіпури і цілі томи блюстителів чистоти нашого національного пантеону і неґаторів Хвильового. Здійнявся галас і почалася боротьба з вітряками. Появу статтей про Хвильового позитивного характеру противники зустріли гураганним вогнем своєї зброї ріжного калібру. Поява статті Ю. Дивнича «Роман легенда» викликала постріл з протилежноо боку цілою брошурою «Леґенда і дійсність» Лясковця. Нариси про «Вапліте» П. Голубенка обстріляні книгою Р. Гармаша «Політична ідея „Вап-літян” і українська політична думка». На біографічний нарис О. Гана—«Траґедія Хвильового» знову ж таки Р. Гармаш випустив книгу «Траґедія Хвикльового—траґедія нашого покоління» і т. д. і т. п. Вже з цього бачимо, під який шаленний обстріл попали перші дуже скромні спроби висвітлення життя і творчости Миколи Хвильового. Противники зустріли їх як одного національного святого, щоб поставити його в нашому національному кивоті, до нього молитися й кадити йому кадилом. Коли взяти до уваги, що в особі Хвильового ці критики і опоненти бачать комуніста, то легко зрозуміти, який переполох викликали статті про Хвильового серед деяких блюстителів чистоти нашого національного пантеону і нашої духовости. У своєму огляді «Три роки літературного життя на еміграції» Володимир Державин так і писав, що наша літературна критика «устами Б. Подоляка, Ю. Дивнича, П. Голубенка і того ж таки Ю. Шереха намагалась канонізувати колишній ваплітеанський хвильовим і тим самим ідейно підпорядкувати українську вільну й незалежну літературу національної еміграції невільній і підряремній літературі УКП і ії духовних спадкоємців та епігонів».
Фальшивість такого твердження очевидна і для неозброєного ока. Те чи інше визначення ідейної суті хвильовизму може бути дискусійним. Але приписувати комусь намагання канонізувати «ваплітеанський хвильовизм» і в появі звичайних статтей бачити намір когось йому підпорядкувати є в наведеному уривкові щось більше, як безвідповідальність.
З того часу, коли так писалось про Хвильового, минуло вже пять років і здавалося б, що згадувати про це тепер є зайвим і не актуальним. Але так не є. Статті такого характеру з осторогою і неґацією Хвильового і з твердженнями про несполучність ідей Хвильового з нашою національною ідеологією появляються і тепер. І тому можна сказати, що «дискусія над проблемою «Хвильовий і Хвильовизм» продовжається і, на жаль, на такому ж ідейно-теотетичному рівні і в тому ж самому характері. Як зразок, може служити життя проф. Г. Ващенка в газеті «Український Самостійник» від 1 лютого 1953 р. В цій статті відому новелю ,,Я” Хвильового автор оцінює як «садистичну апотезу ЦК», а Хвильовий—«це гістерично-садистичний співець «загірної комуни». І знову ж таки дістається авторам про Хвильового: Це вони впоївши в себе шкідливо-утопійні і антиукраїнські ідеї «загірньої комуни», отруюють ними українську молодь, хоч і називають себе націоналістами. Отже, замість вивчення літературної спадщини письменника, його місця і ролі його творчої діяльности, маємо поверхове мо-моралізування на підставі деяких данних з біографії. Замість вивчення живої і творчої індивідуальності! з усіма її протиріччями маємо надзвичайно спрощений осуд, поділ на чистих і не чистих, на святих і грішних, протиставлення і своєрідна партійна чистка письменника. Звідси наслідки такої дискусії. Отже, маємо «хвильовистів» і «антихвильовистів». І купу статтів, брошур, книг і грубих томів полемічної макулатури і пасквілів, але не маємо добрих наукових розвідок і дійсного пізнання нашого минулого.
Ні Миколу Гоголя, ні, тим більше, Миколу Хвильового не можна викинути з української історії, хоч би як ми того хотіли. Вони є українцями й життя обох нерозривно повязане з Україною. Більше того—імена цих двох наших Микол є ніби символами двох епох в історії України. Микола Гоголь пригадує нам той час, коли наша країна була в складі російської імперії й іменувалася, як Малоросія. Микола Хвильовий пригадує нам дореволюційну Україну, коли вона назвалася УРСР, як складова частина Союзу Советських Республік. Звичайно, що цими двома іменами українських письменників не вичерпується українська історія. Крім Гоголя у нас був Шевченко. Крім Хвильового ми мали Петлюру і Грушевського. Багата, бухлива і трагічна є наша історія. І коли ми беремо ці два імени, як символи двох епох, то маємо на увазі той факт, що в постатях Миколи Гоголя і Миколи Хвильового переплелися найважливші вузли двох епох і відбився, як у сонці, увесь комплекс думок і почувань української людини цих епох, увесь трагізм нашої історічної долі. В трагедії Гоголя і Хвильового відбилася трагедія України.
В цьому відношенні постать Хвильового заслуговує на найбільшу увагу і вивчення. Хвильовий був цетральною фігурою двадцятих років в українському культурному процесі пореволюційної України. Особисті прикмети Хвильового, як видатної і талановитої індивідуальносте дуже добре схоплено у спогадах Аркадія Любченка. «Він завжди перший умів відчути те, що хаотично починало нуртувати довкола, умів схопити суть, ясно і логічно синтезувати відданих однодумців. В ньому щасливо поєдналися проникливий діялектичний розум мислителя і надзвичайна інтуіція художника, і цим призначено йому бути найчутливішою антеною епохи. Але він був не лише такою антеною, а й найголоснішим рупором тих сил в українській дісності, які творили нову епоху. Хвильовий був не лише талановитим митцем слова, який мав усі данні, щоб відтворити свою епоху в мистецьких образах. Він був також блискучим і темпераментним публіцистом і мав усі данні, щоб бути теоретиком-ідеологом того руху і того покоління, яке він репрезентував і очолював. І тому його літеретурно-мистецька і публіцистчна спадщина має для нас надзвичайну пізнавальну вартість. Написати добру монографію про Хвильового це означає написати біографію цілого покоління і відтворити духовий образ по-революційної України 20-х років.


















