Наша хроніка
Відновлення діяльности  „Просвіти" в селі Пинянах. В четвер 4. XII ц. р. відбулася в селі Пинянах просвітянська анкета. Проводив голова Чит. „Просвіти" в Пинянах п. Луць С. Він повідомив зібраних про віднову діяльности Чит. „Просвіти" і заохотив до віднови членства так місцевої „Просвіти" як і Матірного Т-ва у Львові. Рішено в найближчу неділю перевести масову грошеву збірку на „Дар Просвіти", а 14. XII. ц. р. відбути святочну академію у 73-тю річницю існування „Просвіти". Переводиться комплетування бібліотеки. Посвячення могили в селі Берегах В четвер 4. XII ц. р. відбулося посвячення могили і хреста в селі Берегах. По Богослуженню уформувався прецесійний похід на край села, де старанням місцевих громадян, так молодих як і старших висипано високу могилу в па м'ять борців за Україну. Там була висипана могила ще за Польщі, яку польська поліція наказала розгорнути. При цьому тяжко побила молодих хлопців з Берегів. Сьогодні пишається там могила-курган. Посвячення довершив о. Івашко В. при участи великої скількости жителів села Берегів. Співав місцевий хор під управою п. Козбура. І. Свято Базару в Стрілках. Дня 23. XI ц. р. в Стрілках відбулося величаве свято Базару заходами Виділу чит. „Просвіти”. В програму входили такі точки: 1) вступне слово голови чит. „Просвіти” п. Свястина Ст., 2) реферат п. Прокопика В., 3) деклямації, 4) вправи дівчат з Куреня Молоді до пісні „Боже Великий”. В святі взяло участь понад 350 селян. Прикро тільки, що місцева інтелігенція не брала ніякої участи ані в підготовці свята, ані в самому святі. Село Чуква героям Базару. В дні 30. XI ц. р. відбулося в чит. „Просвіти” свято в честь героїв Базару. На програму зложилися: 1) вступне слово п. Весолівського, 2) виступи діточого та просвітянського хорів, деклямації та добре опрацьований реферат п. Кузя В. Ціле свято, в улаштуванні якого м. ін. взяли діяльну участь місцеві вчителі, пройшло в дуже поважному настрої.
