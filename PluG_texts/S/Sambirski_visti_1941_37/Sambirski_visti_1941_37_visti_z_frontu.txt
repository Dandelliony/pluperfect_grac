ВІСТІ З ФРОНТУ
5 грудня. На південному відтинку східнього фронту відперто нові атаки ворога. В Ленінграді спричинено артилерійським обстрілом в 1 складі муніції вибухи і великі пожежі. Після втечі з Гонго крім „Сталіна” набігли на німецько-фінські мінні загороди ще інші большевицькі кораблі. При цьому за тонули: військовий транспортний пароплав у 800 рбт, 1 пароплав у 700 рбт, 1 швидкохідний катер. Сильні атаки авіяції були скеровані з успіхом на Лєнінград, Москву та полеві укріплення ворога на півдні і в бою довкола Москви.— В Півн. Африці відперто атаки ворожих розвідувальних сил. Відмічено успішні дії німецько-італійської авіяції. При цьому німецькі винищувачі збили 7 англ. винищувачів, а нім. підводний човен пошкодив торпедою англійський есмінець.
6 грудня. Сильні атаки ворога в р-ні закруту Дінця та спроби випаду з Лєнінграду відбито з тяжкими втратами для противника. У різних місцях східнього фронту ворога відкинено місцевими атаками. У Фінському заливі здобуто острів Осмуссар.—Авіяція знищила декілька ворожих транспортних поїздів та атакувала залізничі споруди і постачальні підприємства в Москві та фабрику літаків у Рибінську над Волгою. Німецькі підводні човни затопили 5 британських кораблів у 25 тисяч рбт. Крім цього винищувачі підв. човнів затопили 1 англ. підв. човен. — Авіяція атакувала портові споруди в південно-західній Англії.— При спробі атаки побережжя каналу і Голяндії збито 8 англ. літаків. — У Півн. Африці розгорілися нові тяжкі бої.
