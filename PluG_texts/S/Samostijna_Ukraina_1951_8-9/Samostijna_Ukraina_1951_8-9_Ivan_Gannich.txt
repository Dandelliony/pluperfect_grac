
ДОЧКА УКРАЇНИ
Погасало сонце у тюремних ґратах Вже ніч наступала, тривожна, сумна...
В цвілім казаметі чекаючи ката —
В кайдани закута сиділа вона.
Дівчина, їй років минуло сімнадцять, Сьогодні ж на розстріл потягнуть її.
Ще б жити, сміятись, любити коханця — Так ні... «До побачення друзі мої.
Живу я хвилини весняні останні Я жертва в руках озвірілих катів.
За рідну Вкраїну, за неї в коханні — Впаду я під трепіт зелених житів.
Крізь ґрати я бачу, — квіти розквітають, Росте виноградник, черешні цвітуть. Немов все нічого. Так там умирають Мільйони, й їх стогін аж тут мені чуть.
Бо линуть крізь ґрати їх стогони — звуки. В них жалю багато, ще хочеться жить.
І голод, і холод, і кров, піт, і муки
Від чого так серце, холоне, — щемить.
Ви відповідь дайте, за що сплюндрували Щасливо квітучу Вкраїну мою.
Людей мілійони за що скатували?
Посіяли сльози в моєму краю.
Останнє прокляття я вам посилаю, Катюги червоні, безжалосний зброд.
Мою Україну я серцем кохаю
І вмру за окрадений вами народ.
В майбутнім як прийде хвилина розплати, Коли люд вкраїнський прийде до мети,
За мене відплатить...» — Лиш встигла сказати, Як брякнула шина, ввалились кати.
