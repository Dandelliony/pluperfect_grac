
З життя в ОДВУ
17-тий З'їзд ОДВУ
В днях 6, 7 і 8 липня 1951 р. в місті Рачестері, стейт Ню Йорк, ЗДА, Організація Державного Відродження України — разом із своїми братніми організаціями: Українським Золотим Хрестом, Молоддю ОДВУ та Об’єднанням Українських  Академічних Товариств Національного Соліда-ризму «Зарево» в ЗДА відбула свій 17-тий Річний Звичайний З’їзд. З’їзд відбувався в привітних приміщеннях Українського Клюбу, на брамі якого виднів напис «Вітайте, делегати 17-го З’їзду ОДВУ!» і, будучи прикрашеним українським і американським національними прапорами, не міг не звернути уваги прохожих. Та для прохожих мешканців Рачестеру це не було новиною, бо вже за кілька днів перед відкриттям З’їзду місто було приготоване на його відбуття широкою і приязною інформацією в американській пресі.
В п’ятницю вранці з усіх сторін з’їжджаються делегати і численні гості. Одні прилітають літаками з далеких віддалів, інші залізницями, ще інші автобусами, ще інші особовими автами, а ще інші найдешевшим комунікаційним середником— тягаровим автом. Приїжджі з різних сторін вітаються дружньо, бо більшість з них широкі багатомилеві простори Америки, а інших знову простір океану, ділили навіть кілька, а то й кільканадцять років. Але спільна ідея звела їх знову сюди на дружню зустріч, на спільні розважання над важливими справами, на зібрання 17-ого підсумку діяльности тої організації, що співтворцем її був і сл. п. полк. Євген Коновалець, і сл. п. сотн. Сеник-Грибівський, і завжди бадьорий і до кінця витримуючий на стійці ген. Микола Капустянський, і ін. Тут бачимо і сивоволосих професорів університету, і молодих студентів тих же університетів і каледжів, і спритних підприємців, і засмаглених робітників з мозолистими руками, і наших письменниць і наших добрих господинь. Всіх звело сюди почуття приналежности до однієї спільної ідеологічної і політичної родини. Всіх їх в’яже спільна дружба ще ген з рідних просторів, на яких вони плече-в-плече стояли на спільному фронті боротьби з ворогом України. — Та доля химерна кинула їх сюди ... і тут у вестибюлі Українсько-Американського Клюбу всіх їх вітає привітна пані Павлина Різникова з Ню-Йорку.
Серед учасників — понад 75 делегатів і делегаток від 17-тьох активно діючих Відділів ОДВУ, 13-тьох Відділів УЗХ, 5-ох Відділів Молоді ОДВУ і 4-ох клітин «Зарева» в ЗДПА, — бачимо і несподіваних гостей: архієпископа Богдана з Ню Йорку та балетмайстра українських національних танців і фільмового режисера п. Василя Авраменка з Голивуду та широкі круги членства, що приїхало з різних закутин просторих Злучених Держав Америки, щоб не тільки звеличати З’їзд, але й щоб брати в ньому активну участь, забирати голос в дискусіях, ставити внески і т. п. Зокрема чисельно були заступлені Ню-Йорк, звідки прибула група молоді в скількості біля 40 осіб, Філя-дельфія, Чікаґо, не згадуючи вже місцевий Раче-стер і ближче розположені осередки.
Відкриття й вибір органів З’їзду.
У святково прибраній залі в пополудневих годинах 6-ого липня Проф. Др. Олександер Грановський, який очолює ОДВУ від 1936-ого року, теплими словами вітає приявних делегатів і гостей, з’ясовує ті важливі завдання, що їх повинен З’їзд вирішити, й проголошує З’їзд відкритим. Однохвилинною мовчанкою учасники вшановують пам’ять впавших у боротьбі за волю України та в обороні вольностей Америки і молитвою, що її відмовляє Архієпископ Богдан, З’їзд переходить до реалізації денного порядку, що нараховує 22 точки.
Голова ОДВУ переводить вибір Президії З’їзду, яка у складі: Теодор Федусьз Філядельфії — предсідник, Іван Харамбура (Філяделфія) і Ольга Попович (Нюарк) — заступники та Маруся Попович (Клівленд), і Д-р Петро Стерчо (Чікаґо) — секретарі, приступає до вибору статутом передбачених комісій. До номінаційної комісії вибрано пп.: Андрія Шекерика, Володимира Різника, Івана Харамбуру, Д-ра Тому Лапичака, Проф. Петра Голубенка, Михайла Середовича і Марію Кукіз. Пресово-інформаційна комісія діяла в складі: Проф. Д-р Грановський, Д-р Тома Лапичак, Василь Попович, Інж. Степан Куропась, Проф. Петро Голубенко, Маруся Попович і Д-р Богдан Винар. Ця комісія виконувала рівночасно й обовязки революційної комісії. Фінансова комісія, що мала за завдання підготовити проект прелімінаря бюджету, складалася з таких осіб: Володимир Череватюк, Ілля Павліш, Інж. Василь Нагірняк, Михайло Лоґай і п. Міллер. Крім того діяла ще верифікаційна та технічно-організаційна комісії. Але практично технічно-організаційною справою З’їзду займався місцевий 20-тий Відділ ОДВУ, його членство на чолі з головою п. Гречуком і п. Василем Поповичем та секретарем Кричуком. Пресово-інформаційну діяльність провадили насамперед пп. Василь Попович з Рачестеру, якому й треба завдячувати таке прихильне ставлення обидвох щоденників, що виходять у Рачестері, і Проф, Грановський, з яким кореспонденти американської преси були в постійному контакті відчас усіх трьох днів З’їзду.
Звідомлення Центральної Управи.
Голова ОДВУ, Проф. Д-р Олександер Грановський, у свойому звідомленні підкреслив значний ріст сил Організації від минулого року. Включилися в активну дію ОДВУ не тільки новоприбулі націоналісти з Европи, але зактивізувалися в великій мірі давні, випробовані ОДВУ-істи з «золотого віку» ОДВУ з перед другої світової війни, коди ОДВУ було на вершинах свойого розвитку. Та поворот давнього членства до праці в теперішній ситуації вказує на те, що це люди не конюктуристи, а щиро віддані патріоти, щирі визнавці ідеї, що її на своїх прапорах виписала ОДВУ перед 18-ти роками. «Але найбільше тішить мене, що наше студентство й академічна молодь починає організуватися й діяти в організованих формах. Я хотів би, щоб наше студентство й академічна молодь усвідомила собі належно ті завдання, що стоять перед нею, щоб ввійшла в американське життя, щоб належно підготовлялася й займала відповідні позиції в американських університетах і каледжах, бо там вона зможе багато корисного зробити для справи визволення України. І нам потрібно присвятити справам молоді багато уваги й на неї покладати наші надії, як на наших природних наступників. Мене зокрема тішить, що наше націоналістичне студентство, зорганізоване в «Зареві», зрозуміло потребу співдіяти з нами, як братня організація» — каже Професор. В дальшому, м. і., Голова висловив подяку всім-всім членам уступаючої Центральної Управи, а зокрема заступникові, Володимирові Різникові, що в місці осідку ЦУ ОДВУ керував практично роботою, заступникові голови — Інж. Степанові Куропасові, що активізував Відділи ОДВУ в західніх стейтах ЗДА, а особливо секретареві — Д-рові Володимирові Михайлову за зразкове наладнання діловодства ЦУ ОДВУ і зразкове його ведення. Голова підкреслив важливість видавання журналу «Самостійна Україна» й висловив її редакторові, Д-рові Лапичакові, подяку за невтомну безкорисну працю та признання за її редагування.
Заступник голови, Володимир Різник, і секретар — Д-р Володимир Михайлів звітували з діяльности Центральної Управи, зокрема про діловодство та важливіші рішення й акції ЦУ ОДВУ. В загальному стверджено, що, хоч і не усунено існуючих труднощів, в минулій каденції праця ОДВУ пішла вперед і ОДВУ зробило чимало корисного. Насамперед скріплено себе внутрішньо, відновлено ряд Відділів ОДВУ, УЗХ і Молоді ОДВУ, переведено включення «За-рева» в рямці ОДВУ. В той спосіб утворено повну єдність українських націоналістичних організацій на терені ЗДПА, хоч і кожна з братніх організацій діє зовсім автономно. Переведено важливу політично-освідомлюючу роботу серед українського громадянства, влаштовуючи ряд вічей, доповідей та дискусійних зустрічей — що зокрема підкреслив у свойому звідомленні культурно-освітній референт, Проф. Петро Голубенко. З’ясовано позиції до української внутрішньої політики УКК, проведено посилену допомогу для Української Національної Ради та Організації Українських Націоналістів і ін. Проф. Петро Голубенко відмітив застосування нових форм імпрез т. зв. «журналів живого слова» чи «літературних ярмарків», в яких брали участь широкі круги українського громадянства, а зокрема безкомпромісове становище ОДВУ у справі плекання культу єдности ідеї Гол. Отамана Симона Петлюри і полк. Євгена Коновальця, і тому ОДВУ була цього року одинока організація, що вшановувала річницю трагічного Парижу й Ротердаму спільно, наперекір тим силам, що виявили тенденцію знову поставити мур поміж тими двома постатями, визнавцями однієї ідеї. Пані Павлина Різни к о в а у свойому звідомленні підкреслила, що Український Золотий Хрест і надалі залишається харитативною організацією і в міру спроможности допомагає кожному українцеві, не дивлячися на його ідеологічні переконання, якщо він стоїть на національно-державицьких позиціях. В минулому році прикладом цього може послужити зорганізована УЗ Хрестом допомога для пок. Проф. Дмитра Дорошенка і ін. На жаль, члени Головної Управи Молоді ОДВУ мали мало що сказати про свою діяльність в минулому році, що З’їзд приняв з невдоволенням.
Значним здобутком ЦУ ОДВУ в минулому році було відшукання та придбання на власність ОДВУ цінної історичної фільми з часів Українських Визвольних Змагань в 1917—21 рр. Частина цієї фільми вже була висвітлювана, але льви-на її частина ще неприготована до користування. Значення збереження цієї фільми не тільки в її документальності, але й у тому, що вона дає кращі можливості поширити правдиві, несфальшо-вані відомості про визвольну боротьбу України.
Звіти делеґатів з Відділів.
Із звідомлень делеґатів від поодиноких відділів ОДВУ, УЗХ, Молоді ОДВУ і «Зарева» виразно видно той всесторонній зріст ОДВУ і братніх організацій ОДВУ на терені ЗДПА в минулій каденції. Із звітувань виходить ясно, що ОДВУ росте поволі, але нестримно до своєї передвоєнної сили, росте, бо вона ніколи не сходила із своїх основних позицій, яких єдиноправильність потвердило саме життя і розвій політичних подій світу в останьому десятиріччі. Давне членство знову повертає до праці в рямках ОДВУ, а крім того велика частина новоприбулих українців включилася в працю тієї організації, що так активно і так реально піддержувала і далі, по своїх спроможностях, піддержує морально й матеріяльно визвольну боротьбу Українського Народу за встановлення справедливости на етнографічній території України, за реалізацію великої ідеї волі всіх народів і привернення пошани гідности людини.
Із цифрових даних виходить, що в минулому році членство ОДВУ зросло на біля 350 нових членів, в тому ж часі відбуто понад 100 засідань Управ Відділів, понад 80 місячних членських сходин, влаштовано 12 вічей, присвячених політичним справам, виголошено 103 доповіді на політичні, культурно-освітні та популярні теми з дискусіями, влаштовано понад 40 академій для вшанування національних річниць, висвітлювано 8 разів фільм «Симон Петлюра в Києві», утримувано 10 домівок, зорганізовано 3 бібліотеки, зорганізовано 3 аматорські гуртки, що дали 7 вистав, влаштовано понад 40 товариських розривкових
імпрез, полагоджено біля десять тисяч вхідних і вихідних листів, зорганізовано одну капелю бандуристів (Рачестер), переведено ряд розмов серед американських наукових, публіцистичних і політичних кругів. Якщо йдеться про засадничі справи, ОДВУ з’ясувала своє відношення до Державного Центру Української Народної Республіки, що перебуває на еміграції й очолює українську визвольну боротьбу, до групи, що виступає під фірмою УГВР, як також до внутрішньо-політичної лінії Українського Конгресового Комітету. У справах засадничої натури виявилася повна однозгідність Центральної Управи ОДВУ і Відділів та всього членства.
У свойому звідомленні довголітній член ОДВУ і теперішній Голова 52-го Відділу з Чікаго-Честерфілд, п. Михайло Лоґай, заявляє м. і.: «Я, як довголітній член ОДВУ, в першу чергу хочу заявити Вам, що я і членство Відділу, який я очолюю, лишаємося надалі вірні тим заповітам і напрямним, котрі нам залишили наші великі попередники, основоположники нашої Організації. Це бувші активні учасники й творці великих актів Великої Української Національної Революції, яка сколихнула приспане сумління світу, пригадуючи йому, що Україна не була і не є і не буде тягловою силою в імперіялістичному возі Росії та у возах інших імперіялістів, бо український народ хоче бути, і має на це право, вільним господарем у своїй власній хаті...» Далі каже: «... Славної Пам’яти полк. Євген Коновалець, сотник Омелян Сеник-Грибівський, полк. Микола Сцібор-ський, полк. Роман Сушко, Д-р Олег Кандиба-Ольжич, Іван Рогач і ціла плеяда відомих і невідомих Героїв і Героїнь Української Національної Революції, що впали від злочинних рук сталінських і гітлерівських агентів, що були замучені в застінках і льохах большевицьких, польських, німецьких, мадярських і румунських катівень, згинули в збройній боротьбі з окупантами України та впали від злочинних рук нашого рідного гуляй-поля — це для нас приклади і джерела, з яких ми черпали й черпаємо та черпатимемо наснагу до боротьби за державне визволення України».
Делегат 2-ого Відділу ОДВУ з Чікаґо, Д-р Петро Стерчо, у свойому звіті, м. і. сказав: «... внутрішня боротьба серед існуючих українських політичних угруповань, що зокрема позначилася від часу розколу Організації Українських Націоналістів, довела до того, що широкі народні маси на еміграції знеохотилися брати яку-небудь активну участь у суспільно-громадському життю та в політичних акціях. Це довело до моди називати себе «безпартійним» і «гордо» заявляти, мовляв, «я політикою не займаюсь» ... Далі ствердив звітодавець, що той факт створив і друге явище, а саме: втечу з поля праці колишнього провідного активу. Це помітне в усіх угрупуваннях і в усіх товариствах й організаціях. Для народу, що веде боротьбу за національно-державне визволення —ще загрозливий симптом!
Проф. О. Грановськийу свойому звідомленні з діяльности за Відділ у Мінеаполісі, заявив, що ОДВУ в його осередку й надалі має провідну позицію в українському організованому житті й без участи ОДВУ не відбуваються там ніякі значніші акції. Намагання деяких елементів проводити деякі акції без участи в них Відділу ОДВУ, були засуджені на повну невдачу. Крім того, виринула потреба чимскоріше створити окремий Відділ у Ст. Пол, бо тамошня громада сильно зросла й заіснувала необхідність створення відділу для улегшення ведення праці.
Пані Ольга Попович з Нюарку стверджує повну гармонійну співпрацю Відділу з іншими українськими товариствами, зокрема Відділ виходив на зустріч кількакратно Пластові, ДО-БУРС-ові, ОВУВА і ін., відпускаючи безкоштовно свою домівку їм до користування.
Делегат з Филаделфії, Андрій Шекерик, інформує учасників З’їзду, що у Филаделфії всі давні члени ОДВУ повернули до активної праці в ОДВУ і разом із значною групою новоприбулих націоналістів творять одну духову родину. Відділ ОДВУ в Филаделфії здобув сильні позиції в українському суспільно-громадському і політичному житті, однак чинники неприхильні до ОДВУ намагаються всякими способами підставляти ногу. Та Управа і членство тим не зневіряється, а навпаки ще більше сцементовується і Відділ скорше чи пізніше займе належне йому місце.
Пан Данило Шалапай з Дітройту звітував за тамошні два Відділи й ствердив; що Відділ ч. 4 з Гемтремку, при повній піддержці Відділу ч. 24 з Дітройту, рішив гідно вшанувати пам’ять свойого Патрона, сл. п. Юліяна Головінського, фінансуючи видання праці пера Зиновія Книша п. н. «Дух, що тіло рве до бою ...» Членство Відділів зложило вже понад 1500 дол. у виді позички на видання цієї ювілейної книжки.
Крім представників усіх Відділів, звітував Д-р Петро Стерчо про діяльність ним очолюваного в минулій каденції Об’єднання Українських Студентських Товариств Національного Солідаризму «Зарево» на терені ЗДПА, що було включене від 25 лютого б. р. в організаційно-статутові рямці ОДВУ, як т. зв, «національна організація», як також про діяльність ним організованого й очолюваного Стипендійного Фонду ім. Олега Ольжича. «Зарево» зорганізувало 4 клітини, а саме: «Січ» в Чікаґо, «Смолоскип» в Ню Йорку, «Промінь» в Ст. Пол і Т-во ім. Гр. Орлика в Клівленді. Ці клітини влаштували ряд імпрез, зокрема гідно вшанували 60-ті роковини Голови ПУН-у полк. Андрія Мельника, працювали над розробкою різних ділянок всестронньої української національної проблематики, дискутуючи над вислідами праць і публікуючи на сторінках своїх видань — Бюлетеню «Зарево» і «Листка Дружби». Звітодавець ствердив, що в минулому півріччі на Стипендійний Фонд ім. Олега Ольжича вплинуло понад 800 дол. добровільних датків, з яких уділено ряд одноразових і регулярних допомог для членів «Зарева», що залишилися на стійках в європейських країнах, де виконують вони нелегкі і немаловажні завдання по лінії завдань української академічної молоді в українському національному визвольному фронті.
Фінансові справи.
Фінансовий референт ЦУ ОДВУ, п. Володимир Череватюк, у свойому звідомленні виразно підкреслив, що поважною перешкодою для належного розгорнення діяльносте Центральної Управи, як також Відділів був брак відповідних фінансових засобів. Одначе, фінансовий стан далеко покращав у минулій каденції в порівнянні з попередніми повоєнними роками. Цього року ОДВУ могло записати по стороні приходів касової книги суму понад 8,500 дол., а понад 8,000 дол. по стороні розходів. Це вже значний поступ, хоч нам ще далеко до стану з 1938—39 рр., коли ОДВУ оперувала сотнями тисяч долярів. А все ж, коли порівняти збірки ОДВУ з сумою збірки УКК, то це вже значна позиція в існуючій ситуації! На черговий рік принято прелімінар бюджету ЦУ ОДВУ в рямках 9000 дол.
Треба відмітити, що напр. Відділ в Ню Йорку мав біля 1700 дол. приходів, рачестерський — біля 1650 дол., клівлендський біля 1800 дол., гемтремський біля 900 дол., а крім того переведено позичку на фінансування книжки про Ю. Головінського, Відділ ч. 2 в Чікаґо біля 700 дол. по стороні приходів. Все це вказує на зріст жертвенности членства та на скріплення почуття співвідповідальности не тільки за розвій Організації, але насамперед за правильне ставлення української визвольної політики й збройної акції в Краю.
Тому цього року ОДВУ знову може вписати на сторінках своїх позитивів, на сторінках свойого конкретного вкладу в визвольну боротьбу України значні суми дотації для Української Національної Ради, як також для Організації Українських Націоналістів для ведення визвольної боротьби, а також моральну й матеріяльну піддержку Стипендійного Фонду ім. Олега Ольжича, якого завданням є допомагати у вирощуванні молодих кадрів державних будівничих.
В дальшому акцію збірки фондів на визвольну боротьбу рішено переводити перманентно, а тому покликано до життя окремий Комітет Одноцентового Визвольного Фонду, на чолі якого став тимчасом п. Степан Тупісь з Рачестеру. Фонд діятиме під гаслом: «Щодня один цент для визволення України!» І коли широкі круги українського громадянства піддержать цей шляхотний почин ОДВУ на терені ЗДПА, то можна буде «безболісно» зібрати значні фонди й прислужитися великому ділу.
Рівнож Д-р Тома Лапичак у свойому звідомленні про стан Видавничої Спілки «Самостійна Україна» ствердив, що фінансовий стан видавництва значно покращав у порівнянні хоч би із станом з-перед півроку. Що-правда, «Самостійна Україна» ще все не стоїть на твердій фінансовій базі, а тому ще все змушена звертатися до широкого запалу читачів за матеріяльною піддержкою, але при жертвенній піддержчі членства ОДВУ і всього читацького загалу регулярна поява журналу забезпечиться.
Привіти.
Духову єдність з учасниками 17-ого З’їзду ОДВУ та братніх організацій УЗХ, Молоді ОДВУ і «Зарева» виявило багато представників різних організацій, установ Америки й Европи, як також ряд видатних постатей нашого політичного й наукового світу. І так письмові звіти наспіли від: Голови ПУН-у полк. Андрія Мельника, Керівника Ресорту Військових Справ ВО УНРади — ген. Миколи Капустянського, Заступника Голови УНРади — Інж. Осипа Бойдуника, ВО ПУН-у За підписом Діброви, Українського Конгресового Комітету Америки за підписом Дмитра Галичина, від Краєвої Екзекутиви Українського Національного Об’єднання Канади та ряду його філій, від Головного Уряду Української Народної Помочі в Америці, за підписами президента п. Василя Шабату-ри, секретарки п-і Анни Крупи і скарбника Михайла Дуткевича, від Центральної Управи Української Стрілецької Громади в Канаді та ряду її філій, від Організації Українок Канади ім. Ольги Басарабової та її філій, від Краєвого Проводу Молодих Українських Націоналістів Канади і філій, від Редакції «Народного Слова» в Піттсбурзі, «Українського Слова» в Парижі, «Нашого Клича» в Буенос Айрес, «Хлібороба» в Куритибі, «Нового Шляху» в Вінніпегу і ін., від відомого наукового і політичного діяча Д-ра Миколи Шлемкевича, від Т-ва ім. Євгена Коновальця, відділу 238 УНСоюзу в Бостоні, далі від Самопочі, Пласту, Філії УКК в Рачестері, від багатьох інших організацій та прихильно наставлених до ОДВУ, її ідеї і діяльносте, осіб. З текстами деяких надісланих привітань або уривками з них хочемо поділитися з читачами «Самостійної України», а тому подаємо нижче.
Усні привітання складали представники ряду організацій, делегати Відділів ОДВУ, УЗХ і Молоді ОДВУ, з яких хочемо згадати передовсім привіт п. Василя Авраменка, представника Братства Карпатських Січовиків, представника «Зарева», п. Пігуляка з Сиракюз і ін.
Наводимо уривки з привітального слова п. Василя Авраменка, яке можемо трактувати відзеркаленням підходу і думки українського патріотичного, ще незгангренованого партійщиною загалу. Пан Авраменко, що організував школи українських національних танків у всіх країнах американського континенту та в Европі, в Краю — Галичина, Карпатська Україна — і осередках української еміграції, ширив і впливав на національне усвідомлення української молоді й у той спосіб вів успішну боротьбу з денаціоналізацією, між іншим сказав: «Я приїхав сьогодні привітати Вас, Шановні учасники 17-ого З’їзду ОДВУ, від Школи Українських Національних Танків, яка старалася у своїй діяльносте поширювати ідею визволення України. Вітаю Вас щиро й бажаю Вам якнайкращих успіхів у праці з щирого серця. Сьогодні хочу згадати, що я маю велику фільму з діяльносте ОДВУ в минулому, фільму, що її накручувано підчас золотого віку ОДВУ, підчас виступів полк. Євгена Коновальця, сота. Сеника-Грибівського, ген. Капустянського, підчас величавих здвигів ОДВУ з нагод посвячення прапорів, з великих політичних протестацій-них здвигів ОДВУ в часі пацифікації Галичини поляками, підчас великого підйому організації матеріяльної допомоги для державного будівництва Карпатської України... Ці фільми — це документальний матеріял про славне минуле Вашої Організації, якого нікому не вдасться заперечити! Це важливий документ не тільки для ОДВУ, але для української справи взагалі! Я радо покажу ці матеріали новообраній Управі й було б дуже побажаним, щоб їх можна було показувати для українського загалу в Америці... Всімже ж відомо, що тоді, коли в часі нагінки на ОДВУ підчас другої світової війни, справа ОДВУ просліджувалась в Вашингтоні, то й ці фільми опинилися були там також, бо й на мене посипалися були різні доноси, мовляв, я «фашист» в наслідку чого я й дотепер ще не одержав горожанських паперів. Але Вашингтон сам переконується про своє неправильне наставления до ОДВУ в минулому, а завданням ОДВУ є тепер вплинути на Вашинґтон у напрямі зміни свойого становища до Української Справи, в позитивнішому напрямку ... 
... Я маю прекрасні спогади з побуту на терені ЗДА Грибівського. І мені тільки жаль, що знайшлися люди, які зрадили українську справу. І тут хочу сказати, що я маю українське серце, українську душу і з тієї душі все і всюди хочу говорити за українську справу. Бо це була і є моя політика. Це була і є моя одинока партія! Я ніколи не належав до ніякої партії! Але хочу тут сказати, що українські націоналісти започаткували політичну роботу тут, з ЗДПА, українські націоналісти й ОДВУ виховали людей, що стоять тепер на чолових постах організованого українського життя в Америці. І можна, тільки висловити жаль, що ті вихованці відносяться тепер до своєї виховниці — ОДВУ, немов до мачухи ... Правда, не всі, лише дехто з них! Бо віддані своїй ідеї люди залишилися вірними для ОДВУ і в найскрутніших часах! Я дотепер не бачив такого фанатика, щоб в таких скрутних часах і в такій ситуації так гідно вів себе, як вів себе Проф. Олександер Грановський, як вів себе Інж. Степан Курупась, як вів себе п. Степан Коцюба і інші ОДВУ-істи в часі нагінки на ОДВУ в останній війні! Так, я підкреслюю ці прізвища, бо то сильні характери, то люди свідомі взятих раз на себе обов’язків, то люди щирого українського серця! І ці люди витримали часи лихоліття, витримали, а тепер дістали піддержку від нових сил, що прибули з Европи, дістали повну піддержку рядового членства з-перед війни! Сьогодні тут бачимо і нашого давнього приятеля, і випробованого ОДВУ-іста, п. предсідника Теодора Федуся, і новоприбулих за столом президії. Сьогоднішній Ваш З’їзд починає повертати знову до кращого, до передвоєнних часів. І, дай Боже, щоб ОДВУ знова привернула до своєї колишньої сили! Цього я Вам бажаю, бо ще раз тверджу, що українські націоналісти в Америці зробили дуже багато для україн-, ської справи! Шкода, що деякі речі відходять у забуття! Треба їх зберігати, треба було б видати добре опрацьовану історію ОДВУ, бо це був би великий вклад у вияснення української визвольної боротьби...
«Ще хочу висловити своє признання і зложити подяку п. Д-рові Лапичакові за прекрасне редагування «Самостійної України», а зокрема за таке безкомпромісове й чітке ставлення засадничих питань на денний порядок і їх з’ясування у властивому світлі» — каже п. Авраменко. «Я дістав перший раз примірник цього журналу в преріях Парагваю і він на мене зробив там колосальне вражіння. І добре робите, що розсилаєте його в усі країни світу, бо він всюди потрібний і всюди робить корисну для української справи роботу».
Усне привітання З’їздові зложив Голова Контрольної Комісії Братства Карпатських Січовиків, Д-р Петро Стерчо, уроженець і вихованець Срібної Землі. Д-р Стерчо висловив, що вважає для себе великою честю належати тепер до тої Організації Державного Відродження України, яка у славні 1938—39 рр. державного будівництва в Карпатській Україні так з власної ініціятиви, як і на заклик Уряду Карпатської України, на чолі з о. Д-ром Августином Волошином, перша з українських еміграційних організацій дала конкретну моральну й матеріальну допомогу Срібній Землі в її змагу за вільне державне життя. За допомогою ОДВУ можна було набути зброю для Карпатської Січі! За допомогою ОДВУ розбудовано апарат. ОДВУ зорганізувала пресові агенції для ширення інформації про державне будівництво України на міжнародньо-му форумі! ОДВУ зорганізувала у вислала конкретну матеріальну допомогу для цивільного населення Закарпаття! Нерозпаковані ще пачки допомоги ОДВУ служили за барикади підчас оборони Головної Команди Карпатської Січі в Хусті в її головній квартирі!
А часи національного освідомлення молоді в Карпатській Україні!? Чи це не чин Українського Націоналістичного Руху? Чи не за моральною і матеріяльною допомогою фінансово сильної тоді ОДВУ? Хто зна, чи коли б не цей процес, що пройшов на Закарпатті під кермою Українського Націоналістичного Руху в часі між двома світовими війнами, я, що стою сьогодні ось тут перед Вами, не залишився би був несвідомим русином так, як і ті наші земляки, що перебувають в Америці в обіймах мадяронства, москофільства і чехофільства, бо до них не знайшов доріг процес національного освідомлення» — каже Д-р Стерчо від президіяльного стола. І тут великі заслуги ОДВУ! Допомога Краєві! Конкретна допомога, допомога для всестороннього національнго і державницького вироблення населення!
Слова представника Карпатської Січі сильно зворушили не тільки всіх учасників, але й самого Голову ОДВУ. Проф. Грановський у свойому позачерговому слові підкреслив це зворушення, а зокрема заявив, що ніколи у свойому житті не переживав від таких хвилин, як у 1938—39 рр., в часі його побуту на Карпатській Україні, де він був свідком змальованих Д-ром Стерчом картин. Підкреслив жертвенність українського загалу в Америці в тому часі, підкреслив зокрема невтомну працю УЗХ і Молоді ОДВУ. Пригадав, як на сам Новий Рік вночі з 1938 на 39 р. пані з УЗХ, під проводом пані Гладун, та Молодь ОДВУ з ось тут приявною пані Павлиною Різниковою замість зустрічати Новий Рік забавою, танцями, зустрічали його серед впертої, жертвенно та безкорисної праці для народної справи, пакуючи пачки з одягами для населення Карпатської України, які однак прийшли дещо запізно й не могли вже бути розділені населенню, зате виконали вони й так своє завдання, бо багатьом січовикам врятували життя, служачи за барикади підчас боїв Карпатських Січовиків у обороні своєї Головної Квартири в Хусті.
Д-р Богдан Винар зложив привітання З’їздові від перед тижнем відбутого III З’їзду СУАТНС «Зарево», стверджуючи, що ідеологічні позиції ОДВУ й «Зарева» тотожні й тому співпраця є конечна.
Довголітній ОДВУ-іст із Сиракюз, п. Пігуляк, у свойому привітальному слові м. і. сказав: «... найбільше бажаю, щоб ми, українці, зрозуміли вагу теперішнього часу, щоб ми зрозуміли нарешті, що нам не пора бути тепер роз’єднаними, нам не пора йти тепер розбіжними дорогами, а пора нам об’єднатися під несплямленими прапорами Українських Націоналістів (бурхливі оплески — прим, складача) тих, що від часів великої Української Національної Революції 1917— 21 рр. під проводом Симона Петлюри і його наступників вели й ведуть невпинну боротьбу за визволення України. Правда, може ми вже дещо відстали, бо ми вже десятки років перебуваємо тут, в Америці, але ми, українські націоналісти, ми українські вояки, що ще від 1917—21 рр. носили кріси на своїх плечах в ім’я творення Української Національної Дерави, ми ті, що в дальших часах боролися в підпіллю, ми, ті, що по приїзді до Америки організували як вміли й могли, допомогу Краєві, ми не повинні заломлюватися тим, що свого часу наступили розбіжності серед українських націоналістів у Европі. Ми, давні ОДВУ-істи, повинні залишитися вірні своїм прапорам, ми повинні працювати й надалі для добра Нації, ми повинні прямувати до єдности українського визвольного руху. Бо Рідний Край, що страшно кривавиться в пазурях московсько-большевицького хижака, очікує від нас, українців в Америці, конкретної помочі! Ми повинні собі це усвідомити й доложити всіх зусиль, щоб ми тут якнайбільше осягнули для справи визволення України. А. нам повинні завжди пригадуватися слова: «Здобудеш Українську Державу, або згинеш у боротьбі за неї!» І пора нам зрозуміти, що треба нам спільно боротися за ту державу, а не за дрібні інтереси своєї партії чи групки! Для нас, укранських націоналістів, це було і є завжди ясним» — каже п. Пігуляк.
Доповіді, дискусії, резолюції та постанови.
На 17-тому З’їзді ОДВУ були виголошені дві ґрунтовно опрацьовані доповіді, а саме: Д-ра Томи Лапичака на тему «Уложення української справи й вигляди і"ї» та Проф. Петра Голубенка на тему «Наш шлях і наше призначення». На жаль, з браку часу доповіді не були ґрунтовно продискутовані, а тому вони є надруковані на сторінках «Самосійної України», а також і голоси дискусії будуть опубліковані в найближчому часі. Рівно ж і резолюції З’їзду є окремо опубліковані вповні, тому сьогодні не зупиняємося довше над тими справами.
Хочемо тільки відмітити, що 17-тий З’їзд ОДВУ заняв виразне становище відносно активної піддержки зреорганізованого Державного Центру УНР, як єдиного легального виразника політичних стремлінь Українського Народу, засуджуючи творення всяких інших «урядів» і «центрів», як також ствердив, що Україна мусить розраховувати в першу чергу на власні ’сили у своїх визвольних змаганнях, а для того необхідно встановити єдність українського визвольного фронту. З’їзд заняв критичне становище до невиразної внутрішньо-української політики Українського Конгресового Комітету, хОч з другого боку став виразно -за піддержкою його, як інституції! Для скріплення організації матеріяльної допомоги визвольним змаганням України рішено покликати до життя Комітет Одноцентового Визвольного Фонду. Винесено ряд постанов відносно скріплення внутрішньої організованости, відносно відновлення відділів ОДВУ, УЗХ і Молоді ОДВУ, намічено важливіші напрямні для діяль-ности Центральної Управи на чергову каденцію.
Нові Органи ОДВУ, УЗХ і Молоді ОДВУ.
На пропозицію Номінаційної Комісії вибрано одноголосно:
I. Центральна Управа ОДВУ:
Голова — Проф. Д-р Олександер Грановський (Сен Пол).
Заступники: Володимир Різник (Ню Йорк), Інж. Степан Куропась (Чікаґо).
Секретар: Петро Ґенґало (Филаделфія). Помічник секретаря: О. Зуляк (Филаделфія). Орг. реф.: Андрій Шекерик.
Культ.-освіт. реф.: Проф. Петро Голубенко (Ню Йорк).
Члени культ.-освіт. референтури: Проф. Новицький і Д-р Теодор Мацків (Ню Йорк).
Пресово-видавничі референти: Д-р Тома Лапичак (Чікаґо), Степан Коцюба (Ст. Пол) і Володимир Шемердяк (Чікаґо).
Скарбник: Володимир Череватюк (Ню Йорк). Фінанс. референт: Григорій Яремчук (Ню Йорк).
II. Організаційний Трибунал ОДВУ вибрано в такому складі: Іван Попович (Клівленд), Микола Бігун (Клівленд), Ілля Павліш і Михайло Ло-ґай (Чікаго), та п. Ґречук (Рачестер).
III. Контрольну Комісію вибрано в складі: Іван Храмуляк (Филаделфія), Григорій Кальба (Ню Йорк), і п. Лисянський (Нюарк).
IV. Головну Управу УЗХ вибрано на окремих зборах членів УЗХ в такому складі: голова — Анна Гладун, заступниця — Павлина Різник, секретарка — Міра Повх, фін. секр. — Марія Бойду-ник, організ. реф. — Д-р Галина Лащенко, членами Управи: Марія Кукіз, Володимира Кавка, Марія Лехицька, Марія Квітковська і Анна Левкут.
V. Головну Управу Молоді ОДВУ вибрано в складі: Василь Попович — голова, Оксана Сцібайло — заступниця, Маруся Попович — секретарка, Михайло Белендюк — орг. реф. і Іван Лехновський — скарбник.
Розривкові імпрези підчас З’їзду.
В суботу, 7. липня, після закінчення офіційної частини З’їзду влаштовано імпозантний бенкет, в якому взяло участь понад 300 учасників З’їзду та представників американських властей міста Рачестеру. Рівно ж архієпископ Богдан та місцевий парох взяли участь у бенкеті. Товстмайстром бенкету був Інж. Степан, Куропась з Чікаґо, а ролю господаря фактично виконував п. Василь Попович з Рачестеру.
Крім смачної вечері учасникам уприємнено вечір мистецькою частиною, що складалася передовсім з національних танків, групових співових виступів і виступу Капелі Бандуристів 20-ого Відділу ОДВУ в Рачестері. Львину частину програми заповнили виступи групи молоді з Ню Йорку, що прибула на З’їзд під проводом Івана Яремчука, з національними танками, зокрема гуцульськими та груповими гуцульськими гулянками, що надзвичайно природно відображоло побут нашої Гуцульщини й переносило кожного учасника на хвилину в ті рідні сторони нашої багатобарвної Гуцульщини. Група під кожним оглядом надзвичайно зіграна й виконує всі свої точки дуже природно, без штучної надуваности. Група, бандуристів під кермою Степана Тупіся виконала кілька пісень, зокрема з репертуару Григорія Китастого. Група ця це здобуток ОДВУ, зокрема місцевого Відділу. Очевидно, групі треба ще попрацювати над удосконаленням, але наше вухо дуже мило сприймало звуки власної капелі. Всіх захоплюючою точкою мистецької частини був сольовий виступ 6-літньої Зірки Кавки з Клівленду, яка виконала надзвичайно шармантно кілька народніх танків. Сильне вражіння на публіку робила сміливість дівчинки та певне самопочуття на сцені. Після бенкету відбулася забава з танцями, що пройшла в культурній і дружній атмосфері до самого ранку 8. липня.
Прекрасним помислом попередньої Центральної Управи ОДВУ, зокрема за ініціятивою Д-ра В. Михайлова, було влаштування спільної прогульки на водоспад Ніяґару та зустріч там з канадійськими українцями з Українського Національного Об’єднання, Української Стрілецької Громади та Молодих Українських Націоналістів. Погода надзвичайно дописала й два автобуси, вміщуючи в собі біля 90 учасників, по вислуханні Богослужень, помчали яких 90 миль до Ніяґара Фаллс. Учасники побували з приємністю тут, оглядали з захопленням красу найбільшого в світі водоспаду, що оповитий різними мітами. Але великою приємністю для всіх був приїзд біля 70 українців з Торонта, Ст. Кетринс і Гемільтону, під проводом пп. М. Максимова і Д. Карманіна, щоб зустрітися з членами тої ж духової родини — ОДВУ. Провели чимало балачок на різні теми, обмінялися думками, зустрічалися давно небачені друзі. Правда, на жаль, не вдалося всім перейти з американського боку кордону до Канади, бо не були передтим пороблені заходи, але вітали себе взаємно ті, що не могли потиснути собі рук, стоячи на двох берегах Ніяґари, помахами білих хустинок. І це вказувало на спільні почування, на спільність духових первнів, на спільність ідеї боротьби. Ця зустріч залишиться надовго в серцях учасників так, як і перші вражіння могутньої сили і прекрасної гри красок веселки на тлі густих бризків води, що спадала страшною силою й розбивалася в могутні скали.
Володимир Різник фільмував перебіг З’їзду, як також і розривкові імпрези, зокрема дружню зустріч українців з двох гостинних країн: ЗДПА і Канади, українців — членів однієї духової сім’ї.
Петро Надтисянський.

Привітв на 17-ий З’їзд ОДВУ
Друзі!
Організація Державного Відродження України, яка поставила собі благородне завдання допомогти Матері Україні звільнитися з ворожих кайданів і зажити вільним життям, відбуває свій сімнадцятий з черги річний з’їзд. Глянувши реттроспективно на пройдений шлях, мусимо ствердити, що совісно виконувала і виконує вона поставлене завдання, не зважаючи на труднощі чи то зовнішнього чи внутрішнього порядку.
Та завдання ці ще не виконані всеціло. Перед нами ще важка праця і тернистий шлях. Але супроти, деколи й великанських, труднощів нам не вільно ані на хвилину зневірюватися, не вільно опускати рук, не вільно звільнювати темпа нашої праці. Навпаки! Задивлені у велику Мету — привернення суверенносте: Українській Соборній Державі, звернені лицем до рідних земель,
до українського многострадального та поневоленого народу, що криваво змагається з ворогом за своє вільне життя, кріпімось на дусі і пожвавлюймо темпо праці та спішім з допомогою Матері нас усіх.
Не розчислюймо на нічию посторонню поміч, хоч її не відкидаймо. Але памятаймо, що вирішними для України тільки власні сили українського народу. Цю силу створимо лише тоді, коли попри нашу жертвенність, наш вклад праці, нашу національну солідарність і дисципліну усунемо зі своїх рядів внутрішні непорозуміння та спори і збережемо єдність духа і чину серед нас.
У глибокій вірі в перемогу нашої Правди, в свойому власному імені й в імені Проводу Українських Націоналістів, бажаю Вашому З’їздові якнайкращих успіхів.
Хай кожній з Вас Друзі сповнить свій обовязок на визначеному йому пості і хай кожній з Вас памятає, що побут його на гостинній американській землі хвилевий та тимчасовий, бо прийде час, коли Батьківщина візве Вас з теперішнього запілля і поставить до кладення на звільнених українською зброєю рідних землях трівких підвалин для величнього храму СОБОРНОЇ САМОСТІЙНОЇ УКРАЇНСЬКОЇ ДЕРЖАВИ.
Слава Україні!
Голова ПУН Андрій Мельник.
*
Напередодні можливо вирішальних подій будьмо готові активно включитись у боротьбу з московсько-комуністичною небезпекою, щоб здобути права й волю Українському Народові. Бажаю успіхів в організаційній, ідеологічній і суспільно-громадській праці.
Слава Україні!
М. Капустянський.
*
Високий З’їзде!
Сімнадцятий Річний З’їзд Організації Дер-жайного Відродження України та Братніх Організацій — Українського Золотого Хреста, Молоді ОДВУ і Обєднання Українських Товариств Національного Солідаризму «Зарево», відбувається у важкий і важний час для українського народу, який в нерівній активній боротьбі з ворогом — окупантом, там на Рідних Землях, змагається за своє вільне життя у своїй суверенній державі.
Ми, тут на еміграції і з еміграції, далекі від тих жахливих переслідувань і страхіть, що їх переживає український нарід і ціла Україна, мусимо всіми способами й засобами допомогти йому в тих змаганнях. ОДВУ та Братні Організації й поставили собі, як своє головне завдання, цю, власне, допомогу.
Роблячи перегляд і підсумовуючи дотеперішню працю, треба з повним признанням ствердити, що ОДВУ та Братні Організації, успішно реалізують свої завдання, перемагаючи всі труднощі, так внутрішнього, як і зовнішнього порядку, що їм приходилось і приходиться зустрічати у своїй праці. Труднощі є на те, щоб їх перемагати і усувати, і вони не сміють нас зневірювати, чи причинюватися до припинення, чи хочби звільнювання темпа праці.
Усвідомлюючи собі ці великі завдання, які на нас накладає український націоналізм, та ці обовязки і зобовязання, які ми українські націоналісти перебрали на себе супроти своєї знедоленої, поневоленої, але не переможеної батьківщини — України і впавших, при виконуванні тих обовязків, наших .Друзів - Героїв, та памятаючи на вирішний зудар з ворогами, за привернення суверенности Укранській Соборній Державі, що є перед нами і який ми мусимо відбути і взяти в ньому участь, продовжуймо реалізацію наших завдань тут на еміграції ще з більшим завзяттям, ще з більшою відданістю, як до цього часу.
Маймо на увазі, що в боротьбі з ворогами-окупантами, хоч не відкидаємо зовнішньої посторонньої допомоги, можемо і мусимо опиратися на Власні Сили українского народу, якого ми є органічною частиною тут на еміграції, що має свободу волі і руху ці сили організувати, виховувати й вишколювати, щоб вже й тепер допомагати українському народові на Рідних Землях в його змагу з окупантом, в чому й Ви, на вільній Землі Вашингтона, мусите й дальше допомагати, як допомагали до тепер.
При тому мусимо памятати, що до нас, української еміграції, приглядаються чужинні народи і чинники, і по нас, по нашій поставі, по нашій здібності жити національно-спільнотним життям, оцінюють весь український нарід.
Усвідомивши собі все це, оминаймо внутрішні непорозуміння і незгоди, байдуже з якого приводу вони постають і що є їхнім джерелом, памятаючи, що лише «В єдности сила народу».
Не сумніваючись ані на хвилину в те, що й учасники Вашого Високого З’їзду є тих самих поглядів і тієї самої думки, в повній вірі в перемогу нашої ПРАВДИ, бажаю Вашому Високому З’їздові якнайкращих успіхів і дружньо-щиро Всіх Вас вітаю.
Слава Україні!
Заступник Голови УНРади
Осип Бойдуник.
*
Високий З’їзде!
Вельмишановні Другині і Друзі!
В небуденно відповідальному часі приходить-ся Вам відбувати Сімнадцятий Річний З’їзд Організації Державного Відродження України, та Братніх організацій — Українського Золотого Хреста, Молоді ОДВУ, і Обєднання Українських Студентських Товариств Національного Солідаризму «Зарево».
Український нарід вже четверте десятиріччя кровавиться в нерівному змагу з ворогами-оку-пантами на Рідних Землях за своє природне право жити вільним життям у своїй суверенній державі.
Московсько-большевицька змора, як дамок-лів меч, сьогодні вже над цілим культурним світом висить і грозить йому загладою. З того приводу над світом згущуються хмари, напняття з дня-на-день могутніє і ось-ось гряне грім третьої світової війни, якби в допомогу українському народові в його боротьбі за привернення суверен-ности Українській Соборній Державі.
На той міжнародній зудар ми мусимо бути готові, бо він буде рівночасно й вирішним зударом українського народу з його ворогами, а в тому й з відвічним ворогом — Москвою, байдуже якою — білою чи червоною.
До такого зудару ми мусимо підготовлятись вже сьогодні, систематично організуючи ВЛАСНІ СИЛИ, бо лише наші ВЛАСНІ СИЛИ будуть рішати про долю українського народу і його держави.
Організація Українських Націоналістів, змагаючись з ворогами-окупантами, все змагала і змагає до організування тих Власних Сил українського народу.
ОДВУ і Братні Організації в тому, так в змаганнях, як і в організуванні тих власних сил, була завсігди допомічною. Віримо що й надальше так буде.
Перед українським націоналізмом і націоналістичним рухом, та Організацією Українських Націоналістів, як їх речницею, стоять важкі і відповідальні історичні завдання, які ми, українські націоналісти, мусимо виконувати і виконати, без уваги на перешкоди, які нам створюють наші ідеологічно-політичні противники.
У нас українських націоналістів є своя ПРАВДА, а нею є Суверенна Соборна Українська Держава, в якій неподільним господарем буде український нарід. І за цю нашу ПРАВДУ, ми будемо змагатися аж до перемоги. В повній вірі в нашу перемогу, до якої спільно зміряємо і за яку спільно змагаємось, від Виконавчого Органу Проводу Українських Націоналістів і Організації Українських Націоналістів, бажаю Високому З’їздові найкращих успіхів, а всім учасникам З’їзду пересилаю дружній привіт.
Слава Україні!
Керівник ВОПУН О. Діброва.
*
Дорогий Президенте!
З нагоди Річного З’їзду ОДВУ, Екзекутива Українського Конгресового Комітету висловлює свій щирий привіт та найкращі бажання для Організації, якої Ви є Головою. Ми є вдячні ОДВУ за співпрацю з УКК.
Заступник Президента УКК Г а л и ч и н.
*
Високий З’їзде!
З напругою слідкуємо за вислідом Ваших нарад. Будуть вони мати переломове значення в дальшому розвитку Вашої Організації, що в останніх часах зробила такі великі поступи на втіху всього свідомого українства.
Ваша справа — це наша справа, Ваші успіхи — це наші успіхи, Ваші смутки й радощі — наші смутки й радощі. Стараємося спільно іти, кожен у свойому засягові діяння, до найвищої для нас мети: добра і щастя українського народу. Сильно об’єднані однією спільною ідеєю в рамах одного великого українського націоналістичного руху.
Ми станемо плечима до плечей —
І світ відкритий нам, як двері! За Крайову Екзекутиву УНО: Зиновій Книш, секретар.
*
Організація Молодих Українських Націоналістів Канади пересилає свій палкий і дружній привіт Загальному З’їздові Організації Державного Відродження України, Українського Золотого Хреста, Молоді ОДВУ та Організації «Зарево».
Бажаємо Вам найкращих успіхів та мудрих рішень на добро Вашим Організаціям і славу Україні. Зокрема сердешно вітаємо Молодь ОДВУ, якій гаряче бажаємо нових і ще більших організаційних досягнень.
Хай росте й розвивається Організація Державного Відродження України!
Хай живе обєднаний український націоналістичний рух на американському континенті!
Хай наші змагання увінчаються здійсненням наших великих ідеалів — Самостійною Соборною Українською Державою!
За Краєву Управу МУН:
Василь Гладун, голова. Богдан Боцюрків, секретар.
Світлий З’їзде!
З нагоди 13-го З’їзду Українського Золотого Хреста і Братніх Організацій прийміть від нас сердечний привіт та щирі побажання якнайкращих успіхів у всіх Ваших нарадах і постановах.
Радьте і рішайте на добро і славу України! Ми духом з Вами!
За Центральну Управу Організації Українок Канади, ім. Ольги Басарабової:
О. Стебницька, голова. Е. Ситник, секретар.
*
Хвальна Президіє!
Головна Управа Української Стрілецької Громади в Канаді складає цим шляхом на Ваші руки свої найщиріші побажання для З’їзду ОДВУ. Бажаємо Вам, як братній організації у великій українській націоналістичній родині, багато успіхів.
Сподіваємось, що по цьому, може переломовому, З’їзду ОДВУ зможе заняти передове і провідне місце в організованому житті українців Америки. Всі дані для цього є, щоб ОДВУ від-зискало назад ту позицію, яку воно мало в довоєнних часах.
Хоч нас окричали були ворогами всього людства, визивали нас з легкого почину Москви фашистами і тп., нині життя показує, що ми були праві. Важкі часи за нами, а світлі часи перед нами.
Спільними силами прямуємо до заповітної мети всіх тих, що кров свою віддали за волю України, — до збудування Вільної Української Держави. Наша роля у великій визвольній боротьбі велика, бо ми запілля воюючого фронту Україну.
Ми віримо в те, що запілля не дасть упасти фронтові. Міцними рядами стоїмо за боевиками фронту і будемо стояти аж до остаточної побіди.
Наша справа слушна і нам Бог помагає! Тому з Богом вперед за Україну!
Слава Україні!
За Гол. Управу УСГ: М. С е л е ш к о.
*
З нагоди 17-го Річного З’їзду Організації Державного Відродження України в Америці — Українська Народня Поміч в Америці, має шану повитати Ваш З’їзд та побажати гарних успіхів у Вашій корисній праці для добра України.
Віримо і бажаємо З’їздові, щоби Організація Державного Відродження України, яка протягом довгих років своєї діяльности було символом участи українського заокеанського громадянства у визвольній боротьбі українського народу, залишилася надалі такою, та своєю дальшою корисною працею причинилася до здобуття вільної Незалежної й Соборної Української Держави.
Слава Україні! Слава Америці!
Василь Шабатура, президент. Анна Крупа: секретар.
Михайло Дуткевич, гол. касієр.
ПС. На Ваші розходи, передаємо чека в сумі $25,00.
