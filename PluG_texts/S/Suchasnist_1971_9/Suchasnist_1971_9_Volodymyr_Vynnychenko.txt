Володимир Винниченко про самогубство М. Хвильового і М. Скрипника
З НЕОПУБЛІКОВАНИХ ЗАПИСОК В. ВИННИЧЕНКА «ДУМКИ ПРО СЕБЕ НА ТІМ СВІТІ»*
«Думки про себе на тім світі» — так назвав Володимир Винниченко свої окремі від «Щоденника», особливо інтимні й щирі, нотатки 1933 року, уривок з яких оце пропонуємо читачам. Ці нотатки стали відомі тільки тепер, коли вся архівна літературна спадщина покійного письменника до най-дрібнішої записки зареєстрована і взята на картотеку.
Публікація цих нотаток потрійно актуальна:
Поперше, 13 травня цього 1971 року минуло 38 років від дня самогубства Миколи Хвильового. Самогубства письменника, що своєю творчістю, діяльністю і смертю залишив непроминальний слід в українській літературі та громадській думці. Письменника, з ідейною та мистецькою спадщиною якого можновладці сучасної України не можуть і досі дати собі ради. Дух Хвильового живе і діє на всіх просторах української землі, але його ім’я і творчість — на чорному списку КДВ. Під так звану реабілітацію потрапили досі майже всі його сучасники і навіть однодумці, але імени і творчости Хвильового серед них нема. М. Хвильовий і далі на поліційному індексі.
Подруге, 7 липня цього ж року минуло також 38 років від дня самогубства другої видатної постаті 20-их років нашого сторіччя — Миколи Скрипника. їх обох: і Миколу Хвильового — письменника, і Миколу Скрипника — політика, публіциста та культурно-державного діяча тогочасні умови радянської дійсності «загнали в смерть». За вникливим визначенням В. Винниченка самогубство цих двох видатних діячів залишилось назавжди в нашій історії «як лік, як пересторога, як демонстрація, як льозунґ, як заповіт». У цьому тривала вага цих трагічних актів.
Миколу Скрипника формально реабілітували. Але його твори, його ідеї залишаються й надалі сховані від українського народу під неофіційною забороною. Тут не можна не
* Ці записки друкуємо з ласкавої згоди Комісії УВАН у США доя вивчення й публікації літературної спадщини В. Вин-нрченза. Вступні уваги і прраітзр написав Григорій Костюк, голова Винниченгсівської зоаісії УВАН. Жодних ааін в оригінальний текст нотаток не внесено. Усучаснено тільки правопис. — Редакція.
8	згадати такого разючого факту: катові українського народу,
вірному післанцеві Сталіна 1933 року, керівникові масового терору проти української інтеліґенції, нарешті — прямому вбивникові М. Скрипника — П. Постишеву недавно в Харкові поставлено пам’ятник. М. Скрипникові, що вся його поре-волюційна діяльність органічно пов’язана з Україною, а зокрема з Харковом — про пам’ятник ніхто не сміє думати.
Потрете, 6 березня 1971 року минуло 20 років від дня смерти Володимира Винниченка, а 27 липня минає 91 річниця його народження. Еміґрація для Винниченка була тяжким випробуванням. Він не мислив себе поза українським народом. Про це читачі дещо довідаються навіть з кінцевих абзаців цих нотаток. Сповнена трагізму гірко-іронічна назва його нотаток «Думки про себе на тім світі» іронією долі, через двадцять років після смерти письменника, звучить тепер глибоко актуально і хвилююче.
Хай же ці нотатки, ці тепер уже з того світу думки письменника про трагічну долю його сучасників будуть скромним відзначенням, з одного боку, сумної дати 38-річчя від дня самогубства М. Хвильового та М. Скрипника, а з другого — двадцятиріччя від дня смерти самого {В. Винниченка.
Villennes s. Seine, 23 — III — 33
Оце єдине, що мені лишилося: думати про себе. Не думати не можу, але хочеться запитати себе: для чого записувати. Думати можна, скільки хоч, але навіщо записувати?
Навіщо? Та хоч би на те, щоб колись перечитати й посміятися, — гірко, чи весело, чи з жалем до себе. От як, наприклад, посміхався, коли перечитував запис про те, як я думав про поворот на Україну, як я вагався: їхати чи не їхати, як я зважував і те, і се і як комічно виглядає тепер уся ця серйозність навіть драматичність тодішніх моїх думок. З таких записок людина краще вчиться законові відносности. Отже, скажемо, педагогіка, як мотив до записування своїх думок, самовиховання і експериментальний засіб вивчення законів релятивности.
Ну, а поза тим і діяти хочеться. А як моя дія в цих умовах є тільки думки про себе, тоді й виходить, що я ніби дію.
Зрештою, коли в цих думках попадеться щось путнє, гідне для вжитку і користі інших, то їх колись і видати можна буде.
Одне слово, я маю дозвіл на запис думок. І це вже не мало. Є люди, які й цьому позаздрили б і за такий дозвіл, за можливість записувати без страху свої думки дали б багато.
*
5 — VI — 33
Вичитав з галицької радянофільської газетки «Гарт» про самогубство М. Хвильового. Сталося воно через ... «розмагнічення енерґії», як повідомляє «Гарт», а було Хвильовому тільки 41 рік! Та більше ніяких причин газетка не наводить і ніяких деталів не подає. Чи залишив Хв(ильовий) якогось передсмертного листа, а коли залишив, то що саме в ньому писав? Нічого про це в «Гарті» немає. Газетка тільки вилаяла Миколу Хвильового, повчально похитала головою та й годі.
Мені думається, що коли Хвильовий залишив передсмертного листа, то в ньому він не «розмагнічення своєї енергії» подав за причину смерти, а щось інше. І чогось мені думається, що це інше є не що інше, як те, про що йому весь час хотілося кричати. Він не вмів крикнути, як слід, бідолаха. Він навіть помилявся в своєму крику, але це все ж таки був крик, а не «розмагнічення енерґії». Він тільки добре і без помилки бачив і відчував, що треба тікати від Москви .. . культурно. Він гадав, що тікати треба до Европи. Він прекрасно знав, що та Европа була буржуазна і водночас (мені здається) він був добрим комуністом. Отже, коли він уважав за потрібне тікати від комуністичної Москви до буржуазної Европи, то це значить, що він хотів тікати, як то кажеться, хоч чортові в зуби, аби подалі від Москви. «Культурно», «культурно», от що важливе. Себто, читай, і національнoJ Хвильового, розуміється, страшенно вилаяли, заплямували, зганьбили і ту пляму весь час підновляли й підсвіжували черговими лайками. Микитенки,1 2 що ніколи не будуть хворіти на «розмагнічення енерґії», які ніколи не кликатимуть
1	В. Винниченко має на увазі таке твердження М. Хвильового з його циклу памфлетів «Апологети писаризму» (1926): «Отже, оскільки наша література стає нарешті на свій власний шлях розвитку, остільки перед нами стоїть таке питання: на яку із світових літератур вона мусить взяти курс?
У всякому разі не на російську. Це рішуче і без всяких застережень. Не треба плутати нашого політичного союзу з літературою. Від російської літератури, від її стилів українська поезія мусить якомога швидше тікати. Поляки ніколи не дали б Міцкє-віча, коли б вони не покинули орієнтуватися на московське мистецтво. Оправа в тому, що російська література тяжить над нами в віках, як господар становища, який привчав нашу психіку до рабського наслідування. Отже, вигодовувати на ній наше молоде мистецтво — це значить затримати його розвиток. Ідеї пролетарія-ту нам і без московського мистецтва' відомі, навпаки — ці ідеї ми, як представники молодої нації, скоріш виллємо у відповідні образи. Наша орієнтація — на західньоевропейське мистецтво, на його стиль, на його прийоми».
2	Мова йде про Івана Микитенка, другорядного прозаїка і драматурга, генерального секретаря ВУСПП (Всеукраїнської спілки пролетарських письменників) та про відомого її ідеолога. Вславився своїм сервілізмом, прислужництвом перед тодішньою «генеральною лінією партії» та безоглядною боротьбою проти ідей Хвильового та його однодумців. Ця далеко не почесна роля не врятувала його. У фіналі сталінського терору 1931 року віїн був заарештований і знищений. Тепер цілковито реабілітований.
10
«геть од Москви», ті багато зробили, щоб загнати бідного втікача в смерть. Вони вже постаралися показати на кожному кроці, який поганий хлопчик М. Хвильовий і які вони хороші слухняні дітки.
Боже, яка це старенька казочка на Україні. Казочка про добру тіточку Москву та слухняних і неслухняних українських діток... Вона почалася від Богдана Хмельницького і переходить через усю майже 300-річну історію «злуки». Хвильових тільки, на жаль, було дуже мало в ній. Коли б їх було більше, вони б не кінчали самогубством і Миктенкам не було б приводу лаяти їх за «малодушність» і «розмагніченість». Та й самих Микитенків не було б, бо здійснились би мрія Хвильових «геть подалі від Москви» чи монархічної, чи соціялістичної, чи комуністичної, а тільки геть, геть, подалі від неї!
Вся Україна не може піти, так він сам пішов. Це єдине, що він міг зробити. Недобре зробив? Ех, легко сказати «недобре». Легко Микитенкам, б'ючи себе в груди, «плямувати» й бити лежачих і зв'язаних. Я не лаю, а тільки на всю душу мені боляче, що гинуть Хвильові.
Ile du Levant, 12 — VII — 33 Одна з характерних рис стану смерти є та, що мертві не мають більше зносин з живими. Вони можуть- десь там, на тому світі, існувати собі (чи не існувати), можуть бути в раю, чи в пеклі, чи просто так в етерних просторах, це справа їхня та тих сил, що цим заправляють. Але до живих мертві не можуть торкатися. Це абсолютний закон. Спірити запевняють, що вони можуть зноситися і зносяться з померлими через спеціальних індивідів (медіюмів), що мертві все пам'ятають, розуміють, знають, бачать, чують. Перевірити цих медіюмів досі не вдавалося критично настроєним дослідува-чам. Але для мене це великої ваги не має, бо чи з медіюмами, чи без медіюмів моє становище щодо України майже тотожне зі станом мертвих. Я можу собі тут в Европі існувати чи не існувати, можу все пам'ятати, знати, розуміти, бачити й чути, але якнебудь торкатися до «живих», себто до сущих на Україні й у Союзі Рад. Республік, я не можу. Це для мене такий самий абсолютний закон, як для Шевченка, Коцюбинського, Володимира Мономаха, Хмельницького і мільярдів інших простіших чи недавно померлих людей. Можливо, що спіритам через медіюмів пощастило б побалакати з Шевченком, але це не значить, що Шевченко може, коли схоче, зноситися з живими. Отак само є й зі мною. Медіюмові Доро-шевіз з Донбасу пощастило перемогти всі перепони законів
з	В.. Винниченко має на увазі великий, нельояльний до радянської влади лист, підписаний якимось Дорошем із Донбасу, що прийшов на початку, здається, 1933 року на ім'я Винниченка у Францію. Лист і, мабуть, копія відповіді Вигніиченкової зберігаються в архіві письменника. Цей документ ще належно не вивчений.
digitized by ukrbiblioteka.org
и
сущого (а головне — ДПУ) й викликати мене з потойбічного світу на розмову. Я на поклик медіюма пішов і написав До-рошеві листа. Але що з того? Хіба я можу зноситись з «живими» по своїй волі? Хіба можу втручатись у їхнє життя, впливати на нього? Та я так само, як мертві, не можу навіть і звістки подати про себе. Я — цілком мертвий для тих, що живуть у СРСР. А вони для мене, як для Коцюбинського.
З цього перший висновок: для живих на землі нема великої ваги в тому, що померлі мають потойбічне життя. Коли вони його й мають, то для живих на землі це не має ніякого практичного життєвого інтересу.
Другий висновок: якщо стан смерти є подібний до мого теперішнього, то в ньому, властиво, нічого ні страшного, ні загадкового, ні хвилюючого нема. Стан, як усякий інший, підлеглий законам природи.
І дійсно, коли хоч у якійнебудь мірі потойбічне життя існує, то воно так само, як і посейбічне, найточніше, найне-ухильніше підлягає всім фізичним, хемічним, психічним та всім іншим відомим і не відомим нам законам буття. І коли після нас лишається якась енерґійка — природи психічної, чи телепатичної, чи ще якоїсь нам не знаної, то вона мусить жити і після смерти за законами психіки, телепатії чи ще чого.
Але це питання тут мене не цікавить. Я хочу тільки сам собі виразніше з’ясувати й уявити своє становище щодо України. Це становище, кажу, є найближче до становища мертвото. Що я в дійсності живіший може ва всі ДПУ всього Союзу і фізично і духово, що я все розумію, бачу й чую, що діється в Україні (в рамцях, розуміється, того, що може бути бачене простими смертними і не належними до ДПУ і Політ-бюра ВКП) — це ваги не має, бо й щиро класично-мертві теж, може, все чують і бачать. Важливе те, що я так само, як і вони, і розумію, і бачу, і пишу оце немов на тому світі. Дивлюсь собі з висот одвічного етеру на грішну, бідну, замучену Україну, бачу, що там діється, жахаюся, мучуся, лютую, навіть пекучим криком кричу іноді, але й мій жах, і лють, І сум, І крик — усе ЯК у сгі: беззвучне, непорушне, без ніякого впливу і відгомону там. Це, розуміється, розумний необхідний закон: бо що б то було на землі, коли б мертві мали дозвіл втручатися в життя живих, що б то за розгардіяш вчинився б на й так не ідеально впорядкованій землі. А як я належу до категорії мертвих, то, очевидно, й цьому законові мушу підлягати.
Отже, з’ясувавши собі свій стан і навіть назвавши його відповідною назвою, я повинен й надалі поводитися відповідно до нього. Принаймні в цих записках. Я їх назвав «Думками про себе» (себто — думки не вголос). Це — правильно, але мусить бути поправочка, чи краще сказати додаток: ... «людини на тому світі». Таким чином це будуть «Думки про себе на тім світі».
12
А звідси вже повинен бути такий висновок: ці думки мають бути об’єктивні, безсторонні, щирі, сміливі, одне слово — такі, які можуть бути в людини, що вже на тому світі й не має ніякого доступу на землю, а значить і ніяких при-страстів та почувань, які звичайно роблять думки необ’єктивними, пристрасними, нещирими, — ні страху для себе, ні бажань для себе, ні розрахунків щодо себе.
І правда, я знаю й розумію, що там десь «на землі» повинні про мене як не говорити, то дещо шепотіти або думати (ну, хоч тоді, коли читають мої книги) — знаю, що це шепотіння не завсігди й прихильне чи справедливе, знаю, що вголос іноді й лають мене і лають дурновато-несіпрсведливо (найбільш обурлива несправедливість є несправедливість дурна) — знаю це, с мені цілком це байдуже, до такої міри байдуже, що дІЙСНО' ненсче я вже нс тому світі. Але коли є ця байдужість «потойбічна», то значить, може бути й спокій, і об’єктивність, і щирість, і сміливість.
Отже хай тепер будуть:
«Думки про себе на тім світі».
І от найближча думкс про самогубство Скрипника. Ще так недавно думалось про самогубство Хвильового. Тепер доводиться це робити про нову втрату. І так само, як по смерті Хвильового, товариші їхні провожсють у могилу і його тіло докорами й лайками.
Чому тск? Чому докори в малодушності, чому лайки, а не вирази жалю, туги зс померлими товаришами, за загубленими для життя цінностями, за вибулими працівниками для «будівництва соціалізму»? Чому так? Ну, хсй люди виявили слабість духу, не витримали якоїсь ваги життя й відібрали собі життя. Невже ж за це треба лаяти своїх товаришів? Не пожаліти, не вдуматись, через що саме це сталось?
Отут оці недобрі товариші й виказують самих себе. Цими докорами й лайками вони викривають, де саме лежить причина самогубства тих «малодушних». Коли вони сердяться й лаються, то значить, вина в них самих за ці смерті, вина в тих умовах та обстановці життя, в яких довелося бути померлим. Річ, очевидно, не в малодушності, а в неможливості повестися інакше в тих умовах.
Так міркую собі я, людина на тім світі. Мої міркування не призначаються для агітації чи для створення якоїсь у когось опінії. Я самотній, як жук, такий самий померлий, як і Хвильовий та Скрипник, кого я маю агітувати?
Ні, мої міркування є дійсно потойбічні, позбавлені пристрасти й сторонности. В них головним чином діє холодна чиста логіка. (А якщо іноді болюче запече обурення чи заниє сум, то вони теж чисті від особистого інтересу, теж потойбічні).
Тск от ця логіка й каже: коли б ці самі Хвильовий і Скрипник одібрали собі життя десь ув іншій державі (розуміється, будучи членами комуністичної партії й нс прізвище не Хвильовий чи Скрипник, а якийсь Шмідт чи Дюбус), то,
нема ніякого сумніву, що їх ніхто з товаришів не лаяв би, не закидав би їм малодушно сти. Навпаки, оці самі теперішні суворі судді Їхні виявили б гарячий жаль, сум, тугу, біль. Не тільки не було б ніяких докорів, а-були б вислови гарячого гніву, обурення й ненависти до тих умов життя, до тої обстановки, до того суспільного ладу, що загнали Їх у домовину. А скільки б хвали було за мужність та довготерпіння. А скільки жаху перед тими стражданнями, які, наприклад, таку людину, як старий більшовик, що бачив тюрми, каторги, війни, повстання, барикади, голод, пошесті, який тридцять років боровся в рядах партії проти всякої гидоти та страхіть життя і ніколи не лякався, не впадав у слабодухість, — таку людину примусили злякатися, знесилили її, знівечили її волю й погнали в смерть. Що то, мовляв, за нестерпні страждання повинні були бути і що то за лад, який міг таке страхіття створити:!
Напевне так кляли б і кричали б оці самі судді про якихось іноземних Хвильового і Скрипника. І коли вони цього не роблять щодо українських, то це зрозуміло: з кого ж вони могли б жахатися, на кого обурюватися, кого ненавидіти? Ясно, що вони до такої об’єктивности ще не доросли, щоб самим собі в лице плювати.
Але все ж таки, яка могла бути причина самогубства? В мене немає ніяких даних і тільки є одне джерело пояснення всяких темних, неясних, загадкових явищ — це чиста логіка, холодне, спокійне, потойбічне міркування. Отже міркуймо потойбічно.
Насамперед, у тому самогубстві звертає на себе увагу той факт, що самогубець ніби не лишив по собі ніяких пояснень своєї смерти. Принаймні ніде в пресі не було оголошено ніяких його посмертних листів, заповітів і т. п., що, звичайно, лишається самогубцями. Думати, що Скрипник дійсно нічого по собі не лишив — чиста елементарна логіка ніяк цього не дозволяє. Людина, що тридцять років пробула в партії, що ЗО років жила в товаристві певних людей, що була пройнята спільними з ними цілями, ідеями, способами й засобами їхнього здійснювання, що була зв’язана з ними цілим циклом дій, скута з ними одною відповідальністю, людина, що стояла на найвищому гребені історичної хвилі, щоб ця людина зійшла самовільно в домовину, не сказавши й слова ні товаришам, ні суспільству, ні історії, — це річ неможлива, це — абсурд, це відкидається абсолютно, як гадка, що вода може горіти, так само, як нафта, бо і та і та — мокрі.4
4	Ці логічні орчнущення В. нинпичеинн в є^міґрації 'відповідають повністю правді. М. Скрипник залишив після самогубства великого листа, адресованого до Політбюра ЦК КП(б)У. В листі осудив новий курс національної політики і мотивував причину своєї смерти. Цей лист ніколи не був опублікований. Згадка про нього та кількарядкова цитата з цього листа появи-
14
Не може бути ні найкрихітнішого сумніву, що передсмертного листа, з поясненням свого останнього акту в житті, Скрипник залишив. Але його, кажу, ніде не оголошено. І от це дає право логіці зробити висновок, що в тому листі було таке пояснення, яке не подобається тим, хто має силу оголосити чи не оголосити заповіт померлої в СРСР людини.
Що ж таке могло бути в тому листі, що треба ховати від товаришів покійного, від суспільства, від історії?
Очевидно те, на чому розійшлися останнім часом Скрипник і оці його товариші. З офіціяльних висказів самих оцих товаришів відомо, що розходження в них були на ґрунті національної політики. За цю нацполітику Скрипника товариші його скинули з посади наркома освіти, себто головного реалі-затора, просувача цієї політики в масах, його за неї прилюдно лаяли, висміювали, глузували. Ми читали ці прилюдні глузування Постишева, посланця Москви, читали його загрози «погладити спину тов. Скрипникові», за якою, мовляв, ховалися класові вороги пролетаріяту («петлюрівці»). Все це відоме всім, і тут ні догадуватись, ні міркувати нема чого. Розходження цілком видне. У повідомленні і поясненні смерти Скрипника товариші його, центральні комітети ВКП і КП(б)У, кажуть, що причиною самогубства була малодушність Скрипника. Традиційна, трафаретна заяложена малодушність. А до того надзвичайно тупе й дурне повідомлення: у чому малодушність та? .Чого не витримав Скрипник? З чим не боровся? Від чого втік «малодушно»? Ніякої відповіді немає на такі й подібні до них питання. І з цього логіка далі робить висновок: Скрипник одібрав собі життя на ґрунті розходження в національній політиці.
Деякі звістки повідомляють, що ЦК партії мав судити Скрипника за це розходження або, як вони кажуть, за помилки Скрипника. Але він, мовляв, злякався суду, втік у небуття.
Це не сходиться з законами логіки. Про суд майбутній не могло бути мови, бо суд уже, очевидно, стався. Коли По-стишев прилюДно лає, висміює, глузує, грозиться ще дужче «погладити спину», то це вже кара, це вже виконання вироку суду, який уже відбувся десь за лаштунками, з участю чи без участи «підсудного» — нам покищо не відомо. Отже, коли ЦК говорив про майбутній суд, якого немов би злякався Скрипник, то це свідома, умисна неправда. Ще інші звістки доносять, що Скрипникові було запропоновано покаятись у помилках своїх, стати навколішки перед партією (читай: перед русскими великодержавниками, піддержаними Сталіном), Скрипник, мовляв, ставати навколішки, каятиль, плювати самому собі в лице й прохати прощення не схотів. Так само не
схотів він, мовляв, іти на заслання, на Соловки чи в якусь Тобольську губ(ернію) і через те пішов у смерть.

лася була в пресі відразу після смерти М. Скрипника. Також у літературному та політичному світі тодішнього Харкова ходили про цього листа чутки і перекази.

Тут у цій звістці вже є більше логічного й реального. Ставання на .коліна й самоплювання це річ побутова в СРСР, це річ, у якій, крім Бога, всі смертні грішні. «Один Бог без гріха», говорить старе прислів’я, а нове есесерівське може сказати: «один Сталін без гріха», себто без самокаяття, самокритики й самооіпльовування. Тільки він один ще ні разу, ні в чому, ні в якій помилці не каявся, не ставав прилюдно навколішки й не бив лобом у блювотину свого самозагижу-вання. А то, мабуть, нема ні одного хоч трохи видатного пар-тійця, який би так чи сяк не був би цим грішний. Отже нічогісінько ні суперечного, ні неможливого, ні навіть сумнівного в такій чутці нема. Навпаки, чиста логіка мусить визнати її за необхідну правду. Коли б такої чутки, як пояснення, не було, то логіка її все одно висунула б. Нема ніякого сумніву, що Скрипника ставили навколішки і чекали від нього того, що так притаманне в-сім. Може, він був один із небагатьох, що досі уникли цієї форми служіння соціялізмові, й йому заздрили Постишеви, і йому з гостренькою сласністю готові були «погладити спину» й нахилити його голову до блювотини, — хто знає? У кожному разі напевне для «них» не було нічого надзвичайного, екстраординарного в тому, що ще один стане навколішки й повзтиме до трону «вождя» за прощенням. І напевно було б надзвичайно дивно, що цього не сталося, що замість цього людина воліла померти. Правда, багато було таких, що не хотіли визнавати своїх «помилок», ставати навколішки і за це йшли на Соловки, на Сибір і навіть на розстріл. Але щоб людина сама своєю волею вибрала й заподіяла собі смерть, не хотячи ставати навколішки, цього їм не часто доводилося бачити, і цим вони напевно були вражені. Та й обурені, мабуть? Очевидно, бо в яке становище поставив їх Скрипник? Хто ж знав, що він може втнути таку штуку, що таким способом розв’яже конфлікт? Якби вони це знали, воші б, може, трошки інакше поводились, підготувались би до такого вчинку, не зупиняли б його, а підготувались би, — приготували б певні документи, що цілком виправдували б їх і обвинувачували б Скрипника і таке інше. Тепер же вони опинились в такому стані, що навіть розумного, пристойного пояснення смерти загнаного ними в домовину старого вірного товариша на смерть не мають. Вони тільки можуть слиняво розгублено плямкати щось про малодушність.
Але логіка йде трохи далі чутки. Логіка каже, що не міг Скрипник одібрати собі життя, стрибнути в смерть тільки того, щоб не ставати навколішки. Крім смерти в нього був іще інший шлях: заслання a la Раковський, висилка а la Троцький, навіть, скажімо, тюрма чи Соловки, як багато інших (старих і молодих) комуністів. Не він перший, не він останній, — міг і він постраждати, постояти за свою правду, за свою твердість, чесність, послідовність. І, розуміється, він
цей шлях виразно бачив (та ним очевидно його подякували, силкуючись поставити його навколішки). І, розуміється, не страх прикрощів, чи пониження, чи фізичних, чи матеріяль-них утисків, не це могло злякати людину, яка не злякалась смерти. Тут, очевидно, було інше. Звичайно, посмертні його листи все докладно пояснюють, і, можливо, дехто нс тому старому світі й знає, що там є в тих листах, Я тих пояснень не маю, але я не маю ніякого сумніву, що моя логіка вгадує ті пояснення. Вони ось які:
Скрипник одібрав собі життя, поперше : 1) для того, щоб звернути увагу можновледців-товсришів нс небезпеку для комунізму від того напряму нсцполітики, який вони забирають. 2) Щоб своєю смертю закричати проти брутальности, дурноляпствс, нахабства, лицемірства, непослідовности й керівництва «в новому курсі нацполітики». 3) Щоб своєю смертю дати гасло іншим товаришам, які хочуть бути чесними, щирими, послідовними комуністами, щоб довести їм, що його політика не була помилкова, не була в інтересах йото амбіції, чи вигод, чи якихось інших особистих або національних намірів. Бо який аргумент може бути пеірекональніше смерти? Заслання, чи висилка, чи тюрма, чи навіть розстріл — все це не те, все це тхне якоюсь виною, помилкою, неправильністю Скрипника і карою зс це (хоч би він сні сном, ні духом, ні на крихту не був винен). Він повинен був би ждати слушного часу (може, десятки років), щоб довести, що тої вини за ним не було, що кару йому було накинено за помилку інших. Розуміється, він цього не міг допустити, коли він дійсно гаряче, непохитно, всією істотою вірив у правильність своєї дії, а особливо в потрібність, корисність, спасен-ність йото дії для комуністичної справи, коли він бачив загрозливу шкідливість тої політики, яку провадили можновладці. Він інакше і не міг зробити, коли тск вірив. Він мусів вибрати такий спосіб переконування, такий засіб доказу й пропаганди, який би звернув нс себе увагу, який відібрав би противникам можливість дискредитування йото якимись особистими інтересами Скрипника, якимись іншими, крім інтересів комунізму, інтересами. І такий спосіб був єдиний в його обставинах: самогубство, самогубство як зойк, як пересторога, як демонстрація, як льозунг, як заповіт.
Не знаю, чи можновладці ще здібні почути цей зойк, відчути пересторогу, чи не задубіли в склерозі бюрократизму й ссмовлади потрібні для цього їхні органи? Це покаже майбутня національне політика Політбюрс ВКП нс Україні. Покищо в закордонній пресі нема відгомону цієї політики. Можливо, що склерозе уже задалеко пішла і бідним людям уже нема чим відчувати навіть зойків смерти. Tant pis pour eux!5
Але що ця смерть, як демонстрація, як гасло, як заповіт, як ціла програма, не лишиться не відчутою українцями (на-
5	Тим гірше для них.

віть із ВКП чи КП(б)У), то тут не може бути двох гадок. Українці не пояснять цю смерть малодушністю, за це можна ручитися. Звичайно, кожна суспільна течія буде на своє колесо тягти всю енергію цього подвигу, але, треба думати, Скрипник не залишив цю смерть без надання належного і бажаного йому напрямку цієї енергії. Не для того він вибрав такий тяжкий і трагічний спосіб доведення своєї правоти, щоб його соціальні противники могли її викривити на користь собі. Та про це, мабуть, я все ж таки колись дізнаюся. А покищо ... можу сказати Скрипникові: «Честь і слава тобі, друже, за чесність з собою, за твердість, за послідовність?»
25 — VII — 33. Курінь-робітня. He du Levant.
З кожною смертю сучасника, навіть особисто незнайомого, навіть клясово чи індивідуально неприязного, літня людина неначе сиротіє. Проте не буду казати взагалі, а тільки про себе: я немов би сиротію від зникнення з поверхні земного життя моїх сучасників, навіть ворожих мені. Коли помирає друг, товариш, однодумець, — чуття осиротілости є від того, що нема тої людини, поруч з якою боролося за спільні цілі, з якою переживалося зле й добре, оцінку якої хотілось би завсігди мати, як підпомогу і підтримку в дальшій роботі й боротьбі. Нема людини, з якою разом можна підрахувати наші здобутки й витрати.
Коли помирає людина з іншого табору, навіть ворожого, то деяке (звичайно інше) чуття осиротілости теж є, — нема кого бити, нема на кого націлятися, нема в кому персоніфікувати групове противенство. Нема тої людини, що на ній часто зупинялася думка, що через неї виникали певні почуття, якій часом хотілося «показати». Все це зникає, і почуваєш себе, як на знайомій вулиці, де раптом на знайомому повороті зник будинок, неприємний, брудний, понурий, але такий звичний, знайомий, «свій». Замість нього — дірка. Розуміється, на місці тої дірки виникне новий будинок — гарний, чистий, привітний, але він буде новий, не звичний, не зв’язаний з тобою особисто, ні добрий, ні злий.
От помирають і приятелі, і вороги, і невтральні сучасники, і я чую, що круг моєї конкретної фізико-психічної індивідуальности стає все більше і більше всяких «дірок». Можливо, що, проживши ще років двадцять чи тридцять за кордоном і вернувшись на Україну, я почуватиму себе дуже самотньо серед мільйонів людей. Моїх сучасників не буде вже, ні ворогів, ні приятелів. Навіть особисто знайомих чи зустріну я тоді? Дійсно, неначе з того світу вернуся.
Отут іще один мотив інтернаціоналізму. Коли вважати тільки Україну за рідну мені країну, а всі інші частини землі за «чужі», коли тільки українці можуть бути «своїми», а всі інші люди на землі «чужинцями», то, розуміється, сиротіти доведеться неодмінно. Але чи конче це так повинно бути? Знаю, скільки раз уже говорилося: всі люди — брати. Але як і в цьому, так і в іншому відчувається брак «нової
18	заповіді» в сучасному суспільстві, себто чесности а собою,
себто поєднанности слова а чуттям і дією. Слова «всяка людина на землі є брат» ще не дійшли в сучасної людини до чуття і тому ще не вилилися в дію. І в мене ще ні. Може трошки є початку, може, починає жити ця ідея, набирати живих соків і нервів почуття, але ще далеко-далеко до справжнього. Ще я занадто принятий тугою за Україною, ще занадто гостро чуються наші українські «недосконалості», наші недорозвиненості, наші небезпеки й можливості обірватися в прірву. От є чутка про «деукраїнізацію» України (після смерти Скрипника), і вже тривога дух забиває: ой, знову впаде в прірву денаціоналізації, знову мрії «хоч би народну шкілку», хоч би на метр видряпатися по стіні тої прірви.
Дуже можливо, що мені вже й не доведеться бути на тій Україні, що мене й до смерти моєї забудуть там, отже немов би тим більше є підстав і рації мені поставити на один рівень рідн^ости що Україну, що Францію, чи Італію, чи Мадагаскар, чи яку іншу людську частину одної рідної всім однаково Землі. «Всі люди — брати, всі країни — рідні»- А тим часом в інтуїції (не в «чистій» свідомій логіці) щось каже, що трошки якось тут не зовсім так. Так, коли б усе те, що потрібне Україні й за що билась моя думка й воля все життя, було вже здійснене, тоді, мабуть, ідея однакової рідности країн світу легше пройшла б до чуття. Тоді й сиротінии по Україні теж було б легше для мене тут, бо легше було б заступати померлих сучасників-українців сучасниками-чужин-цями, легше було б цих чужинців просто за чужинців не мати, не вважати й не відчувати.
Але поки там ще не здійснено рівности й ріднссти, не може бути їх і в мені. І сиротіти я мушу, — в деяких сенсах, — неодмінно.
