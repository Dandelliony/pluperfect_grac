Інтерв’ю з 0. Бойдуником
Членом Проводу Українських Націоналістів та Заступником Голови Української Національної Ради.
Запити редакції „Свободи” на конкретні і актуальні українські політичні теми ми хотіли б попередити, кількома особистими запитами. Нашим читачам та загалові американсько-українського громадянства було б інтересно довідатись дещо про Вас самих: Ваш вік, Вашу професію, Вашу кар’єру, та Ваше становище в українському визвольному рухові і в українському політичному житті?
Відповідь: Вправді я ще не збираюсь писати спогадів і подавати свою біографію зі „заслугами” і „карієрою”, все ж таки я не відмовляюсь відповісти на Ваші питання. Мені в грудні 1951 року минуло-56 років. Коли ж йдеться про мою „кар’єру”, або, краще кажучи, про мою участь і становище в українському визвольному рухові і політичному житті, то вони починаються 1918 роком, коли то, по розвалі австро-угорської монархії, та самодемобілізації її армії, я вступив до Української Галицької Армії, перейшовши в ній всі її світлі і трагічні етапи, включно з етапом „ЧУГА”, щоб, вкінці, в квітні 1920 року, перейти на сторону Армії Української Народньої Республіки, що в „союзі” з Польщею, йшла на Київ. В Армії Української Народної Республіки був я до самого кінця, тобто до листопада 1920 року. Дня 20 листопада 1920 року, вечером я перейшов Збруч і опинився в Підволочиськах. Щаслцвим, для мене особисто, збігом обставин, про які тут не буду згадувати, оминув я трагічну долю моїх товаришів по зброї, тобто польських концентраційних таборів, і під кінець листопада 1920 року пробрався щасливо до свого рідного дому. Перебуваючи вдома, вже дня 26 грудня 1920 року, вступив я до української підпільно-революційної організації, що згодом оформилась в УВО (Українська Військова Організація), занимаючи в ній „Повкол Муха” пост організаційного референта. В жовтні 1923 року я змушений був втікати за кордон і опинився в Чехословаччині, де студіював і закінчив Високу Торговельну Школу, в Празі, звідки й моя формально-освітня професія економіста. Кажу „формально-освітня професія” тому, що фактично і на ділі я займаюсь журналістикою. Студіюючи в Празі, я, рівночасно, брав участь в суспільно-політичному житті, чи то на форумі студентському, чи загально-українському, будучи деякий час Головою Української Академічної Громади в Празі, і Головою Української Національної Молоді в Празі, яка, за мого головування, по Першому Конгресі Українських Націоналістів в 1929 році, в якому я брав активну участь, стала складовою частиною Організації Українських Націоналістів (О.У.Н.). В ОУН, від самого початку занимав я різні провідні пости, чи то на еміграції, чи на Західніх Землях України, куди я, з наказу Голови Проводу Українських Націоналістів полк. Коновальця, повернув у вересні 1930 року. Пройшовши різні ієрархічні степені в УВО і ОУН, сьогодні я є членом Проводу Українських Націоналістів, а взявши активну участь в консолідаційній акції, яку в 1945 році заініціював Голова ПУН полк. Андрій Мельник, і в реорганізації Державного Центру У. H. Р., яка увінчалась успішним створенням Української Національної Ради, став я, з рамени ОУН, Заступником Голови УНРади і на тому посту перебуваю й тепер.
При тому мушу згадати, що в часі тієї політичної „кар’єри” я сидів кількома наворотами в польській в’язниці, а вкінці у німецькому концентраку.
У зв’язку з численними прихильними і неприхильними голосами про ОУН з боку своїх і чужих, наших читачів окремо могли б інтересувати відповіді на конкретні наступні питання, на які Ви, як член ПУН, могли б дати інформації, а саме:	
Запит: Які світоглядово-ідеологічні основи і політично-програмові настанови ОУН?
Відповідь: Це питання є незвичайно об’ємисте, щоб можна на нього вичерпно відповісти в інтерв’ю, чи навіть окремій статті. Але постараюсь, в міру спроможносте, коротко відповісти на основі програми ОУН і резолюцій затверджених, чи схвалених ІІІ-тім Великим Збором Українських Націоналістів в серпні 1947-му році, які сьогодні є обов’язуючі ОУН.
Для всяких ідеологічних і програмово-політичних настанов політичних організацій, чи навіть партій, є вихідні світоглядові заложення. Світоглядові заложення, це є той фундамент, це те підґрунтя на якому спірається і взноситься будова політичних організацій і партій з їхніми ідеологічними і політично програмовими настановами, а в поряд з тим, це є та бусоля, яка вказує і веде кожного реалізатора тих ідеологічних і політично-програмових настанов в їхньому практичному приміненні. Світогляд, це є питання не лише філософічне, але також соціологічне, що є дуже важливим, як в теоретичній, так і практичній постанові суспільного життя і його ладнання, тобто політиці. І тому кардинальну помилку роблять ті, що обмежують світогляд лише до філософічного питання, не доглянувши в ньому питання соціологічного, і говорять, а навіть пишуть, що для них і для їхньої практичної політики, неважне чи хтось визнає світогляд ідеалістичний, чи матеріалістичний. Це можна порівняти з ідеологічним і політично-програмовим гермофродитйймом, який, як знаємо, є безплідний, а в політиці спроваджує на безплідні манівці. Український націоналізм і націоналістичний Рух, а втому й ОУН, як речниця і реалізаторка того націоналізму, як у філософічному, так і соціологічному питаннях, так теоретичній, як і практичній постановці, виходить зі заложень ідеалістичного світогляду. Згідно з тим ідеалістичним світоглядом, в соціологічному питанні а воно головно нас тут інтересує, ОУН відкидає механічну, а визнає органічну теорію нації, що бере свій початок в родині, і через рід, племя і нарід завершується в нації, як найвищій людській спільноті. Ця найвища людська спільнота творить для себе свої, притаманні і духовости і структурі, форми її життя якою є держава, в якій господарем і сувереном є ця навіонально спільнота, і в якій всі громадяни користуються свободою совісти, слова і дії, в межах добра цілої національної спільноти і її форми держави.
На тих світоглядово-ідеологічних заложениях, побудована й ціла політична програма ОУН, в якій сказано:
4. Устрій Української Держави будуватиметься на засадах народовладности.
5. Джерелом усякого права і влади буде народ.
6. Солідарна співпраця і відповідальність усіх станів народу, об’єднаних у представницьких органах, буде основою влади в державі. Тільки спільними та узгідненими силами всієї національної спільноти забезпечиться народові свободу, мир, законність, працю, добробут і справедливість.
8. Законодатна влада Української Держави складається з обраних народом представників станово-професійного і політичного життя.
9. На чолі Української Держави стане обраний законодатною владою Голова Держави. Він поклиКатиме виконавчу владу, відповідальну перед ним та законодатною владою.
10. Політичне життя в Українській Державі розвиватиметься лінією перемоги тієї чи іншої національно-політичної ідеї, яка свобідно приведе до себе переважну більшість громадян держави”.
До цієї останньої точки слід додати резолюцію, схвалену тимже самим ІІІ-тім ВЗУН, яка звучить наступно: 1. „Намагання монополізації українського життя однією партією в нинішних обставинах протиприродні і заздалегідь засуджені на невдачу. Вони лише анархізують українське суспільство. 2. Здиференціованість українського суспільства — це явище нормальне, але вона не повинна переходити певний меж, щоб не атомізувати нйшого суспільства. Вона повинна знаходити свою розв’язку в національній солідарності, як головній прикметі всякого політично-дозрілого народу”.
А дальше в тійже самій програмі сказано:
„12. Закон суворо берегтиме свободи сумління, думки, слова, друку і політичної опозиції в межах обов’язального права”.
Насувається питання, як ОУН, визнаючи органічну теорії нації, ставиться до національних меншин? На це питання, програма ОУН дає таку відповідь:
„14. Всі громадяни Української Держави будуть рівні перед законом.
15. Особи чужого походження набувають українське громадянство під умовою льояльности до України”. Як бачите, становище, яке застосоване всіми держайами супроти чужинців і національних меншин.
Ще ближче і ясніше до ідеологічно-програмових питань і їхньої розв’язки, підійшла ідеологічна конференція ОУН в червні-липні 1948 року, що в своїх „Тезах”, Розділі VI-ому, сказала наступне: 1. Народовладний устрій, спертий на ідеї свободи людини й солідарности станів, є тією новою суспільною системою, в якій знайдуть своє продовження органічні процеси національного зростання, через ліквідацію соціяльних антагонізмів.
2). Народовладний устрій, що зростає в дусі українського націоналізму, містить у собі ті ідеї, які піднесено в епоху демократії...
3). Всі творчі соціяльно-устроєві досягнення демократизму український націоналізм розгортає далі...”
Запит: Яка роля ОУН в організаці українського протинімецького і протибольшевицького резистансу підчас другої світової війни?
Відповідь: На це питання кожний, хто ним цікавиться, найде вичерпну відповідь у недавно перевиданій брошурі п. н. „ОУН в другій світовій війні”. Тут я можу лише в скондензованій формі передати сказане в тій брошурі. Коли йдеться про протибольшевицький резистанс то він в другій світовій війні в нічому не МІНЯВСЯ, як він був ведений УВО і ОУН від самого початку їхнього заіснування і акції до другої світової війни, аж на те, що та акція в часі другої світової війни була посилена і примінено ті методи і засоди, яких вимагав кожночасний наступ московського большевизму проти українства, зокрема по занятті бальшевиками у вересні 1939 року Західніх Земель України.
Коли йдеться про питання протинімецького резистансу в другій світовій війні, то кожночасна політика Проводу Українських Націоналістів, який унапрямлює політику і акцію ОУН була зумовлена кожночасним наставлениям гітлерівської, і не лише гітлерівської, Німеччини, супроти України, чи українського народу, і його змагань за привернення суверенности Українській Державі. Для ПУН, ще під головуванням сл. п. полк. Е. Коновальця, який і покинув Німеччину, а відтак і під головуванням полк. А. Мельника, було відомим і ясним, ще далеко до другої світової війни, не лише з літератури, в центрі якою був „Майн Компф” Гітлера, але й з практичної політики гітлерівської Німеччини супроти Карпатської України в 1939 році, що в політиці гітлерівської Німеччини немає місця Україна, чи визвольні змагання українського народу за привернення суверенности Українській Державі, і що ця Німеччина не то що не буде сприяти тим змаганням, але буде їх поборювати. І тому ПУН, а в тому й ОУН, категорично відмовились від всякої політичної співпраці і походу гітлерівської Німеччини в другій світовій війні, байдуже проти кого. Коли в червні 1941. року гітлерівська Німеччина пішла походом проти Совєтського Союзу, тоді члени ОУН, так рядові, як і провідні, включно з деякими членами ПУН, з наказу ПУН, продиралися „на зелено”, чи конспіративно, через німецько-совєтський фронт, чи в слід за фронтом, щоб усвідомлювати український нарід у ворожих замірах гітлерівської Німеччини супроти України і українського народу, та його визвольних змагань.
ПУН не помилявся в оцінці німецької політики. Гітлерівська Німеччина, лише вступивши на українські землі виявила свою нищівну політику супроти українського народу і його визвольних змагань. В наслідок того ПУН і ОУН почали чинний спротив тій нищівній політиці гітлерівської Німеччини в Україні.
Вже дня 5 серпня 1941 року у Львові, ПУН, а в тому й ОУН, заключили умову з командантом т. зв. Поліської Січі, про спільний збройний спротив нищівній політиці гітлерівської Німеччини в Україні. Поліську Січ переіменовано згодом в Українську Повстанчу Армію, в склад якої ввійшли рядові "і провідні члени ОУН, яка веде збройну боротьбу по сьогоднішній день, хоч під зміненим командуванням. Вслід за тим, оскільки не помиляюсь, дня 20 листопада 1941 року в Києві, під керівництвом заступника Голови ПУН сл. п. Олега Ольжича-Кандиби, відбулась нарада провідного активу ОУН, в приявности членів ПУН ген. Капустянського і моїй, на якій вирішено, що для посилення збройної протинімецько-гі-тлерівської акції-боротьби, ПУН-ОУН. приступає і організує підпільно-революційну акцію проти нищівної гітлерівсько-німецької адміністрації і большевицьких агентур, які, в дечому, головно в нищенні українства, тісно співпрацювали. В той спосіб, вже осінню 1941 року почався могутній, суцільним фронтом, збройний і підпільно-революційний протинімецький резистанс, якого стрижнем стали ПУН-ОУН. В тому протині-мецькому резистансі ПУН-ОУН втратили сотні провідних і рядових членів, яких тут неможливо перечислити, на чолі з Оленою Телігою і членом ПУН заступником Голови ПУН Олегом Кандибою-Ольжичем.
Запит: Що можете сказати про існування і ролю ОУН у визольній боротьбі на Рідних Землях після другої світової війни та сьогодні?
Відповідь: На це питання можна відповісти дуже коротко і ця відповідь випливає з відповіді на попереднє питання. Від 1943 року, протинімецький резистанс, започаткований в 1941 році, який я щойно описав, розрісся до всена-ціонального резистансу, в якому взяли участь елементи зі всіх шарів української національної спільноти, на всіх, землях України, без уваги на політичне зрізничкування і церковно-релігійні віроісповідання. Але, хай мені буде вільно сказати, що все ж таки, стрижнем того резистансу, тепер вже протибольшевицького, є українські націоналісти, тобто ОУН і ОУНР. Деяка частина того резистансу, тобто упістів і підпільників-революціонерій, опинилася, з тих, чи інших причин, на еміграції. Але більшість залишилась на Рідних Землях і сьогодні продовжує протибольшевицький резистанс, про що загально відомо. При підході і оцінці того резистансу, треба мати на уазі збройно-боєвий резистанс УПА, в якому, як вже сказано, находяться різні елементи і відбувається під одним командуванням, та підпільно-революційний резистанс, який немає вже суцільного керівництва, лише, коли йдеться про організований резистанс, окремо веде його ОУН, а окремо ОУНР, яким, як одним так другим допомагають широкі шари українського громадянства. Цей поділ підпільно-революційного резистансу зумовлений також відмінною тактикою обидвох організацій, про що тут не будемо говорити. З тим резистансом на Рідних Землях, ПУН-ОУН вдержує постійні, хоч утяжливі, зв’язки.
Запит: Яке відношення Проводу Українських Націоналістів до інших націоналістичних груп?
Відповідь: Не знаю, що маєте на увазі, коли питаєте і вимінюєте „груп”? Мені, під сучасну пору, поза ОУН, відомо лише про одну націоналістичну групу, а саме, ОУНР, якщо вона не зійшла з ідеалістичних світоглядових заложень, бо, як я вже в одній з попередніх відповідей зазйачив, націоналізм і націоналістичність зумовлена є ідеалістичним світоглядом, зокрема в соціологічному розумнні, де, згідно з органічною теорією нації, витвбрюється духово-культурна однотність, що і є основним для нації. Але якби воно там не було, то ПУН, згідно з принятою ІІІ-тім ВЗУН-ом резолюцією, що мо-монополізація життя є протиприроднім, ставиться до всіх українських політичних угрупувань, а в тому й до націоналістичних, толерантно. Йдеться лише про те, щоб і ті інші групи це розуміли і відвзаємнювалися тією ж, чи такою ж толерантністю.
Запит: Яке відношення ПУН до УГВРади?
Відповідь: Якщо УГВРада дійсно існує на Рідних Землях, так як існує ЗПУГВРади на еміграції, то ПУН мусить цей факт враховувати і відноситися до неї, як одного, з революційних чинників діючого на Рідних Землях.
Запит: Яке відношення ПУН і ОУН до Україннського Державного Центру?
Відповідь: Думаю, що маєте на увазі реорганізований державний Центр УНР, з Українською Національною Радою на чолі. Якщо так, то про відношення ПУН і ОУН до того Державного Центру проречисто говорить фактщо ОУН, якої політику унапрямнює ПУН, має своїх представників у УНРаді, а також у її Виконкому Органі, одже ж відношення наскрізь позитивне. Зрештою поминаючи й цей факт, то позитивне відношення підтверджує ще й другий факт, а саме, що ПУН-ОУН ініціювали консолідацію, про що же була згадка, і брали актину участь реорганізації Держаного Центру і творенні УНРади, а тимсамим є її співтворцями. І позитивне відношення, не лише ПУН-ОУН, але всіх українців, до Державного Центру з УНРадою на чолі, мусить бути ще й тому, що то останній уряд Української Суверен. Держави, що його можна протиставити сьогоднішньому узурпаторському урядові в Києві, насадженому Моквою. Позитивне відношення до уряду У. H. Р. мусимо розглядати також з площини правопорядку, якого в нашому суспільному житті, деколи, так дошкульно бракує. І з кінці, коли ми вже визнаємо той Уряд, чи Державний Центр, то мусимо його визнавати як єдиний без решти, бо там, де визнається один на еміграції, а інший на Рідних Землях, там не визнається і немає жадного Центру, а в слід за тим з жадним центром ніхто не числиться. 
Запит: Яка Ваша думка про можливості повної консолідації українських політичних сил у вільному світі?
Відповідь: Я поставив би це питання дещо інакше, а саме, які є можливості повної консолідації українських самостійницьких сил на відтинку визвольних змагань. У відповіді на це питання, знайшлося б місце також для „українських політичних сил у вільному світі”. Бо ж в сучасному етапі наших взвольних змагань, як „увертюри”, чи підготовки до остаточного і вирішного бою, йдеться не лише про консолідацію „українських політичних сил у вільному світі”, але йдеться про консолідацію .і суцільний визвольний фронт всего самостійницького українства, всіх українців, байдуже де вони перебувають, чи поневолені на рідних Землях, чи у вільному світі, і чи вони є оформлені, як „політичні сили”.
Під сучасну пору таким українським політичним центром є Державний Центр УНР, з Українською Національною Радою на чолі. Вправді консолідація в тому центрі ще не завершена. Поза тим центром ще остали два політичні угруповання, а саме Організація Українських Націоналістів Революціонерів під проводом, п. Степана Бандери, і Союз Гетьманців Державників під проводом п. Данила Скоропадського. І тому треба всіх заходів доложити, щоб ті два угрупування вступили до Української Національної Ради, щоб можна тим шляхом завершити консолідацію українських політичних сил у вільному світі, а тимсамим створити один політичний, вище очеркнений Центр. І такі можливості завершення консолідації є.
Запит: Яка Ваша думка про можливості консолідації між поодинокими націоналістичними групами.
Відповідь: Консолідація між націоналістичними групами, тобто, конкретно кажучи, на сьогодні, між ОУН і ОУНР, є так само, а може й ще більше, необхідна, як консолідація на відтинку загально-політичному, реалізована в УНРаді.
Як я вже в горі згадав, на Рідних Землях існує протибольшевицький резистанс, в якому бере участь весь український нарід. Стрижнем того, резистансу є українські націоналісти обидвох угрупувань, тобто ОУН і ОУНР. Тому ПУН, а зокрема його Голова полк. Андрій Мельник, впродовж останніх десяти років намагається довести до порозуміння між ОУН і ОУНР, та консолідації, чи координації акції тих двох організацій на Рідних Землях, але, на жаль, як до тепер, безуспішно, і то не з вини ПУН, чи його Голови. Про ті заходи і неуспіхи є вже пребагата література і я над тим не буду тут зупинятися, Все ж таки ПУН і його голова
не тратять надії, що, скорше чи пізніше, до такого порозуміння дійде.
Запит: Як Ви оцінюєте теперішнє міжнародне положення?
Відповідь: Говорячи сьогодні щонебудь про міжнародне положення, та ще й оцінювати його, та ще й людині, яка находиться поза рядами тих, що те положення по кабінетах створюють, є дуже важко, і така оцінка була б більше ворожбою, чи пророкуванням, що як самі знаєте, є невдячною ролею. Всім відомо, що світ поділений є на два безкомпромісово ворогуючі між собою табори. Коли сьогодні є. ще хтоне-будь, що вірить, або лише припускає, що між тими таборами може колинебудь, з якихнебудь причин, чи оказій, прийти до компромісу і порозуміння, то таку людину можна лише жаліти за її безнадійну наївність. Така людина, якщо має впливи в політиці, може допровадити свою країну, скорше чи пізніше, до катастрофи. Російсько-большевицький комунізм це є ідея, яка немає, й не може мати стриму перед ніким і перед нічим, якщо вона має бути здійснена. А коли до того додати ще й російський імперіалізм, для якого прекрасно служить інтернаціональна ідея соціялкомунізму, то можемо собі прекрасно уявити і оцінити теперішнє міжнародне положення. Воно є напняте до точки вибуху. І це повинні усвідомити собі дипломати західнього світу і відповідно до того діяти і бути готовими! А в поряд з тим повинні бути готовими й українські відповідальні політики, бо це буде неповторна шанса для України!
Запит: Яке наставления представництв поневолених Совєтським Союзом народів у вільному світі до Злучених Держав Америки, та їх політики?
Відповідь: Представництва поневолених Советами народів у вільному світі є вдячні ЗДА, що, як й інші західні держави вільного світу, дали приют т. зв. „переміщеним особам”, і політичній еміграції тих .народів. Дальше, представництва тих поневолених народів, покладають велику надію на допомогу Злучених Держав, у визвольних змаганнях тих народів. Але, коли приглянутися міжнародній політиці ЗДА, за останні роки, то мається враження, що дипломати ЗДА ще не уявляють собі грози комуно-большевицької експанзії сполученої з традиційним російським імперіялізмом. Вправді в останніх місяцях і тижнях помітний зворот у деяких американських кругах в напрямі до усвідомлення собі тієї грози. Цей зворот виявляється в різних промовах і деклараціях, навіть американських політиків. Але, хотілося б, щоб й слід за тими промовами і деклараціями наступило реальне діло і то діло офіційних, відповідальних сьогодні за міжнародню політику? ЗДА, чинників. Ось на це чекають представництва поневолених Советами народів.
Запит: Що думаєте про акцію Керенського і тов.?
Відповідь: На мою думку Керенський і тов. спізнився о повних 35 років зі своєю акцією. Це ж той сам п. Александер Керенський, що в 1917 році прийшов на зміну царя Миколи Романова, і мав змогу переводити ці пляни, які він придумав собі тепер по 35-ти роках. Не виключене, є, що тоді ті пляни були б мали сенс і успіх. Одначе до того він тоді не додумався, а навпаки, його Временное Правітельство, відмовило українській делегації навіть автономії для України в межах Росії. Зрештою навіть якщо б повірити сьогодні п. Керенському, то Україна давно-давно відкинула всякі федерації, з ким небудь, а в тому й з Росією, перед її усамостійненням, коли вона могла б свобідно і суверенно рішати про свою долю, а тим самим і про федерацію, якщо того буде потрібно з якихсь там причин, які будуть відповідати інтересам українського народу і України в цілому. І це повинен собі усвідомити п. Керенський і тов. Тимнеменше ми не сміймо легковажити акції п. Керенського і маючи її на увазі, на кожному кроці і всіми, в рямках законів, засобами їй протиставитися, щоб не допустити до можливої диверсії.
Запит: Як оцінюєте очолюваний адміралом Кирком Американський Комітет для визволення Народів Росії?
Відповідь: Моя оцінка того Комітету не може бути інакшою як та, яку їй дав Виконний Орган Української Національної Ради, про яку Вам відомо вже з листа-меморіялу до п. адмірала Кирка і з української самостійницької преси, та з тієї акції, яку ведуть українські політичні чинники суцільним фронтом, що також відомо Вам з пресових звідомлень. Від себе можу лише додати, що для мене незрозумілим є, про які „народи Росії” йдеться, що їх Комітет п. адмірала Кирка збирається визволити? Таж Росія має лише один нарід, тобто російський, чи московський, якщо йдеться вже про точність. Інші народи, які колись належали до російської імперії, і про які тоді можна було, в політичному значенні, говорити, що то є „російські народи”, як ось: українці, білорусини, поляки, грузини, вірмени, і т. д., сьогодні, по революції в 1917. році, коли то російська імперія безповоротно розпалася, є своїми власними, зі своїми державами проголошеними тодіж, в часі тієїж революції, байдуже що сьогодні насильно, проти їхньої волі, сфедеровані є в советскому союзі, в склад якого входить також та держава російського, чи московського народу, або т. зв. РСФСР. Не припускаю навіть, щоб Комітет адмірала Кирка мав намір відревстав-ровувати колишню російську імперію, або продовжувати насильство московської РСФСР, над іншими народами, що сьогодні змагають до привернення суверенности своїм державам, і зірвання союзу, з РСФСР. Але назва Комітету „для Визволення. Народів Росії” та деякі практичні потягнення того Комітету, могли б вказувати на те, що є небезпека, що той Комітет змагає, іменно; до реставрації російської імперії, байдуже в якій формі, хочби й федеративній, яка вже сьогодні існує у формі Єовєтсько-го Союзу, та продовжування насильства над тими народами, яке існує сьогодні зі сторони РСФСР з її ВКП.
Тим, які творять такі Комітети, а в тому й п. адміралові Киркові, треба мати на увазі, одну кардинальну річ, а саме, що поневолені РСФС-Республікою народи з їхніми державами, що входять сьогодні в склад СССР, від трьох десятків років змагаються і кривавляться, та понесли мільйонові людські жертви, не лише за усунення режиму, але також, і то в першу чергу, за привернення суверенности їхнім державам, і зірвання союзу з московською державою, байдуже яка буде форма тієї держави, чи сьогоднішня РСФСР, чи Керенського, чи Романо-вих! І як довго Комітет адмірала Кирка, чи які небудь інші того рода Комітети, не усвідомлять собі тієї істини, і не будуть в тому напрямі практично^ діяти, так довго вони не знайдуть прихильности і співпраці народів поневолених сьогодні в СССР! Ось така є моя оцінка того Комітету.
Запит: Чи існують будь-які можливості створення одного солідарного визвольного фронту всіх поневолених Москвою народів?
Відповідь: Тому, що солідарний визвольний протибольшевицький фронт всіх поневолених Москвою народів, для перемоги над ворогом, є необхідністю, тим самим існують можливості його створення, бож що є необхідністю, мусить бути й можливістю, а тимбільше коли воно залежить від людської доброї волі. Позатим, що вже існують деякі протибольшевицькі осе-реки поневолених Москвою народів, як відомо, Виконний Орган Української Національної Ради, ще в 1951 році почав організувати черговий такий осередок, який, як мені відомо, успішно розвивається і маймо надію, що він розвинеться і завершиться, та найде спільну мову і можливосте співпраці з іншими дотеперішніми та-кимиж осередками, й тимсамим створений буде суцільний визвольний протибольшевицький фронт поневолених Москвою народів.
Запит: Який є Ваш погляд на закиди жидів в пресі, під адресою українців в протижидівських ексецах, чи навіть погромах?
Відповідь: Ваше питання є незвичайно делікатне і складне. Щоби на це питання об’єктивно відповісти, ми мусимо собі щиро і одверто сказати і усвідомити, що у всіх, а зокрема європейських, народів, були і є елементи, які, з тих чи тих причин, сяк чи так, ворожо наставлені проти жидів. Мїі тут не будемо зупинятися над фактами таких ексцесів, а навіть погромів. Не можна скривати того факту, що й в українському народі находилися, чи, може, ще й сьогодні находяться, так як у інших народів, такі, ворожо о жидів наставлені, елементи. Про причини такого- наставления тут також не будемо зупинятися, ані їх аналізувати. Але рішуче треба застерегтися проти того, що українці колинебудь, і дененебудь намірено організували протижидівські ексцеси, чи погроми, і мені про це невідомо. Навпаки, навіть тоді, коли щ тридцятих роках цього століття, впрост шаліли протижидівські ексцеси і погроми в гітлерівській Німеччині і ендецькій Польщі, ніхто інший лише Українські Націоналісти (ОУН), в 1937 році на сторінках своєї газети „Голоё”, що виходив у Львові, в статті п. н. „По похилій площі”, за повним моїм підписом, виступили проти тих протижидівських ексцесів, доказували їх безглуздя і неморальність, де м. інш. написано: „борімся з комуністами а не зі жидами, — борімся з комунізмом а не з жидів-ством”. Цю статтю, разом з тим закликом українських націоналістів, негайно передрукувала вся українська самостійницька преса, що виходила тоді у Львові, а також жидівська газета „Хвіля"”, яка також виходила у Львові, ставляючи це становище українських націоналістів, а за ними й українського народу, як зразок моральности і правопорядку у відношенні до жидів. І тому сьогоднішні закиди деяких жидів і жидівської преси, під адресою українців, чи українських націоналістів, жидівських ексцесів, чи навіть погромів, і аплікування тих закидів на ввесь український нарід, чи на всіх українських націоналістів, є грубо несправедливі, — і ті, що борлять такі закиди, мусять, в імя бажаного співжиття тих двох народів, своє становище змінити, чи зревідувати згідно з дійсним станом.
Запит: Що Ви думаєте, та як Ви оцінюєте виявлену П’ятим Конгресом консолідацію Американських Українців?
Відповідь: Треба об’єктивно ствердити, що заіснування й існування Українського Конгресового Комітету, є великим осягом українців в ЗДА, який треба берегти. Коли йдеться про відтинок політичний, а зокрема про визвольні змагання українського народу, про які я, як гість на вільній землі Вашингтона, можу говорити, не втручаючись у внутрішні справи на тій землі, то треба також ствердити, що УКК, та ще й в рямках на які дозволять йому американські закони, бо лише в тих рямках він може діяти, для тих змагань, зокрема на міжнародному форумі, зробив дуже багато, що ми з Европи з вдячністю подивляємо. Ходить лише про те, щоб УКК, у своїй цінній і успішній допомозі визвольним змаганням кермувався інтересами визвольних змагань українського народу за привернення суверенности Українській Державі, про які одиноко компетентний рішати Державний Центр УНР, з Українською Національною Радою на чолі, який тепер від нікого незалежний і нічим не зв’язаний, находиться в Европі на вигнанні.
Дотеперішня політика, чи, краще кажучи, постава УКК, до деяких українських внутрішніх питань, чи чинників, була незрозуміла, і вона, щиро кажучи, дещо ускладнювала внутрішні ладнання, чи навіть виступи на зовні суцільним фронтом. Все це ми брали на рахунок непоінформованосте кругів і самого УКК, про деякі справи, зокрема про резистанс і його форми на Рідних Землях. П’ятий Конгрес УКК, дає підставу припускати, що УКК наближується до дійсности в тих питаннях, і- маймо надію, що він остаточно наблизиться, і деякі резолюції наступного шостого Конгресу будуть ще виразніші, як п’ятого Конгресу.
Запит: Які Ваші пляни на час побуту в ЗДА?
Відповідь: Перш усього маю намір відвідати всіх моїх приятелів і знайомих, а рівночасно з тим, як член Проводу Українських Націоналістів, що є рівночасно заступником Голови УН-Ради, хотів би відвідати більші скупчення чи осередки українців, що цікавляться визвольними справами і стільки їм морально і матеріяльно допомагають, щоб їх поінформувати про сучасний стан тих визвольних змагань, так на Рідних Землях, як і на еміграції, а також, щоб вислухати й їх думок і міркувань відносно того стану і змагань.
Запит: Які Ваші побажання до американських українців?
Відповідь: Мої побажання до американських українців дуже скромні, а саме, щоб вони, виконували свої обов’язки супроти Америки, як її громадяни, і користаючи з прав того громадянина, не забували „чиї вони діти”, та „ким, за що закутий” їхній національно-матірній пень, який в судорогах змагається за своє визволення, і щоб вони тому свойому національно-матірному пневі допомогли в тих’ змаганнях, щоб він міг на СВОЇЙ..ЗЄМЛІ жити і розвиватися так свобідно, як американські українці живуть і розвиваються на. вільній землі Вашингтона!







