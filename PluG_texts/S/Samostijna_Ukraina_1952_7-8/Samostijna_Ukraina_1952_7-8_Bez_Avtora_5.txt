Більше чуйности!
...,,В траґічєскіх условіях нашей ґєоґрафіі, наша общерусская власть должна проявлять возможний максімум осторожности то — єсть Леніних і Сталіних, — а также Петлюр і Коновальцев вешать заблаговременно...” („Наша Страна”, № 15, Аргентина)
...„Українська революційна демократія це той погребник, що закопує в одну яму ідеологів комуністичного привиду й фашистівського трупа... Отже може туди потрапити й Марко Антонович і редакція „Самостійної України”.
„Вісник українських революційних демократів”, ч. 3-4.
Це є світогляд Москви. Москви червоної і чорної. Москви Грішєк Распутіних і Москви .Сталіних з мафіями п’ятих колон. Москви доби, шибениць, куль в потилицю і, як завершення — ям...
Ми не маємо підстави Москві невірити. Знаємо, що погрози солонєвічів є лише погрозами так довго, доки вони призначені лише на клацання зубами.
Ми знаємо, що Солонєвіч по походженню — білорус. Що Сталін — грузин. Торез — француз. Валюх — правдоподібно — українець. Але ми теж знаємо, що духова Москва — це не лише кровні москалі. Це так само й яничари.
О, Москва знає, куди треба наміряти свій ніж! Сім куль на вулиці Парижу в тіло Симона Петлюри — це був стріл в серце України. Пекельна машина на вулиці Роттердаму — не була привезена лише для того, щоби розшматувати тіло Євгена Коновальця. Москва мірилася в „потилицю” України.
Нас солонєчі не дивують. „Заплєчних дел мастера” — були й будуть неславною „славою” Москви. Але ми пригадуємо деякі факти, які є повчальними й які треба добре запам’ятати.
Руками Шварцбарда Москва вбиває Петлюру. Саме вбивство вона маскує вереском-і галасом про „помсту за погроми”. (Тоді ще Москва не застосовувала „фашистівських” наліпок). Не знаємо про що галасувалося б, як би Валах був дістався до рук голяндської поліції. Безперечнб, посилаючи Валаха „на роботу” Москва мала на випадок арешту злочинця приготовлену програму галасу.
Бо, стрілялося в носіїв Ідеї,-а не в фізичних людей.
Правда, Москва поцілила в тіло, але не в дух. Чи українство це вповні усвідомило, чи ні, але Москва це добре зрозуміла й бачимо, з того зробила відпоцідні висновки. Москва червона й Москва чорна. Обидві й обох — поплентачі. Чи „рожеві”, чи єдінонєдєлімчєскіє...
Цього теж не забуваймо, як не забуваймо, що генеральна лінія політики червоно-чорної Москви супроти України є суцільною і тотожною.
Щодо Валаха: якою є суть цього явища? Ходило про те, щоби вбити Є. Коновальця руками того, хто мусив був бути у якомусь зв’язку з ОУН, хоч би в ролі „зв’язкового з Краєм”. В цей спосіб можна було нав’язати особистий контакт з людиною, яку плановано вбити, крім того — посіяти зерно недовіря до зв’язкових, яких було більше і які не всі були розконспі-ровані, й, на випадок арешту, була змога зчинити галас, в якому Валах і Торези виконали б відповідальні ролі... А для цього всього в першу чергу треба було примазатися якось до чинників Українського Визвольного Руху. Оттого „примазування” легковажити не можна.
Нас не дивує „акція” московського „Східняка” по творенню „федералістів”. Москва рятує свою шкуру й доводиться їй, вже вербувати яничарів, ту „грязь Москви, Варшавське сміття”, яким не гидував Еріх Кох так само, як не гидують ними загиджені Абрамовичі. 
Але нас дивує і насторожує щось інше... Чим... пояснити, що дехто з українців, тих, які добровільно пішли па співпрацю з ОУН, або які навіть стали членами цієї Організації, — раптом стають активом партії, яка починає галасувати про „фашизм” ОУН, точнісенько в такий самий уїдливо-нахабний спосіб, як в свій час галасували Торези про „погромництво” УНР?... Чи вони, знаючи „краткій курс ВКП(б),
— припускали, що вже не потрібно познайомитися з програмою Організації Українських Націоналістів?... Тоді... зрозуміло, чому ОУН фашистівська. Але чи свідомі панове з Вісника, що „авторитетні” характеристики Політбюро, є авторитетними лише по той бік Залізної Заслони?
Чи у цих людей ті потягнення були чимсь подібним на: „жаский крик душі поета, крик випадково, в сили професійної звички, записаний”, як старається Б. Подоляк виправдувати одного з них, який випадково в свій час свою кобзу настроював на мотиви:
..І не буде того,
Хто б Тебе осудив за діла Твої, —
 Такого
Нема судії!
А якщо десь є — убий і його!...
Треба б ще додати, зогляду на зміну „курсу” творців „рев. демократії”: „убий, але разом з д-ром Антоновичем й редакцією „Самостійної України”, щоб яма не була меншою Вінницької”...
Не віримо ми в бажання шукати якоїсь української плятформи там, де люди вправляються в силу „професійних звичок” в достосованнях до напрямків „вітру”, й рівночасно, навчені гірким досвідом активної боротьби з окупантами
— ми насторожуємося з приводу підозрілих га-ласів. Ми знаємо, що на зміну кулям і пекельним машинам має бути застосована й отрута, для підірвання, як не знищення сил, з якими Москва не може не числитися взавтра.
Москва червона убиває і Петлюру і Коно-вальця. Москва чорносотенна нахваляється, що буде „вешать заблаговременно” Петлюр і Коновальців. Це — директива „центрів”. Виконавці директив — убивають по черзі, послідовно, убивають фізично й отруюють — духово.
Чим є „Східняк”, як не намаганням всадити клин в неподільний сцмбол українських Визвольних Змагань — Петлюру-Коновальця? Чим є цькування ОУН, до речі методами й аргументами московського „агітпропу”? Чим є маневрування груп, які „принципово” вшановують пам’ять лише С. Петлюри?... Правда, вони в своїх професіоналкрутійствах заявляють, що, мовлярв, Є. Коновалець є лідером лише ОУН, а С. Петлюра був Головою Директорії УНР. Слушно, та не зовсім. Ці панове придурюються незнанням української історії, й навмисне забувають, що крім УНіР існувала й ЗУНР, що крім С. Петлюри був і Є. Петрушевич, що в перших роках еміграції існувало два Еміграційних Центри (Уряди) — Тарнівський-УНРівський і Віденський-ЗУНРівський. й ці політики забувають, що в Україні 'від часів Центральної Ради до Чорторийського розв’язання Регулярної Армії УНР — існувала частина Армії УНР, створена українцями зі Західн. Українських Земель, очолювана Є. Коновальцем, яка під його проводом пройшла в складі Армії УНР увесь її тернистий шлях і яка була чи не єдиним реальним символом злуки Українських Земель, здійсненої злукою крови і жертв Українського Народу в цілому.
Відокремлювання С. Петлюри від Є. Коновальця і навпаки — є здійснюванням плfнів антиукраїнських і антисоборницьких сил. Не говоримо вже про те, що після припинення регулярної війни на терені України — Є. Коновалець разом з Комбатантами Української Армії започаткував нову сторінку історії визвольних змагань України, чи то подобається тим, які цей етап проспали, чи ні. Поскілько ці панове до цього етапу не причасні, цього етапу в балачках з ними й не хочемо наголошувати.
Прикрі ці рядки, але ще гірше мовчати там, де мовчати не можна. Віримо в те, що ті, які просто „загалопувалися” — схаменуться й переглянуть свій спосіб співжиття з українською еміграцією. Ті, які виконують „свою” роботу — її виконуватимуть, але з ними ми дискутуємо в інший спосіб.
А в цілому — більше чуйности! Забагато ми втратили святої крови Лицарів, щоби могли допускати хоч на найменший вилім в позиціях Українського Визвольного Фронту!




























