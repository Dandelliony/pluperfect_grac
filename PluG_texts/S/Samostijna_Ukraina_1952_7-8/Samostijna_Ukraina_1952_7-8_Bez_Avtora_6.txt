Кадри наших днів
„Революційна демократія”
„...C. Підгайний написав, що він, Антонович, проповідує „стареньку, всіми покинуту і нікому непотрібну фашистівську теорію солідаризму...”
...„Коротко, щоб ясно було для вченого Марка Антоновича, українська революційна демократія це той „погребних”, що закопає в одну
яму ідеологів комуністичного привиду- й фа-шистівського трупа... Отож може туди потрапити й Марко Антонович і редакція „Самостійної України”. (Вісник укр. рев. демократії, березень-квітень 1952 р.).
Авторитетно і недвозначно УРДП протиставляє себе українському національному солідаризмові. Солідаризуючися зі „Східняком” в своїй ненависти до українського націоналізму, УРДП йде далі: перефразовуючи большевиць-ку тезу про ролю комунізму, як гробокопателя капіталізму УРДП по-суті солідаризується з Косіором, який на ХІ-му З’їзді КП(б)У — твердив: „Треба відзначити, що за останні роки ми безперечно маємо помітний ріст українського націоналізму, і це цілком зрозуміло. Причина росту українського націоналізму — це, поперше, куркульство, яке почуває, що питання про його дальше існування, як кляси, поставлене руба — тому різними способами активізує свою діяльність. Ріст українського держапарату, ріст українських наукових установ, при слабкости наших кадрів спеціялістів, економістів, наукових робітників, при великій перевазі в усьому апараті і наукових установах української буржуазної інтелігенції — все це не може не викликати пожвавлення й активізації українського націоналізму”...
В свойому протиставленні українському національному солідаризмові „революційна демократія” ідеалізує московську окупацію України в суперреволюційний спосіб, твердячи устами С. Підгайного, що ...„може найбільшим досягненням підсовєтської України 1921-1941 рр. було те, що Малоросія була ідейно-політично розстріляна. Малоросія знищина там до коріня. її нищили, її висміювали, її зневажали і її щиро цуралися всі українці, незалежно від їх політичних позицій. Від петлюрівців До комуністів включно’’.
Не припускаємо, що С. Підгайний потрапив на Соловки за те, що всупереч політиці Москви намагався в Україні малоросіянство боронити. Зате припускаємо, що С; Підгайний сам не вірить тому, що його рука пише. Наявність Штеп, Богатирчукіп, Диких свідчить про корі-ні малоросіянства, дбайливо кимсь плекані. Й чим, як не модерним малоросіянством є твердження про те, що в умовах Московської диктатури в окупованій Україні можна було всім українцям чогось щиро цуратися, з позицій як Петлюрівських так і комуністичних? Невже С. Підгайний досі не розуміє, що цілі українських Державників і комуністів є протилежні й що всякі вибілювання комуністів коштом петлюрівців є злочином? й відколи революційна демократія увірувала нарешті в наявність бльоку в Україні сил, які стоять на протилежних політичних позиціях — петлюрівських й комуністичних, бльоку, який розстрілює малоросіян-ćtbo? Чи не розстрілювано часом українських націоналістів, про яких говорить Косіор — українське селянство, яке протиставилося колгоспній системі й українській інтелігенції, яка сприяла пожвавленню активізації українського націоналізму?...
Правда, віримо речникам революційної демократії, що у неї сверблять руки розстрілювати. Приклад „народних демократій” не може не мати наслідувачів. Віримо, що Підгайні не мають наміру бавитися в „концентраційні табори” для інакомислячих українців, — вони просто взоруються на гробокопательській практиці Москви, кладучи вже зараз в яму не лише М. Антоновича, але й цілу редакцію „Самостійної України”. Але чи не цього хоче й Москва разом зі своїми ріжноманітними „дикими”?...
Але того всього мало. В тому ж таки числі свого офіціозу УРДП спекулює й уступами з програми і устрою ОУН”, уступами, яких в Програмі й Устрою ОУН немає...
Виявляється, що маючи своїх представників в УНРаді поруч представників ОУН революційні демократи навіть не знають програми свого партнера.
Цитований Вісник наводить „уступи з Політичної програми і устрою ОУН”:
1. ...„Підставою внутрішнього ладу й суспільного життя держави буде Організація Українських Націоналістів, як ідейна і організуюча сила нації та чинник її виховання. ОУН охоплюватиме своєю чинністю всі вияви, ланки і форми духового і матеріального життя національного суспільства”.
2.„Існування політичних партій буде заборонене законом. Єдиною формою політичної організації населення буде ОУН”.
3.„Приватна продукція культурних дібр і їх поширення — будуть під контролею держави”.
4.„Встановлений«державою кодекс праці... встановлятиме рівень винагороди за працю”...
Натомість в Програмі Організації Українських Націоналістів читаємо:
Державний лад
4.Устрій Української Держави будуватиметеся на засадах народовладности.
5.Джерелом усякого права і влади буде народ.
6.Солідарна співпраця і відповідальність усіх станів народу, об’єднаних у представницьких, законодатних і виконавчих державних органах, буде основою влади в державі. Тільки спільними та узгідненими силами всієї національної спільноти забезпечиться народові свободу, мир, законність, працю, добробут і справедливість. 10. Політичне життя в Українській Державі розвиватиметься лінією перемоги тієї чи іншої національно-політичної ідеї, яка свобідно приверне до себе переважну більшість громадян держави.
12.Закон суворо берегтиме свободи сумління, думки, слова, друку і політичної опозиції в межах обов’язаного права.
13.Судівництво в Українській Державі буде незалежне.
Духово-культурне життя та його організація
3.Культурний процес, побудований на свободі творчости, має бути узгіднений із духовою природою українського народу, його традиціями та вимогами сучасности.
4.Мета виховання й освіти — це вирощення активного українського громадянина, здатного до творчої праці,, та прищеплення йому моральних засад здорового родинного й громадського життя.
10. Приватні освітні та виховні установи будуть допущені за окремим дозволом і' підлягатимуть державній контролі.
Організація та охорона праці і здоров’я та соціальне забезпечення.
1.Політична і соціальна побудова Української держави виходитиме з засади організації суспільства для праці, творчости і добробуту. Український націоналізм виключає .визиск праці-людини, стану, чи народу, що характеризує комуністично-большевицьку систему, та анти-соціяльні форми збагачення нетрудових елементів, властиві капіталістичній системі.
3.Встановлений законодатними органами Кодекс Праці регулюватиме умови праці в усіх галузях господарської продукції та іншої творчости, встановлюватиме рівень винагороди за працю, контролюватиме процеси виробництва і визначатиме здоровельні умови праці, а також нормуватиме відносини між працівниками і працедавцями, право і форми арбітражів, тощо.
4.Суспільні конфлікти поміж станами долагоджуватиме Найвищий Суд.
14.Держава заопікується всіма, що потерпіли в боротьбі за визволення України, чи були репресовані окупантами, як також і їхніми родинами.
Народне господарство
2.Солідаризм, як заперечення марксизму й капіталізму, кладе в свою основу солідарну співпрацю і співвідповідальність усіх соціяльно-творчих верств, що їх нормує держава, в загальних інтересах нації.
3.Беручи під увагу соціяльно-економічні о-собливості України, економічний устрій Української Держави буде побудований на основах співпраці державної, самоуправної, кооперативної та приватної власносте”.
Оце той солідаризм, якого українські націоналісти, як твердить Вісник рев.-демократів, — „разом з Марком Антоновичем” цупко тримаються. Не фальшований хит-рими малоросами, аматорами від гробокопательства.























