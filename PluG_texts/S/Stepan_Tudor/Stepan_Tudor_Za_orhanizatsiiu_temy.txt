
ЗА ОРГАНІЗАЦІЮ ТЕМИ
В тематиці нашої групи дасться провести деяка плано-ваність. Це не сперечається з вимогою т. зв. вільності творчої ініціативи письменника. Цієї вільності ми не розуміємо анархічно. «Творче натхнення» не приходить до письменника з захмарних далів, його задуми виростають зі соціальної дійсності, в якій перебуває, й, подібно як та дійсність, можуть бути організаційно охоплені.
Плановість у тематиці може різне мати спрямування. Вона може явитися в свідомому змаганні групи — охопити всі відрізки її соціальної дійсності. Тоді продукція групи, разом узята, складала б за якийсь час закруглений образ тієї дійсності.
Такий образ не мусить бути повний — фотографічно. Це було б понад сили найкращого колективу. Й це не потрібне. Він може бути повний в мистецькому смислі. Так, як чеховська пляшка на греблі дає повний образ літнього вечора.
Така повнота може лежати в плані нашої групи. Ми його не задоволим на 100%. Нехай з його буде виконана спершу дрібна частина. Проте свідоме його ставлення лежить у характері нашої групи, як колективу з панівним соціальним направленням.
Першим кроком тут було б усвідомлення собі різних груп тем ВІДПОВІДНО ДО різних ВІДТІНКІВ нашої/ДІЙСНОСТІ.
Другим — приділ цих тем між групою за нахилами, соціальним спорідненням і практичним знаттям письменника.
Третім — сама продукція.
Хочу накинути мережу для продумання й обговорення справи, дискусійної поки що по собі.
Отже, щодо першого.
Були б тут оці головні групи тем.
1.	Теми з життя промислового й загалом міського пролетаріату
В західноукраїнському письменстві це ділянка найбільш покривджена. Можна подумати, що з бориславського періоду Франка пролетаріат відпав у громадському житті Західної України. Направду то відпала тільки уважність до пролетаріату серед письменників разом з упадком суспільної грамотності між їми. Вона відсутня й тепер у таборі літературної реакції, як це видно з його невеликого десятилітнього доробку.
Щодо групи «Горна», то її суспільна спорідненість з пролетаріатом відбивалась між іншим і в тематиці її продукції. Проте перша нарада домагається посилення пролетарської тематики, і цю вимогу треба задоволити. Немає ніякого оправдання в тому, що пролетаріат не відіграє ще панівної ролі в суспільному житті Західної України. Щодо цього він становить невідлучну частину пролетаріату загалом і разом з ним йде на те, щоб ту роль здобути. І якщо мистецька уважність має бути розділювана між класами за їх соціальною важністю, то на дорозі нинішнього письменника стоять часті таблиці: Увага пролетаріатові. Було б наївно питати, чи вони обов’язкові для пролетарського письменника. Вони повинні бути написані його рукою.
Колись першу таку таблицю поставив Франко на нашому грунті. Він теж тоді показав, як з невеликого в масі пролетарського руху можна добути велике для мистецтва.
З того часу лежить на західноукраїнському письменстві довг перед пролетаріатом. Його треба сплатити. Це оплатиться самій літературі. Це зрізнородить її тематику, збагатить мистецькі типи, поширить обрії. Вони були в неї такі вузькі, й це стоїть у зв’язку з тим, що панівною була в нашому письменстві інша група тем, що до неї саме йдем. Це
2.	Теми з життя села й сільського пролетаріату
З трьох десятків західноукраїнських письменників, занесених в історію літератури до війни, три чверті писали 300
про село. Відношення це ще зросте, коли виключити з рахунку ліриків. І ще,— коли взяти на увагу самі твори письменників. Одно слово — багато-мужицька література. Й разом із тим важка обмеженість тематики, одностайність типів, убогість літературних жанрів. Нема повісті, поеми, драми. Живішу лінію розвитку має оповідання, завершене школою Стефаника. Проте й тут — розгляньте емоційне наставления речей: одна мужицька нужда, тупа, глухо-безвихідна нужда. Геть і до Стефаника. Можна би це зводити до нужденного села. Шкловський шукав би пояснення в наставленні самої літератури. «Була мода — так писати село».
Була. Велике п’ятиліття війни й революції ту моду зломило. Йти тепер на село в криноліні «тупої, безвиглядної нужди» — тупо й безвиглядно. Нужда є. Але є й велика, активна ненависть до нужди. Є вигляд з неї, проламаний великим червоним п’ятиліттям. Є заслухане ожидания. Село трагічно оновилось.
Оновилось у побуті (відношення: батьки й діти, подружжя, молодь; обряди, звичаї; церква й релігія), оновилось у соціальному наставленні (відношення до великої земельної посілості, до влади, законів, до промислового робітника й буржуя, до примазаних «батьків народу»).
І тут має слушність літературовідець-суспільник: з а оновленням села мусить прийти оновлення сільської тематики в літературі. Криноліну — хоч би й стефаниківського крою — прийдеться стягнути. Мода тепер — на шкуратянку.
Сюди йде близько третя група тем, а саме:
3.	Теми з життя пролетарського партійного активу
Вони так тісно зв’язані з тими, що можна б їх не відділяти як осібну групу. Мистецьке уявлення партробітни-ка йтиме все в парі з уявленням робітничої й селянської маси. Проте можна саме на йому зосередити мистецьке заінтересування. Можна це робити систематично й широко й тим самим сприяти постанню осібної партійної тематики. Створення цієї тематики на нашому грунті — це пекуча вимога дня. Вона теж самохіть виникає з завдань групи «Горна».
Тип партійного робітника мусить бути виведений з тіні й поставлений на очі пролетаря. Й то не тільки тому,
що він плідний предмет мистецького зацікавлення, й не тому, що будні його роботи пройняті скритим, відмовним героїзмом і романтикою посвяти. А перш усього тому, що в його постаті зібрані в кожний час основні й поточні завдання робітництва. Що він являється заразливо відданим оруддям тих завдань. Що. крізь серце тієї постаті проходять дороги визволення пролетаріату.
Тому мистецький вияв того типу пекуче актуальний для пролетаріату. Крім того, він вдячний для письменника. Подуманий у простих, невишуканих обставинах своєї праці, тип партробітника повний сюжетності, конфліктів, напруження. Розглянутий з нутра, від психіки, являє він собою поле впливів рівноликої дійсності, що в їх боротьбі проблискує часто обличчя нової людини. Партробітник жде свойого письменника.
Жде його й тип контрастовий, тип групи.
4.	Теми з життя західноукраїнського дрібноміщанства (інтелігенції)
їй теж не пощастило в зах|[ідно]укр[аїнській] літературі. Пролетаріат мав-таки свого Франка, інтелігенція не мала Гоголя. Якісь всемогучі сили спинили його прихід у добу довоєнну. Нема такої сили, щоб спинити його прихід у добу нашу. Мертві душі жаждуть свого битописця.
Рудницький бачить спрощення в «партійному» підході до явищ літератури. Очевидно, йде тут на спрощення сам критик, що любить комплікацію в критиці. Це ніби так: стоїть письменник у партії, має в руках мірку програми й нею вимірює дійсність для твору або твір для критики. Проте це не таке просте. Чи, може, просте, та з іншого боку. Треба поставити на ноги те, що Рудницький ставить униз головою. А саме: є ділянки дійсності, які — якщо їх сприйняти просто, об’єктивно — самохіть, захватно визначають характер відношення письменника до себе. Сприйняті так у творі, визначають вони собою характер твору. Такою саме — важкою в масі й важною в своїй суті — ділянкою нашої дійсності є пролетаріат. Ідіть до його просто, з відкритими, правдивими очима. Дайте живий, нефаль-шований вирізок з його життя в мистецькому слові — і дасте твір по суті революційний.
Так постав «Жерміналь»—перлина в пролетарській літературі,
 так постали «Ткачі», хоч ні Гауптман, ні Золя не творили за партійною програмою.
До речі, таку ж захватну визначаючу силу супроти письменника має друга ділянка нашої соціальної дійсності — правда: легка в масі й порожня в своїй суті, «маса» рідного, «національного» дрібноміщанства (інтелігенції). Вона жде свойого битописця. Нехай він приходить. Нехай іде до неї просто, з відкритими, правдивими очима. Нехай дає живі, нефальшовані вирізки з її життя в мистецькому слові. Силою факту писатиме сатиру.
Такі чотири групи тем, найближчі мистецькому заінте-ресуванню літсекції «Горна». Взяті кожна зокрема, переплетені одна з одною, поглиблені з погляду на загальні проблеми чи історичний зв’язок, становлять вони майже всю сітку тем, по якій може пробігати творча ініціатива письменника. В суті речі нема теж між їми ні одної, що не була б хоч легко торкнута дотеперішньою роботою нашого колективу. Річ у тому, щоб цю роботу обхопити як свідомо на ті чотирі вузли тем спрямовану й у поодиноких змаганнях скоординовану.
Це відповідало би змаганню групи — обняти збірно всі відтинки соціальної дійсності, в якій перебуває. Це теж відповідало би характерові групи як пролетарського, спаяного одними цілями літературного колективу.