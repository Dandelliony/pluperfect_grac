
ВІДПОВІДЬ ТОВАРИШАМ
(В порядку обговорення)
І. В статті «За організацію теми» я говорю про те, що фасоля буває лежуха, тичківка, королів цвіт.
Т. Яран у статті «За організацію підходу до теми» заперечує моє твердження, покликуючись на те, що фасолю мочать перед тим, як її варити.
Г оловна вимога кожної дискусії — це єдність предмета дискусії. Вона відома народові в метафоричній формулі про «образи-гарбузи». Т. Яранові вона невідома ні в класичній, ні в поточній, народній формулі.
В своїй статті я порушую можливість деякої плановості в тематиці нашої групи. Плановість полягала би на свідомому змаганні до охоплення всіх близьких відрізків соціальної дійсності, й у висліді продукція нашої групи давала би можливо повний образ тієї дійсності. Першим кроком у проведенні плановості було б усвідомлення собі різних груп тем, відповідних до відтинків соціальної дійсності, й цьому присвячена мною стаття «За організацію теми».
На неї відповідає т. Яран статтею «За організацію підходу до теми». В ній він ставляє тезу про те, що пролетар-ськість літературного твору залежить не від якості теми, а від класово свідомого підходу письменника до теми. В напрямку організації цього підходу повинні піти перші кроки літсекції «Горна».
Ця теза- правдива. Про неї не можна сперечатися. Але ніякого відношення до мойого твердження вона не має. Хочу сказати — вона ніяк йому не протиставиться, як це думає т. Яран. Оба твердження не лежать навіть у одній пло
щі матеріального призначення, як це видно з їх ближчого розглянення. Моя думка має характер дезидерату (побажання), її здійснення або нездійснення могло позначитися на соціальному впливові нашої групи, не порушуючи разом із тим ідеологічної осно-в и. Тоді як теза статті т. Ярана має принциповий характер, по суті вона прийнята в основу літературної роботи «Горна» від початку його існування, причому всяке схиблення проти неї відбилось би на ідеологічному характері «Горна» як літорга-нізації з класовим, пролетарським спрямуванням.
Через те оба твердження лежать у різних площах матеріального призначення, вони собі не суперечать, їх неможливо протиставити, між їми є досить місця для того, щоб, розмахнувшися дискусійно, сісти м’ягким на землю.
Більш уже до психології, як до речі дискусії, належить питання, як успів т. Яран звести оба твердження до заперечливого супроти себе відношення.
Одну з груп тем у мойому перечисленні в статті становлять теми з життя західноукраїнського дрібноміщанства (інтелігенції). В переході до неї я роблю такого змісту зав-вагу: нам закидають, що в своїй літературній роботі ми наломлюємо дійсність за вимогами партійної програми. Це непорозуміння. Нам цього робити не треба. Є ділянки дійсності, які самі собою наломлюють, визначують відношення письменника до себе, якщо він підходить до них об’єктивно, правдиво. Йдіть так до пролетаріату, й дасте твір по суті революційний,— йдіть так до нашого дрібноміщанства (інтелігенції), й силою факту дасте сатиру.
Заввага має характер епізодичний. Вона не зв’язана з цілістю статті й має тут роль напівстилістичної вставки. Це не значить, що я відказуюсь від неї, вона правдива. Це неважне. З завваги робить т. Яран висновок, що, на мою думку, сама тема визначає класовий характер твору. Висновок фальшивий. Дійсність, яка визначає відношення письменника до себ^,— це не тема. Якщо на цьому відношенні постане твір з революційними вартостями, це не значить, що характер твсру визначений темою. Т. Яран викривляє мою думку. На цьому він не спиняється. Це викривлення розсновує він на всю мою статтю, створивши собі в той спосіб сітку для дискусії. Сітка та досить прозора. Т. Яран заключає так:
«На погляд Тудора, сама тема визначає класовий характер твору. Продукція нашої групи повинна мати класове спрямування. Тудор пропонує організацію теми як засобу для цього спрямування. Тому пише статтю «За організацію теми». Але він помиляється в основному. Не тема, тільки класово свідомий підхід до теми визначає класовий характер твору. Тому належить перше за все організувати класовий підхід до теми. Так постає стаття т. Ярана «За організацію підходу до теми».
Вона зроблена назадгузь і тому відзначається натуральною для цього напрямку сліпотою на факти. Вона недобачила властивого, практично спрямованого характеру моєї статті. Перетасувала логічне відношення фактів і на цьому постала. Більш сторінки займає в ній виписка творів (і напрямків), у яких теми з «нефальшованого, правдивого життя пролетаріату», проте це твори класово буржуазні. Реймонт, Шоу, Уеллс, Каден-Бандровський. Це ті, що в їх «правдивий підхід до пролетаріату». Курам на сміх така правда, т. Яране. Вкінці бачить вона в моїй статті обмеження тематики пролетарського письменника супроти буржуазного. Т. Яран заключає так: на погляд Тудора, сама тема визначає класовий характер твору. З цього — вистане обмежитись до пролетарської тематики, щоб давати класово спрямовані, пролетарські твори. Так доходить Тудор до обмеження тематики пролетарського письменника супроти буржуазного.
В статті я називаю чотири групи тем, «найближчі мистецькому заінтересуванню літсекції «Горна». Це теми з життя: 1) промислового й загалом міського пролетаріату. 2) села й сільського пролетаріату, 3) пролетарського партійного активу, 4) західноукраїнського дрібноміщанства (інтелігенції). Додаю: «Взяті кожна зокрема, переплетені одна з одною, поглиблені з погляду на загальні проблеми чи історичний зв’язок, становлять вони майже всю сітку тем, по якій може пробігати творча ініціатива письменника».
Отже, обмеження немає. Сітку можна розширити, ніщо в статті не стоїть тому на перешкоді. Т. Яран поширює її попами, й коли не будуть якісь апокаліптичні попи, що не входять у групу дрібноміщанства, тоді й це буде поширення. Взагалі ж обмеження немає.
Але, за висновком т. Ярана, воно повинно бути. Тому т. Яран говорить, що воно є. Це часто трапляється тим,
що ходять назадгузь, від формули до факту, особливо коли формула фальшива.
II.	В статті «Ще про «партійне» в лівій літературі» я розглядаю зроблений нам закид ламання дійсності в літературі за партійною програмою. Закид поставлено з націоналістичного боку. На випадок його правдивості він «вдаряв би в саму життєздатність (лівої) літератури. Ба фальшивість у мистецтві вбиває не тільки твір окремий, а также групи творів, що складають собою мистецький напрям».
Річ тут, очевидно, не в «партійній програмі», а в марк-сівсько-діалектичному світогляді, якого ця програма є актуальним застосуванням.
Можна говорити про «ламання дійсності в лівій літературі за марксівсько-діалектичним світоглядом». Це так: є конкретна, повновидна, визначена я своїх атрибутах дійсність,— є марксівсько-діалектичний світогляд, така абстракція, в нічому до дійсності не подібна й у нічому їй не відповідна,— є письменники, визнавці того світогляду, які, беручи дійсність у своїх творах, бентежені неподібністю між нею й своїм світоглядом, наломлюють, нагинають, фальшують її відповідно до світогляду.
Таке говорив закид. Зі становища лівизни він — простий ідеалістичний виверт, що «хвостом відвертає правдиве відношення між людською свідомістю й буттям — дійсністю поза нею» (буття зумовлює свідомість). В йому скрите признання першенства думки перед свідомістю, признання можливого розриву між свідомістю й буттям, її незалежного від його існування.
Розглянутий з нутра, за поняттями, становить він логічну нісенітницю, яка виявляє себе остаточно в блудному колі.— Що таке світогляд? «Це —• як нам дійсність у загальному й подробицях являється, як її бачимо й розуміємо, як у ній речі й події одні до одних відносимо й за цими відношеннями пояснюємо. Світогляд — це повний образ всієї дійсності, це сама дійсність, яка вона в даному часі в відношенні до суб’єкта (людини) дається». Звідсіль: «ламання дійсності за світоглядом» розвивається в формулу «ламання дійсності за дійсністю, як вона в даному часі в відношенні до суб’єкта дається», а як дійсність інакше, як у відношені до суб’єкта (людини), не дається і як вміщається вона вся (дана) в світогляді людини,— звідсіль формула «ламання дійсності за дійсністю
», блудне коло, в якому кружляють ті, кому прикметне ходити вниз головою.
Зводячи до абсурду закид від правих, ставав я сам проти ламання (фальшування) дійсності в лівій літературі. Т. Шаян відповів на це статтею-закликом: «Л о м і м дійсність!».
Беручи під увагу зміст цієї статті, маємо в його віднесенні до моєї такі дві можливості:
або т. Шаян з а ламання дійсності в лівій літературі, тоді його становище є дійсно заперечливе до мого, але тоді воно ніякого відношення до написаної т. Шаяном статті не має,
або т. Шаян є проти ламання дійсності в лівій літературі, тоді його становище є згідне з моїм, але тоді написана ним стаття ніякого відношення до моєї статті не має.
Третя можливість: т. Шаян погоджується з моїм становищем, але відкидає мій спосіб аргументації,— виключається виразно поставленим закликом: «Ломім дійсність!».
Ця виразність говорила б за те, що до статті т. Шаяна належить віднести можливість першу. З однаковим правом можна би віднести до неї й другу, зміст статті проти цього не заперечить. З однаковим правом можна би віднести одну й другу й также обі відкинути. Це випливає з основної плутаності статті т. Шаяна, наслідку дискусійної його методи — методи фрагментарної хапанини, яка вихоплює з тексту розкидані уривки й, надаючи їм суперечного з цілістю значення, будує з них логічно статтю, обернену проти цілості.
Уривків таких три (четвертий притягнутий з декларації «Горна», й про його буде мова деінде). У першому з них висказує т. Шаян багато похвальних епітетів у напряму партії, авангарду й провідника робітничого класу. Епітети ці правдиві. Коли т. Шаян думає, що він через них зміняє правдиве відношення між партійністю й лівизною як напрямом, опертим на марксівсько-діалектичному світогляді, то він, очевидно, помиляється. Це відношення ніколи не було ідентичне ані історично, ані логічно, й це в мене виявлено словами: партія «тільки героїчний виконавець актуальної програми лівизни». В поняття партійності входить усе, що міститься в понятті лівизни (марксівсько-діалектичний світогляд, своєрідне розуміння явищ природи й суспільства, для якого прикметою [є] активне відношення
До світу, воля його революційної перебудови). Але в йому міститься щось більше, що становить його специфічну різницю супроти лівизни, а саме прикмета практичного застосування, «героїчного виконування» актуальної програми лівизни. Маючи ширший зміст у своїх прикметах, поняття партійності є вужче щодо обсягу супроти поняття лівизни, й тільки цю вужчість визначує слово «тільки», яке т. Шаян так міцно підкреслює, намагаючись виключити з «виконування актуальної програми лівизни» роль партії як авангарду свого класу, її провідника і вчителя, творця своєї актуальної партійної програми й др. Осяяний легкістю слова й двічі осяяний чудесною роллю відкривника в товариша таких блискучих прикмет, як «опортунізм», «хвостизм» чи «просто неписьменність», т. Шаян не завважує, що, виключаючи з виконування авангардність партії, її провід-ництво й учительство, він убиває саме виконування актуальної програми лівизни, бо в нічому, як у тих функціях, це «тільки виконування» не полягає *.
Потвердження всіх знаменитих ухилівських прикмет у Тудора знаходить т. Шаян в другому (третьому з черги) уривку, який він начинає цитатою про «лівизну». Підкресливши у ній слова: «Розуміння, для якого прикметне активне відношення до світу, воля його революційної перебудови», т. Ш[аян] говорить:
«Не забудьмо цього останнього речення, бо автор його дуже скоро забуде. «...Не свідомість людей зумовляє їхнє буття, а навпаки — їхнє буття зумовляє їхню свідомість».
Наведена Тудором цитата аж ніяк не суперечна із тим, що дуже часто підчеркують марксисти, що зумовлена буттям свідомість змінює з черги буття. Між буттям й свідомістю заходить процес взаємодії, і тому матеріалістична теорія не може обмежитись до вияснення світу, вона повинна його ще змінити.
З чого вносить т. Шаян, що я «забуваю це твердження?» З цього, що я приводжу в статті марксівську формулу про зумовлення буттям свідомості й не приводжу другої, про взаємодію між одним і другим? Це правда, цього я не роблю, мені це було не потрібне. Я виказував ідеалістичний виверт у закиді від правих, й для цього мені вистача-
* Відношу це й до статті т. Ярана п[ід] заголовком] «Дещо про «дійсність» і про «світогляд».
ла формула перша. Є ще тисяча інших марксівських тверджень, про які я в статті не говорю, й було би наївністю робити мені з цього закид.
Відношу це й до статті т. Ярана «Дещо про «дійсність» і про «світогляд». Крім закиду в відношенні цих формул є в нього ще друге місце, класичне в цьому випадку. «Т. Тудор говорить про дійсність іще більше. Він говорить про «безупинний», нічим не стриманий рух матерії у природі, про «безупинний», нічим не стриманий рух продук-ційних сил і відносин у суспільстві. Це правда, але теж не вся. Тут ізнову марксизм розбавлено механістичною водичкою. Дійсність — це не сукупність механічних рухів, себто рухів із чисто кількісними змінами в просторі. Дійсність — це взаємодія процесів, функцій, що розвиваються і переходять якісні зміни. Не підкреслюючи цього — теж спрощується справу.
Припустім, що в моїм «тисячному схрещенні матеріальних сил природи, яке створило органічне й розцвілося в чудному квіті людської думки» і в моїм «постійному ході вперед продукційних сил і відносин, який створює щораз вищі форми людської співпраці і співіснування» немає думки про взаємодію процесів, функцій, що розвиваються і переходять якісні зміни. Тоді, щоб «розбавити мої твердження механістичною водичкою», треба зробити так, що я говорю про рух як про «сукупність механічних рухів, себто рухів із чисто кількісними змінами в просторі». Тоді просто. Коли я говорю й разом із тим не підкреслюю, що є взаємодія процесів, що переходять якісні зміни, тоді я, очевидно, спрощую. «Що й належало доказати».
Проте в розвиненні цієї думки робить т. Шаян потяг-нення, яке прийдеться назвати інакше, як наївністю.
Виступаючи проти закиду ламання (фальшування) дійсності в лівій літературі за світоглядом, ставав я сам противником такого «ламання дійсності за світоглядом». Добре. Останній (взятий у лапки) термін відносить т. Шаян по повинності «змінити світ за матеріалістичною теорією», до «волі його революційної перебудови». Така повинність, така воля —це основна прикмета марксів-ського світогляду, це головне завдання класу пролетаріату й партії як його авангарду. Тим способом зробив т. Шаян справу «ламання дійсності за світоглядом» основною прикметою марксівського світогляду й головним завданням
пролетаріату й партії. Я виступав проти «ламання дійсності за світоглядом». Тим способом зробив мене т. Шаян противником марксівського світогляду й головних завдань пролетаріату й партії як його авангарду.
Є дві можливості в цьому положенні:
або т. Шаян уживає даний термін у мойому значенні, тоді він справу «ламання (фальшування) дійсності в лівій літературі» робить основною прикметою марксівського'світогляду й головним завданням класу пролетаріату й партії як його авангарду;
або т. Шаян уживає даного терміну в іншому, чим я, значенні, тоді вся його стаття побудована на підставленому мені терміні й тоді — в обличчі закидів, які робить мені- т. Шаян, і в обличчі емоційного тону його статті — я пропоную т. Шаянові самому знайти відповідну назву для його вчинку *.
Може теж т. Шаян доконати вибору між цими двома можливостями. Те, що він звертається в своїй статті проти мене, веліло би прийняти першу (з усіма її висновками). Те, що т. Шаян говорить про опортунізм, ревізіонізм, механістичну теорію стихійності, веліло би прийняти другу (з усіма її висновками). За неї промовляли б і інші признаки: фальшива конклюзія домагається фальшивої аргументації. Збудувавши закид на підставному терміні, повинен т. Шаян відповідно опрацювати уривки з моєї статті, щоб знайти в них аргументи для закиду. Це він і робить у відтинку першому й другому, які ми розглянули. Це. він робить і в третьому, який саме розглянемо.
В ньому знаходить т. Шаян досконале пояснення мойого виступу проти «ламання дійсності за світоглядом».
«Що таке «дійсність» у т. Тудора? Вона (дійсність) все і вся в його (марксиста) світогляді». — Слухай, марксисте! Дійсність все і вся існує в твоїм світогляді, в твоїй шановній голові. Ось найглибша мудрість світу. Існує світогляд, а в ньому все і вся дійсність, і тільки дурним матеріалістам здається, що існує що-небудь поза їхнім світоглядом і їхньою головою. Ясно, що, помішавши дійсність із світоглядом, т. Тудорові видається смішним ламання дійсності за світоглядом.
Це правда, що в мене сказано: «Вона (дійсність) все і
* Відношу це й до статті т. Ярана «Дещо про «дійсність» і про «світогляд».
вся в світогляді». Правда теж, що т. Шаян вставляє сюди слівце «існує» й тим доконує потягнення подібного до операції з терміном «ламання дійсності за світоглядом».
«Що таке світогляд? Це—як нам дійсність у загальному й подробицях являється, як її бачимо й розуміємо, як у ній речі й події одні до одних відносимо й за цими відношеннями пояснюємо. Світогляд — це повний образ всієї дійсності, це сама дійсність, як в даному часі в відношенні до суб’єкта (людини) дається».
«Світогляд — це повний образ всієї дійсності», й тому дійсність «все і вся в світогля-д і», як у свойому образі, і як вона в даному часі в відношенні до суб’єкта дається, це ясне *.
Приходить т. Шаян і вставляє слово «існує». Це так: є знімок з чийогось обличчя, й цей знімок — це повний образ усього обличчя, це саме обличчя, яке воно в даному часі в відношенні до апарату далося. Воно (обличчя)—завжди і все в знімку — й приходить т. Шаян зі словом «існує» й говорить, що обличчя завжди і все існує в знімку і т і л ь к и в знімку, й немає його поза ним. Т. Шаян усвідомить собі, яку болючу операцію треба провести із власником обличчя, щоб його скромна вставка стала правдива?
Нехай т. Шаян не робить цього з моєю дійсністю, що йому самому було би немиле.
Це останній з уривків, на якому побудовані закиди т. Шаяна. Його логічна (й позалогічна) вартість така ж, як і попередніх, як і всіх разом. Проте в статті т. Шаяна є багато міцних слів і ще більше самоііевності. Існує велика диспропорція між тою самопевністю й матеріалом, яким т. Шаян орудує, й тут можна би пуститися на гру міцними словами, але тим я вийшов би з обсягу внутрішньо-групової дискусії.
III.	Більшість із замітів проти статті «Ломім дійсність» і про «світогляд» відніс я теж до статті т. Ярана п(ід) заголовком] «Дещо про «дійсність» і про «світогляд». Можна було це зробити, бо стаття т. Ярана являється в значній частині розводненням головних точок статті Шаяна. Не хочу цим в’язати обі статті щодо їх походження, розводнения може постати й одного айтора незалежно від дру-того.
Поза тим — стаття т. Ярана досить трудна для дискусійного розгляду. Вона розвішана шматками на цитатах із Плеханова, і в ній силоміць треба стягати кінці з кінцями. Коли зібрати логічно те, що її відрізняє від статті Шаяна, отримаєм таке твердження:
Тудор висуває постулат згоди з життєвою дійсністю (постулат правдивості й вірності) як основний принцип літературного творення.
Цей постулат засуджує літературу на плентання у хвості за стихією фактів без ніякого впливу на них.
Тим часом література (як і всяка ідеологія) не тільки відбиває дійсність, але теж впливає діалектично на її діяння, отже, змінює її, ламає, нагинаючи її до наших бажань, даючи у сфері «мистецького видуму» вияв не тільки реальній фактичності, але й вияв можливостям, сублімованим у формі дійсності.
Це твердження виводить т. Яран з плехановської (теж марксівської) формули про взаємоділання між економікою як основою й ідеологією як її надбудовою. Постає паралель відношень:
1.	Дійсність : література.
2.	Економіка : ідеологія,
і в ній, в правдивості другого відношення, знаходить потвердження відношення перше.
Отже, не знаходить. Знайшло би, коли б та паралель була слушна, а саме — коли б тут дійсність рівнялась економіці (або була її частковим випадком), а відношення згідності між дійсністю й літературою рівнялось відношенню залежності між економікою й ідеологією (або було його частковим випадком). Так, очевидно не є. Д і й с н і с т ь із постулату згоди є щось більше за економіку, вона обіймає собою в істоті цілий другий ряд (економіка : ідеологія), себто економіку, ідеологію й взаємоділання між їми. Відношення згідності між дійсністю й літературою є відношенням постулативним, чимось «до виконання», й тим різниться від відношення залежності між економікою й ідеологією, яке має характер емпіричний, чогось «що є».
Паралель не слушна. Т. Яран турбує непотрібно Плеханова, виступаючи проти постулату згідності літератури
з дійсністю. Зокрема — непотрібно, коли він, цей постулат, протиставить основній соціальній функції літератури (її діалектичному впливові на дійсність). Чого домагається постулат згідності літератури з дійсністю? Про це сказано в т. Ярана: «Коли література має відтворювати дійсність, то мусить вона відображати всі зміни, які відбуваються в дійсності, отже, дійсність у її поступовім руху і розвитку, показувати теж тенденції її розвитку, отже, випереджати й передбачувати цей розвиток». Це правда, т. Яране, але ця правда звертається проти тебе. Т. Яран думає, що він говорить про соціальну функцію літератури, тоді як він говорить про постулат її згідності з дійсністю.
Це натуральне. Річ у тім, що соціальна функція літератури (її змога — впливати) нерозривно зв’язана з постулатом згідності з дійсністю (правдивості), що задоволення, цього постулату являється неминучим, невідхильним услів’ям здібності літератури до виконання своєї соціальної функції.
Чим сповняє література свою основну соціальну функцію?
Тим, що організує свідомість людини, виявляючи в мистецькій формі «прагнення й настрої даного суспільства, або — коли ми маємо справу з суспільством, поділеним на класи,— даного суспільного класу (згідність з ідеологією)», тим самим виявляючи основні тенденції у розвитку матеріальних сил даного суспільства, бо прагнення й настрої суспільства, завдання, які воно собі ставить, виникають тільки там, «де матеріальні умови їх розв’язання вже існують або принаймні перебувають у процесі свого творення» (згідність з економікою).
Так — буржуазна література, відбиваючи ідеологію свого класу (й консервативні елементи матеріальної дійсності), організує свідомість свого класу (й не тільки його) в напрямку збереження даних економічних відносин і опертої на них суспільно-політичної надбудови.
Так — пролетарська література, відбиваючи ідеологію свого класу (й тим самим прогресивні елементи матеріальної дійсності), організує свідомість свого класу (й не тільки його) в напрямку революційної перебудови. даних економічних
 відносин і опертої на них суспільно-політичної надбудови.
І так — згідність літератури з дійсністю й виконування літературою основної соціальної функції діалектичного впливу на дійсність являються двома сторонами одного й того самого процесу, процесу постання й існування літературного твору в даному суспільному середовищі.
Тому заперечення одної з тих сторін являється запереченням другої и разом з тим запереченням мистецької стійності твору.
Тому теж заперечення першої з них у відношенні до лівої літератури, себто закид ламання (фальшування) дійсності в цій літературі, вдаряв у дві істотні вартості: її соціальну функціональність і її мистецьку стійкість.
Тому теж, знецінюючи вартість постулату згідності літератури з дійсністю, т. Яран ставав на сторону закиду, оправдував його, потверджуючи його слушність у відношенні до пролетарської літератури.
В основі закиду лежав ідеалістичний виверт, який на голову ставив правдиве відношення між дійсністю й світоглядом. Через те авторів закиду назвав я головохо-д а м и.
Т. Яран виступив у обороні головоходів.
Він неслушно змінив первісний заголовок своєї статті. Вона так і називалась: «В обороні головоходів».