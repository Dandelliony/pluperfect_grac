ОЛЕКСІЙ МАКСИМОВИЧ ГОРЬКИЙ
Пам’ятаєте ту могутню течію, що спокійною, величною масою пливе, ледве вміщаючись у своїх берегах, — пам’ятаєте «Жизнь Клима Самгина»? Така правдива Волг? між струмками й річками літературної творчості... Нестримно несеться вперед, потужна вглиб і в ширину, змітаючи по дорозі всякі зупинки й перегородки. Не вірте зовнішньому гладкому спокоєві тієї маси. Оманність його відчуваєте цілою своєю істотою, коли, відбившись від берега, пуститесь вплав із рухом течії. Кожним своїм м’язом відчуваєте тоді, що спокій цей — це спокій непереможного живучо-мудрого руху вперед і що складається він із переливів мільйонів дрібних хвиль, розміряних на довжину хвилювання людського нерва. Є повно вирових ямок у тому русі, теж гладких і спокійних на погляд, а проте, коли попадаєте в них, схоплені крутіжною силою, летите стрімголов углиб і торкаєте обличчям дна життя... Якщо не захлинетесь у тому вирі і, вибулькнувши на плесо, попливете знову вниз, чуєте спокійну і віддалену радість його руху, немов хвилі тієї Волги були повітрям Ваших легенів, а верхівні її джерела — джерелами вашого власного життя.
Ввійшли ви тоді в найглибше зіткнення з мистецтвом: коли ваше конкретне життя сплітається з долею героїв «Жизни Клима Самгина», ніби було видумане творцем-письменником, а видумані герої «Жизни Клима Самгина» входять у реальність вашого життя, немов були живими з крові й кості сучасниками ваших днів.
- Ось кровне стоплення дійсності і мрії, життя й видумки — ця вогненна сочка мистецтва й творчості, що лоскітною
 радістю сповняє серце дитині й невмирущому серцю народу вистелює світлом, квітами і тернами іноді шлях у майбутнє.
* * *
Кажу «творчості» і затримуюся... Не любив Горький цього слова, як і слова «натхнення». «Молоді письменники, — говорить він, — явно недооцінюють значення знання. Вони занадто надіються на «натхнення», але мені здається, що «натхнення» вважають помилково побудником роботи, мабуть, воно з’являється вже в процесі праці як її наслідок, як почуття насолоди від неї. Не зовсім до речі і надто часто вживають молоді письменники голосного і також не дуже-то визначеного церковного слівця «творчість». Писання романів, п’єс і т. ін. — це дуже трудна, морочлива, дрібничкова робота, яку попереджає довге спостерігання життєвих явищ, нагромаджування фактів, вивчення мови...»
І в іншому місці: «Всім відомо, що людина часто, не-дивлячись на її емоційну талановитість, виявляє слабість свого технічного озброєння для культурної роботи.
Особливо часто і різко виступає та слабість у галузі літературної роботи, яку в нас прийнято називати туманним і глупуватим слівцем «творчість». Я думаю, що це слівце шкідливе, бо воно встановлює між письменником і читачем якусь нібито суттєву різницю: читач чудно-дивно працює, а письменник займається якоюсь особливою над-роботою, «творить». Іноді здається, що це слівце впливає гіпнотично і що є небезпека виділення письменників із всесоюзної армії будівників нового світу в осібну аристократичну групу «жерців», або, простіше кажучи, «попів мистецтва».
І ще, в іншому місці: «Перш за все дуже раджу почат-куючим поетам і прозаїкам викинути із свого словника аристократичне, церковне слівце «творчість» і замінити його простішим і докладнішим: праця... «Творчість» — це звучить дуже по-дитячому і смішно в країні, де робітничий клас не лише будує велетенські фабрики, але й абсолютно змінює обличчя своєї землі, довершуючи на селі щось подібного до геологічного перевороту взагалі, в умовах неймовірно важких невтомно проводить велетенську роботу світового значення...»
* * *
Горький учить людей мистецтва простої скромності перед обличчям поточної, буденної праці людських рук. Учить свідомої, захватної скромності перед обличчям поточної праці людських рук, уперше в історії так повно визволених революцією.
Чи є елементи приниження мистецтва в вимогах тієї скромності? Навпаки.
Нічого кращого, нічого зворушливішого Горький не знає, як людська праця, як розумний і доцільний рух людських долонь, що, вирісши на лоні природи, силами і всупереч їй, творять «другу природу».
Нічого вищого, величнішого, нічого більш потрясаючо-го й захоплюючого Горький не знає, як поточна буденна праця народу-велетня, що, визволений Жовтневою революцією, своїми долонями вчиняє геологічний переворот, змінює географію земної кулі.
Бути прекрасним елементом тієї гігантської праці — це хіба мало для мистецтва?
Бути чистою, технічно вдосконаленою, науково оправданою мрією народу-велетня, народу — будівника нового світу — це хіба мало для мистецтва?
Народ наш тілесно мріє здійсненими колгоспами, Маг-нітогорськами, Дніпробудами, мріє підкореними Арктикй-ми, плідноквітучими недавніми пустелями, мріє послуш-ним людській волі насінням рослин і тварин, мріє послуш-ними в майбутньому людській волі смертю й життям, — чи не мало для мистецтва бути мрією мрій того народу?
Горький учить нас, як бути тією мрією. Своєю творчістю, своїм життям і своєю смертю вчить нас Горький, як бути тією мрією.
Знаємо війни справедливі і несправедливі, знаємо ненависть гнилу, звірячу й оправдану, справедливу, святу.
Справедливої ненависті до ворога вчить нас смерть Г орького.
Питає Горький: «Чи маємо ми право ненавидіти тих здичавілих дегенератів — виродків людства, ту безвідповідальну шайку явних злочинців, що напевно попробують нацькувати свій «народ» на державу соціалізму?»
Горький вчить нас, що:
«Правдивий, щирий революціонер Радянських Соціалістичних Республік не може не носити в собі свідомої,
активної, героїчної ненависті до підлого свого ворога. Наше право ненависті до нього надто міцно обосноване і оправдане». Нехай не думає література, яка боїться ненависті, що вона може стати мрією народу-велетня, будівника нового світу!
Смерть Горького вчить нас справедливої ненависті, а життя його, повне полум’яної творчості, вчить найбільшої любові, яку може вмістити людське серце. Пристрасної, тілесної майже, любові до революції.
Говорить Горький: «Робітник, щиро закоханий у революцію, любить її не тільки розумом, але й цілою силою своїх емоцій, як любив би він жінку, не закриваючи очей на деякі важкі протилежні риси її характеру, суворість її вимагань і навіть — скажемо — її веснянкувате лице. Мені здається, що більшість наших письменників емоційного, скажу навіть, еротичного змагання запліднити революцію всією своєю силою не відчувають, відносяться до неї зим-нокровно, від розуму і перш за все звертають увагу саме на її веснянкувате лице, на суворість її вимог і на невигідні особисто для них риси її характеру».
Це їх, дрібнодушних міщан, у літературному колективі клеймить гарячим клеймом Горький, так, що подивишся— і доглянеш клеймо.
«Поруч із людьми, новонародженими революцією для того, щоби продовжувати, розширяти, поглиблювати вже зачате діло докорінної переміни світу, все ще живуть і смердять люди з психікою ненаситних споживачів, люди, що не встигли ще засвоїти і проковтнути даний їм шматок, а вже питають: «А ще? А завтра що буде?» Вони незвичайно швидко привикають до успіхів авіації, до чудес радію, до зросту електрифікації, до льотів у стратосферу і маніжаться: «Що там — стратосфера? От якби так на Марс!»
Це мрійники прискореного споживання, їх мрії пахнуть недобре, як усяка відрижка процесу травлення. Не їм творити мистецтво, що було б мрією народу — будівника нового світу.
В СРСР революційний геній Володимира Леніна поставив перед пролетаріатом найвищу мету, й сьогодні до практичного осягнення тої головокружної мети могутньо змагаються мільйони пролетарів Союзу, все замітніше побуджуючи революційні почуття пролетаріату всіх країн.
Нехай не думає література, що без пристрасної любові й відданості її найвищій меті вона може стати мрією наро-ду-велетня, творця нового обличчя землі».
Цілим своїм життям, сповненим полум’яною творчістю, вчить нас Горький тієї любові й відданості величній меті. Учить нас:
«Смисл життя — в службі революції, — іншого смислу не може бути в наші дні».