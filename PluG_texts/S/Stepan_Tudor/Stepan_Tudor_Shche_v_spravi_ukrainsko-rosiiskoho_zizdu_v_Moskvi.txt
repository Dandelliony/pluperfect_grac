
ЩЕ В СПРАВІ УКРАЇНСЬКО-РОСІЙСЬКОГО З’ЇЗДУ В МОСКВІ
(Або: Блазенські гримаси «нашого єдиного національного»)
Високоповажаний товаришу редакторе, не відмовте помістити на сторінках Вашого часопису цих декілька моїх помічень щодо відгуків західноукраїнської преси про «Український тиждень у Москві» 9—17.11 ц. р.
«Наш єдиний на українських землях національний щоденник» («Діло») присвятив цьому з’їздові в Москві розмірно найбільше уваги. Було це видовище трохи дивне й небуденне: багате літературне життя Радянської України звичайно для цього «єдиного національного» не існує. Відповідно до свого круговиду завважає він тільки болячки, які іноді викидає зі себе молодий організм радянської літератури. Про них довідується він з радянської таки преси. Там ці болячки виявляють на світло, щоб їх радикально вилічувати. А «наш єдиний національний» набиває ним свій тощий жолудок — за звичаєм оводів, яких здалека притягають непотрібні відпадки живого тіла.
В випадку з’їзду цього не могло статися: з’їзд був виявом здоров’я, не хвороби. Болячок, якими можна було його прикрити, не було. А й так пройти мимо його не було зручно. Тоді треба пошукати якогось виходу. Вихід усе знайдеться. Є, напр., один: вихід лікарів-шарлатанів: коли людина здорова, треба вмовити в неї хворобу. Яким способом це зробити? Спосіб «у нас» є: це метод «а ля Білий» — провірений, власного виробу.
Акцесорії? Акцесорії теж є: це ті блазенські гримаси якими прикрашуємо текст консультації. І вдається? Так,
іноді можна цим затуМаниТй, як не «хворого», то хоч ТИХ «здорових», що мається в своїм оточенні. Іноді це вдається, — правда, не все. Проте спробувати можна. Отже1:
«Культурне єднання чи асиміляція?»
На маргінесі (!) з’їзду російських і українських пролетарських письменників у Москві.
Дорогі браття!
«В першій половині лютого ц. р. відбувся в Москві, як це ми вже згадували, спільний з’їзд українських і російських пролетарських письменників. З’їзд цей мав за завдання зблизити до себе одних і других письменників, нала днатй культурні зв’язки між Україною і Російською Республікою та закріпити їх при допомозі видавництв: українських літературних творів у російських перекладах в РСФРР і навпаки: російських в УСРР» (тут слідує блазенська гримаса).
Але Ви нас розумієте, дорогі браття, все це тільки так собі говориться. Ніяких таких завдань цей з’їзд направду не мав, а якраз навпаки. І все це тільки одна московська омана, пущена на людей політбюром компартії. От що. Істотний смисл тої затії ми Вам у одну мить відкриємо. Річ, бачите, в тому, що:
«Комуністи серйозно продумують тепер над засобами з’єдинення української і російської пролетарської культури та зведення їх під один внутрішньо-ідейний знаменник».
Не дайтеся звести невинним зовнішнім виглядом тої фрази, дорогі браття. Направду, то за нею криється тільки пекельна машина, яку політбюро заготовило для української національної культури. І з цього боку цей з’їзд
«дійсно епохальний... він епохальний в історії нашого народу як ще одна спроба (віде лекс Юзефовіяна!) опанування і підчинення Москві українських культурних процесів, .він епохальний тим, що викривлює шляхи свобідного вияву українського творчого духа, епохальний тим, що витискає на українські культурні змагання московське пятно та під плащиком Інтернаціоналу натягає їх насильно на московське копито...».
Одним словом:
«Це є звичайна культурна асиміляція, це хитро придуманий замах (ну, й хитрі ж москалюги, — а то були дотепер хитрі малороси) на творчі сили української нації, це спроба звести їх унівець... В даному випадку на українські культурні змагання наложено комуністичний каганець, що, без сумніву, творчі змагання нашого народу...» і т. д. і т. д.
— Дозвольте, панове, з чого це видно?
— Прошу дуже, в тій хвилині: це ясно видно з декларацій, які «на з’їзді проголосили російські й українські комуністичні письменники» (тут слідує блазенська гримаса).
Ось вам вони:
1 -о: «Луначарський, не тільки російський письменник, але й... і т. д., сказав, між іншим, що вже минули ті важкі для української культури часи, коли вона відчувала на собі важкий гніт царського режиму і могла дихати вільніше тільки поза межами царської імперії. «Тепер... центр волі та тяжіння перенесено на Радянську Україну, й тепер закордонні українці дивляться з тугою на УСРР, бачучи її відродження». Російському царатові пощастило затримати...» і т. д.
— Дозвольте, де ж тут той замах чи асиміляція?
— Ну, так, «цього не сказав виразно Луначарський», але
2-	о: «це підкреслив дуже яскраво український літературний мурин (хай тобі грець, а ми думали, що він зовсім «свій», бо ж і — Грицько!) — пролетарський письменник Епік, в імені всіх українських пролетарських письменників «Сьогоднішня зустріч, — казав Епік (тут слідує блазенська гримаса: у своїй, затвердженій політбюром компартії, промові !), — письменників двох визволених Жовтневою революцією народів, двох рівноправних (блазенська гримаса) культур— потверджує наші спільні завдання щодо утворення пролетарської інтернаціональної культури».
3-	о: Це видно также з декларації українських письменників, яка «недвозначно каже, що українські та московські і які хочете (ов! і широка та асиміляція!) письменники
1	«Затвердженій»! А може, просто «написаній»? А й справді: мабуть таки, ніякої української радянської літератури й немає, а сидить собі там такий чорт — політбюро — в кабінеті та й пише, та й пише,— та й на окладниках підписує: Блакитний, Чумак, Тичина, Со-сюра, Кулик, Панч, Яновський, Микитенко, Слісаренко, Поліщук, Бажан, Близько, Епік, Усенко, Забіла і т. д. і т. д. І справді: від «них» усього можна сподіватись. Тоді: от тобі й література!
---
— Почекайте-но, панове! Як же то: «цей з’їзд», «цей замах», «в даному випадку»... Скажіть, будь ласка, — вам це направду невідоме, чи ви тільки прикидаєтеся такими дурниками: прецінь українська пролетарська література від перших днів свого існування ставить собі те завдання, яке ви накидаєте їй від московського щойно з’їзду, а саме завдання: творити пролетарську інтернаціональну культуру. Десять повних літ ставить собі те завдання українська пролетарська література, а ви відкриваєте його щойно при московському з’їзді й б’єте на тривогу. По-народному це називають: «знайти сокирку під лавкою». Таку знахідку зробити нетрудно. Але і нетрудно з нею на посміховище попасти.
— Приклади?
— Прошу, по черзі:
Рік 1919: Тези на доповіді Всеукрліткому: «Будучи в основі мистецтвом інтернаціональним, пролетарське мистецтво до завершення свого інтернаціонального єства може дійти через шляхи національні...» 1922: Декларація Всеукраїнської! федерації пролетарських письменників і митців (Харків):
«Члени федерації творять різними мовами і відповідно поділяються на секції мов, які зфедеровані в єдиний, цілком неподільний колектив».
•1922. Статут Спілки селянських письменників «Плуг»: Спілка об’єднує селянських письменників, які йдуть разом із пролетаріатом «до утворення нової соціалістичної культури й ширять ці думки серед селянських мас на Україні без різниці національностей».
1923. Статут пролетарських письменників «Гарт»: «Спілка «Гарт» має на меті об’єднання пролетарських письменників України, котрі стремлять до створення єдиної, інтернаціональної комуністичної культури, користуючись українською мовою як знаряддям».---
Декларація «Молодняка»: «Ми хочемо об’єднати всі письменницькі сили пролетарської й революційно-селянської молоді незалежно від мови творчості, коли бо молодняк не обмежується вузько національними рамками, а кладе в основу своєї роботи інтернаціональну ідеологію пролетаріату».
1927. Маніфест Всеукраїнського] з’їзду пролетарських письменників: «Перший з’їзд пролетарських письменників України, свідомий класових завдань пролетарської літератури..., висуває гасло рішучої боротьби за інтернаціонально-класовий союз літератури України».
В кінці 1929 р. Промова Гр. Епіка на московському з’їзді: «Сьогоднішня зустріч письменників двох визволених Жовтневою революцією народів... потверджує наші спільні завдання щодо утворення пролетарської і н-тернаціокультур и».
«Потверджує», панове, а не «установлює»; через те, що промова Епіка була тільки останнім у часі кільцем довгого ланцюга літературного життя на Радянській Україні. А ви хотіли з нього зробити перше кільце московського «хитро придуманого замаху на творчі сили української нації», — чому? — чи рахували на несвідомість своїх читачів у радянських справах, чи, може, дійсно не знали, що такі саме завдання ставить собі українська пролетарська література на протязі першого десятиліття свого існування.
Дорогі браття (хором): Як то — і не пропала?
— Та якось не пропала.
— І не засимілювалась??
— І не засимілювалась.
— І живе?
— І живе! І росте! І розплоджується. Так розплоджується, що:
«розвиток літературної творчості на Радянській Україні не дає себе порівняти, звичайно, навіть з літературою в нас... Тут не маємо справді жодного нового видатного таланту після смерті Франка; там за останні десять літ появилося щонайменше десять тисяч * нових прізвищ, з котрих кожне репрезентує окрему індивідуальність».
 Це, очевидно, число сильно перебільшене, що слід, мабуть, віднести за рахунок друкарської помилки. Одначе це в суті речі не змінює головної думки автора. (Прим, автора.)
(Це — зі слів одного з редакторів «Діла», сказаних у ювілейній «Хвилі» з 10 січня ц. р. До речі: паїне редакторе, чи не сказали б ви таких або бодай подібних слів і в «нашому єдиному національному», а то жидівські баришники довідались про українську літературу, а Ваші читачі постять,— трохи ніяково).
— Но, все-таки, кінець кінцем це страшне, що:
«Українські пролетарські письменники визнали в своїй декларації провідником у своїй літературній праці політичне бюро політичної партії», слідує блазенська] гримаса: «ніде більше в світі не стрінете такого явища, щоби політична партія посягала на провід у літературній творчості».
— Позвольте, звідки це видно?
— А отже: «Хай живе комуністична партія, проводир на шляхах культурної революції!».
— Є, панове, в публістичній практиці відповідний термін на означення такого «зручного» пересунення понять.
А щодо «проводу в культурному русі» (чи це буде еволюція чи революція), щодо його — то це «всюди в світі стрінете» таке явище, що політична партія посягає на провід у йому. Стрінете ще й на цьому гнилому кутку світа, що його посіла ундівсько-клерикальна кліка разом зі своїм «єдиним національним».
А втім — признаю, це правда: компартія Союзу по-зволяє собі встрявати в літературне життя Радянщини. Але це видно з чого іншого, чим із тих даних, що ви ними орудуєте на вашому «маргінесі». Це слідно, напр., з одного місця резолюції ЦК ВКП(б) про партійну політику в ділянці художньої літератури:
«Стосунки між різними угрупуваннями письменників щодо їхнього соціально-класового чи соціально-групового змісту визначає наша загальна політика. Проте тут треба мати на увазі, що керівництво в ділянці літератури належить цілому робітничому класу з усіма його матеріальними й ідеологічними ресурсами. Гегемонії пролетарських письменників іще нема, і партія повинна допомогти цим письменникам заробити собі історичне право на цю гегемонію».
Або теж з цього місця:
«Підтримуючи матеріально й морально пролетарську та пролетарсько-селянську літературу, допомагаючи «попутникам» тощо, партія не може дати монополії будь-якій гру
пі, навіть найбільше пролетарській своїм ідейним змістом: це означало б насамперед занапастити пролетарську літературу».
Так що провід є, це треба признати. Признаю й те — хоч не з такою чистою совістю —що «ніде в світі» не стрінете подібного явища. Але, панове, знаєте, до цього треба привикнути: в Радянському Союзі є й багато інших явищ, яким подібних не стрінете «ніде в світі».
Напр., щодо «каганців». Є там не тільки такі, що їх «накладається на творчі змагання українського народу». Є там ще в них такі «каганці», що заставляють людину контролювати свої слова відносно того, чи не розходяться вони, припадком, із дійсністю і чи нема в них внутрішніх суперечностей. Такий каганець придавбися дуже редакції «єдиного національного». І то не один, а більше. «По числу нуждающихся». Так.
8.ІІІ 1929.
Редакція «Діла» повинна помістити заввагу про ці помічення теж у рубриці «Дивогляди», як це зробила зі статтею Р. С. «Про укр. літературний тиждень у Москві». Редакція повинна містити у цій рубриці завваги про всі випадки розшифрування згаданих гримас «єдиного національного». Тоді ця рубрика ростиме з дня на день, як їй і слід в «національних» обставинах... Її надпис («Дивогляди») буде підноситись щораз вище. Остаточно він витисне з чолового місця застарілу фірму, й одного дня «наш єдиний» появиться оновлений, свіжий і під властивим для його теперішнього стану заголовком. {Прим, автора.)