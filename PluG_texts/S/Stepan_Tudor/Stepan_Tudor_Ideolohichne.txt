
ІДЕОЛОГІЧНЕ
1.	Кожний письменник пише «дійсність».
(Коли він пише фантазію з крилатими істотами, то ці крила взяті в дійсних птиць. І коли ті істоти з одним оком посеред лоба, то цим оком вони дивляться, а не чхають.
Є випадки, де дійсність' не дається письменникові — тоді вина не в цьому основному відношенні творення до дійсності, а в особистих прикметах творця).
Письменник пише дійсність за своїм світоглядом.
Писати дійсність за світоглядом — значить писати ідеологічне.
2.	Існують «стабілізовані» світогляди. Вони «стабілізовані» ' для своєї епохи, це світогляди владного в даній епосі класу.
Клас має прикметні для себе продукційні відносини, й коли він владний, він проймає ними суспільство поза собою. Він творить економіку епохи. Вслід за тим світогляд владного класу стає світоглядом епохи. Він «стабілізується» для нього.
До цього він доходить у розвитку, історично. Він росте разом зі зростом владності свого класу, він входить щораз глибше в решту суспільності, асимілюючи до себе співзвучні елементи давнього світогляду й витискаючи протилежні. Приходить час, коли він стає буденним, привичним способом сприймання світу. Злягає на дні свідомості, як грунт стійкий, міцний, «непорушимий».
Тоді йому приписують усі атрибути загальності. Він стає «всенаціональним», «вселюдським», «всеобов’язко-вим». Сам виростаючи в історичних обставинах, він, урешті,
 тратить характер історичності,—він «не постав», «не пройде», він «був і буде», його основи лежать «у крові людини», «в самій природі», він «натуральний», «непоруши-мий», «усеприсущий»;
І до речі, він тут перестає бути світоглядом, т. є. чимось у відношенні до свідомості суб’єкта,— бо: це. так «на-правду є», це «сама дійсність», «фактичне».
І коли на цьому світогляді виростає письменство, воно вбирає в себе всі основні його прикмети. Це відноситься до загального його спрямування, до вибору задумів і технічного орудування, до способів організації картин і емоцій.
Це теж відноситься до ідеологічного в літературі. -
Писати ідеологічне — значить писати дійсність за світоглядом.
Отже, приходить час, коли «стабілізований» світогляд перестає бути собою. Коли панівний клас й опанована ним суспільність відчуває його як «саму» правду, як дійсність, фактичне.
Тоді «немає» ідеологічного в літературі. Письменник пише «саму» дійсність, фактичне. Між ним і дійсністю немає нічого, крім особливих законів мистецтва. Ними одними він послуговується, за ними оформлює дійсність. Він чистий, «справжній» творець. І його мистецтво чисте (безтенденційне), незмінне, вічне.
Це «справжнє» мистецтво.
3.	Може, воно й справжнє. Проте — що воно не чисте, а світоглядне, не незмінне й не вічне, це показується згодом.
Світогляд «стабілізується» для даної епохи і разом з нею відходить. Так хоче дійсність, яка підлягає постійним законам руху. Й так не хоче епоха (владний в епосі клас), бо ні одна з них не відходить добровільно.
Глузд класу вичерпується продукційними відносинами, відносинами власності, які клас в епоху вносить. До їх впрягаються всі продукційні сили епохи, ними визначається ідеологія класу, якість його світогляду.
«Сукупність цих виробничих відносин становить економічну структуру суспільства, реальний базис, на якому підноситься юридична й політична надбудова і якому відповідають певні форми суспільної свідомості».
І от
«На певному ступені свого розвитку матеріальні продуктивні сили суспільства приходять в суперечність з існуючими виробничими відносинами, або — що є тільки юридичним виразом цього—з відносинами власності, всередині яких вони досі розвивалися. З форм розвитку продуктивних сил ці відносини перетворюються в їх окови».
Це значить, що «в лоні самого старого суспільства народжуються матеріальні умови» для постання нової суспільної формації.
Що в лоні старої епохи народжується нова дійсність, нова історична якість, заперечлива до останньої й органічно вища за неї.
Що в лоні старої людської громади існує вже клас, який являється носителем і «творцем» нової дійсності, клас, який міццю своєї ролі в суспільній продукції стає речником нових продукційних відносин, нових форм власності, заперечливих до останніх і органічно вищих за них.
Відтепер кожний крок розвитку нової історичної дійсності, кожний зріст сил нового класу являється кроком до погибелі владного класу, до упадку прикметних для нього відносин власності.
Це визначає, до решти, відношення владного класу до нової дійсності: відношення смертельної ненависті до неї, відношення її активного й остаточного заперечення.
І тоді силою цього заперечення виявляється істотність світогляду того класу. Він не вміщає в себе нової дійсності, бо не хоче вмістити власного заперечення. Ви-дячи власну погибель у змінності, розвитку, русі вперед, він заперечує сам рух і його спрямованість і входить тим у розрив з найбільш істотним явлінням історичної об’єктивності.
І тут виходить на яв, що він — не «сама правда», «дійсність», «фактичне»,— а тільки світогляд, т. є. щось у відношенні до свідомості суб’єкта, а саме — тепер світогляд класу, якому призначено відійти, світогляд регресивного в історії, закостенілого й нерухомого, світогляд скорупи, якій призначено лопнути й відпасти.
І коли в цьому світогляді виростає література, то виявляється, що є ідеологічне в тій літературі. Що письменник пише н е «саму дійсність», «фактичне». Що він послуговується н е одними законами мистецтва, за якими оформлює дійсність. Що між ним і дійсністю стоїть ідеологія класу, за якою він пише, а саме — тепер ідеологія регресивного в історії, ідеологія закостенілого й неру
хомого, ідеологія скорупи, якій призначено лопнути й відпасти.
4.	Це призначення сповнює на ній нова дійсність, нова історична якість, постала в продукційних відносинах, прикметних для класу, що приходить. Сповнює не механічно, не силою простої історичної детермінації, а в довгому змаганні, в ряді нападів і відступів, поразок і побід, які знаходять своє завершення в звитяжній революції. Сповнює його силою нового класу, в якого свідомості вона оформлюється як його світогляд, новий світогляд руху, змагання й побідної снаги, світогляд заперечливий до останнього й органічно вищий за його.
І коли на цьому світогляді постає нове письменство, воно вбирає в себе всі основні його прикмети. Це відноситься до загального його спрямування, до вибору задумів і технічного виконання, до способу організації картин і емоцій.
Це теж відноситься до ідеологічного в літературі.
Постаючи в свідомості письменника як мистецьке оформлення нової дійсності, даючи за живим іще образ її змагань зі старим світом і його світоглядом, вона сама виступає як наскрізь світоглядна, до остатку пройнята ідеологічним.
Це вона робить явно, не ховаючись за ширму «служіння чистому мистецтву». З чуткою вразливістю усього молодого вловлює вона скриту фальшивість тієї «чистоти». Виростаючи в самому горнилі змагань між двома світами, вона відчуває конечність ідеологічно го в творі, як необхідного признаку своєї правдивості й вірності, як услів’я свого мистецького довершення.