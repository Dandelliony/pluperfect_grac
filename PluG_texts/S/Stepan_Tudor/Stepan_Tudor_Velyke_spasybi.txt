
ВЕЛИКЕ СПАСИБІ
Всього не скажеш. Навіть не скажеш якоїсь частини того, що ми пережили протягом дев’яти днів у Києві. Через день-два будемо в нашому красивому радянському Львові^ зберемось усією нашою організацією в «Палаці поезії», і вся бригада щасливих, яким дано було побувати в Києві, поділиться своїми радісними враженнями з цілим літературним колективом.
Не можна було придумати нічого кращого й кориснішого для нашого колективу, пліднішого своїми наслідками, ніж відвідини святкування ювілею Павла Григоровича Тичини. Спасибі за це керівництву Спілки радянських письменників України, організаторові нашої поїздки в Київ, велике сердечне спасибі партії, якої дбайливу руку ми відчували в усьому радісному, чим були повні наші київські дні.
Про буйну радянську дійсність говорять широкі перспективи вулиць, нові, величні будівлі. А найбільше говорить про ріст небаченого досі життя на землі нова, радянська людина. Її можна бачити на вулицях, в наукових і експериментальних закладах, у театрі на поставі п’єси «В степах України». Цвіт ^колгоспних степів Радянської України виповнив у цей день по береги театр ім. Франка. І якого щасливого, майже вимріяного складу обставин треба було, щоб наша літературна бригада влилася в цю масу колгоспного глядача.
Хто відвідав цю зустріч колгоспного глядача з п’єсою «В степах України», той був свідком глибокого єднання глядачів, гострого сприймання двох типових концепцій колгоспного життя, що з них одна вбачала велику ідею колгоспних завдань у власній ситості, а друга, вірна великим закликам революції, поривала колгоспне життя «вперед, до комунізму».