
BELLUA SINE CAPITE [Безголова бестія]
«Літературно-науковий вістник», Львів, січень — червень 1931 р.
1.	Трохи статистики
В шістьох перших книжках «Літературно-наукового вістника» з цього року — 576 сторінок друку. В цьому є:
176 сторінок властивої літератури: поезії, драми й красної прози.
400 сторінок «науки», критики й публіцистики.
Це вже не літературно-науковий, а навпаки: більш «науковий» і трохи літературний вісник.
Може, це лежить у плані цього журналу західноукраїнського фашизму: говорити до свого читача безпосередньо, «прозаїчно», без посередництва поетичного слова.
Може, це так: є справді буйний ріст і наплив буйної фашистіївської літератури, але суворий і твердий у своїх планах вождь фашизму спиняє цю річку перед порогом журналу, сортує її, вибирає дещо першосортне й пускає на сторінки, а все інше відкидає, щоб дати місце тому, що більш потрібне в дану хвилю?
Отже, ні.
По-перше, немає між поміщеним літературним матеріалом Вістника речей першосортних, а є багато літературної халтури.
По-друге, і в цьому вже, вбогому літературному матеріалі на 176 сторінок усього тексту є:
73 сторінки оригінального матеріалу.
103 сторінки літературних перекладів.
Це показує, яка малосила річка фашистівської творчості на західноукраїнських землях. У цьому вона не одинока. В цьому вона поділяє судьбу літературних змагань фашизму взагалі, який ані там, де явно панує, ані там, де стоїть за плечима буржуазного «парламентаризму», ані там, де йде на здобуття явної влади, не здібний виявити в собі творчих потенцій.
Це один з багатьох признаків упадковості фашизму, того, що він — система загибелі, не росту.
2.	Поезія
Поетичний речник західноукраїнського фашизму — Євген Маланюк. Поет нічого, — вистарчає в його оскаженілої ненависті до пролетаріату й більш-менш знаходиться форма для вислову тієї скаженини. В останній час палить його якийсь неспокій, що доходить до розпуки, що зганяє сон з очей в неспокійні ночі.
У ніч таку — все сняться сни недобрі, У ніч таку — важкіше дишуть груди, Стискається і душить димний обрій І давній біль — загоєне троюдить.
Осіння ніч трива, немов потрійна, Передчуття все будить щогодини... ...Це родить ніч — хороби, морди, війни, А ранок — як задушена дитина.
Недобрі передчуття. Недобрий ранок: «як задушена дитина». Може, це від перепою в «Старій винарні», де автора турбують тіні давніх емігрантів, такі різні від тіней емігрантів сьогодні.
А може, від тих пожарів, що встають в чотирьох сторонах світу, недобрих, червоних пожарів, що від них
...стогне у недужім сні Душа сліпа і двоєдушна.
Горстка інших римарів плутається, як звичайно, на сторінках Вістника з більш-менш фашистівським і більш-менш безсилим белькотом: Ромен («Гартована» — зовсім не гартований), Ольжич («Полінезійці» — за екраном і тому — райськи щасливі, — егежі), Ярий (хитання між загибеллю в «Розладді» й «Еротикою» — «все ближче,
ближче... з кожним роком» — річ ясна), Дажбожич (дасть бог фапгистівське завзяття й не дасть — розуму): «істинно українська» інтерпретація «скрипкового концерту» Чайковського...
Осторонь стоїть Олекса Стефанович зі своїми (й трохи Рильськими) «Античними мотивами»: «Аполлон і Дафна», «Сатир і Німфа», «Дракон і Прозерпіна»...
«Постій, постій!» А Дафна утіка... Уже і так втомилась, бистрогонна, А тут іще — хрустальна перепона, Назустріч їй метнулася ріка...
Легка й швидка маленькая п’ята... Нога в бігу спокусно так одкрита... Як блискавка — дзвінкі його копита,— Кущі, корчі — він все переліта.
Нічого. Класичне. Зміст — з давньої, такої давньої Еллади, класична форма — сонет. І ще одне класичне:
Бувають по наших селах такі Івасі: під вусом, у сорочці по селу ходять. Буває: горить село з чотирьох кінців, горить направду. Івась сидить під хатою в старинній бабиній юбці й свище колядку. Нічого свище, дав бог губи... А село горить.
3.	Проза
Джон Решель, Корнет Радкліф, Антоні Парсонс, Г. П. Робінсон, Клод Жевель, ще Антоні Парсонс, Панаїт Істраті — це вістниківська проза.
Є ще Улас Самчук, Даушков, Мосендз, Середа — це в додатку. Зовсім убога фашистівська проза.
Улас Самчук пише багато й порожньо. Працює над ним пильно, щоб бути «соняшним», «героїчним» (це в програмі фашизму), але будована гарячково фраза випаровує безсило, а героїзм розсипається в порожній, нудній «героїчній» символіці («Скарб»). Нема причин бути фашизмові соняшним.
Це наче прочуває Самчук у кращій речі «На двірці». Є тут якась несамовита, гарячкова «соняшність», повна сліпої тривоги. Й закінчення — як слід:
«Даремне я втікаю від того хрускоту, даремне... Все... Все, мої милі, треба хоробро зустрічати. На те й двірець. Він привозить, він і відвозить... Нікуди не втечеш... О, нікуди!.. (Хитання сивої голови, з якої спадають срібні во
лосинки). З високого неба також падають срібні зорі, бо вже під осінь».
Вже під осінь. Нікуди не втечеш... О, нікуди! Це правда.
Даушков розказує анекдот про «костоправа». Мосендз продовжує «Засів», пождем, що з нього зійде. Середа сплутує шарж з героїзмом («Головний отаман»), шаржує постаті чекістів й робить героєм куркуля, — це зрозуміле. Й те зрозуміле, що куркуль гине від власної бомби, «героїчно», туди йому дорога.
Це всі. Не всі — є ще курйоз, що визначає границі вістниківської «літературності». Це «Притчі» Бірчака, направду ідіотичні речі, ідіотичне не в лайливому сенсі, а в сенсі фізіологічнім. Притчі повні гомеричного юмору, правда — несвідомого, трагічного для автора й для журналу.
Виїмок з VIII притчі про «Порожню бочку»:
«Скільки разів і ми, люди, боїмось порожніх бочок, уважаючи їх ворожими гарматами?!
Не біймося!
...деякі люди вважають нас за дурних коней (!) та виставляють проти нас порожні бочки...
Голови вгору! Підходім до порожніх бочок і розбиваймо їх!»
Не бійтеся, не вважаємо вас за дурних коней. Маємо пошану до цеї тварини, що знає своє місце в тяглі й не йде в літературу.
4.	Проза позамистецька: наука, критика, публіцистика
Тут лежить основна маса фашистівської роботи Вістни-ка. Головний осередок її становлять праці Донцова, що в них головний зміст становить постійне, планове цькування проти Союзу Радянських Республік.
Майже весь позамистецький матеріал Вістника збирається в такому сенсі довкола писань Донцова, складаючись з кожним числом у п’ястук, простягнутий (здалека) в бік Радянського Союзу.
Так діється в науковій праці д-ра А. Річинського («Свята Софія київська»), що в ній автор досліджує історичну «місію» української національної церкви, містичну місію, що в кінці праці виливається в зовсім не містичну і зовсім контрреволюційну акцію автокефалістів проти Радянської України.
Так діється в «Думках про сучасну українську літературу» д-ра Луки Луціва, в думках, що стоять в одній логічній площі з притчами Бірчака і що в них на основі кількох книжок з української радянської літератури, прочитаних в самбірській «Книжці», видається осуд і засуд усій українсько-радянській літературі й закликається Галичину бути дальше П’ємонтом «усього українського народу» (якраз так!).
Так діється у споминах Характерника, де зводиться до одної площини стремління чорносотенної російської офіцерні на Півдні (Денікіна, Келера) й стремління російського пролетаріату й протиставиться одні й другі «українській національній справі» (егеж, якраз тому російська чорносотенна офіцерня об’єднувалась з армією українського націоналізму в договорах проти Червоної Армії).
Так — у «Спогадах з минулого» Юрія Коллара, з яких бачимо, як український націоналізм у довоєнних часах, після упадку революції 1905 р., об’єднувався з харківськими чорносотенцями проти лівих соціалістичних партій.
Так діється в «Воскресінні Шельменка» Б. Анто-ненка-Давидовича, що його виступ проти русотяп-ських вихваток у російській літературі дає Вістникові нагоду до цькування проти російської радянської літератури взагалі...
Так із різних матерій і тем, із різних приводів провід ЛНВістника будує в кожному числі журналу напад проти Радянського Союзу.
А саме: Радянського Союзу, як чого?
У всій своїй роботі — зосібна літературній роботі — західноукраїнський фашизм трактує Союз Радянських Республік як відновлену з революції Російську імперію, як новий, в історії імперіалістичних змагань Московщини черговий акт поневолення українського народу.
Всю свою організовану — пропагандову й іншу — роботу західноукраїнський фашизм веде під формою боротьби з «московською окупацією» на Україні, під формою змагань до «національного визволення України», до її оформлення в незалежній, суверенній державності.
Проте:
щось інше криється під машкарою фашистівських змагань до «національного визволення з московської окупації», й цього не вміє сховати фашизм у своїй багатобокій роботі.
А саме:
того, що під постаттю боротьби проти «московської окупації на Україні», під постаттю «змагань за право нації, за її суверенність» стоїть один з відтинків фашистівської боротьби проти пролетаріату взагалі, проти визвольних змагань пролетаріату, криється одна з форм скаженої боротьби міжнародного фашизму проти першої в світі держави пролетаріату, країни, де здійснюється воля пролетаріату, проти Радянського Союзу.
Цього не вміє сховати західноукраїнський фашизм у своїй роботі, ці його істотні й властиві завдання зраджує він у тому, що:
впоруч і паралельно з акцією цькування проти Радянського Союзу, в журнальній роботі західноукраїнського фашизму, в ЛНВістнику йде постійна й неперервна акція проти основ марксизму, проти марксівсько-пролетарського руху взагалі, йде акція оправдання й теоретичного угрунтовування капіталізму.
Якщо йде мова про тут обговорювані книжки журналу: на що, як не на підрив основ теорії марксизму, теорії й практики марксівського руху пролетаріату взагалі, скерована стаття Н. Грицюка (й не Грицюка) про «О с -новні помилки марксизму»?
(До речі, коли йде про фальшування теорії марксизму, зокрема про фальшування її основних понять: надвартості, концентрації капіталу й економічних криз капіталізму, — редакція могла би знайти в свойому колі зручніших і більш дотепних фальшивників, як грубий, вульгарний і надто очевидний фальшивник—американський професор).
І на що, як не на підрив теорії й практики соціалізму, скерована стаття П’є ра Ля с сера: «Ж орж Сорель, теоретик імперіалізм у», в якій хочеться показати, як «послідовне», «основне й відважне» передумання марксизму доводить «чесного в собі соціаліста» до роялістично-го імперіалізму?	1
І на що, як не на підтримку братнього, сусіднього фашизму, скерована стаття редактора ЛНВістника О. В. «С тарі мрії і нова дійсніст ь», яка шляхом «дружньої критики» старається санувати замало сановану зовнішню політику брата-фашиста?
Ha що, вкінці, як не на оправдання буржуазії, скерована стаття Віктора Доманицького «Н ародооздо-ровлююча політика культурних народів», яка (о, свята глупосте) з бірчаківською наївністю відкриває всі заходи західноєвропейської буржуазії до того:
щоб дорогою фізичного (спорт, туристика, вітаміни) й морального («об’єктивна» преса, «добра» книжка, «моральна» радіотелефонія) «оздоровлення» народних мас відтягнути ті маси з-під впливу «скрайніх, односторонніх» партій;
щоб дорогою відповідного настановлення фахового шкільництва (нумерує кляузус для незаможних) сформувати «нову психологію майбутньої інтелігенції і майбутніх забезпечених класів», сформувати її в той спосіб, що з кожного синка земельного власника, з кожного синка промисловця... «маленький Бісмарк — от хто має вийти з-під рук провідників сучасної інтелігенції».
Маленький Бісмарк — от хто здирає остаточно машкару з обличчя західноукраїнського фашизму, от хто під покришкою «визвольної боротьби проти московської окупації», «боротьби за право нації, за її суверенність» показує нам фізіономію міжнародного фашиста, оскаженілу в боротьбі:
проти класових змагань пролетаріату взагалі;
проти Союзу Радянських Республік як спілки держав, де в соціальному й національному смислі здійснюється воля пролетаріату.
Bellua sine capite
Оскаженілу — це так. Це виявляється в методах праці західноукраїнського фашизму взагалі, в методах журнальної, публіцистичної праці, зосібна в праці ідеологічного хребта цього фашизму, Донцова, редактора Вістника.
Є щось із тетері в цьому запаленому пропагаторові українського фашизму, щось із того птаха-глухуна, що, затягнувшись своїм співом, губиться в його переливах, що глохне і сліпне в ньому на все, що діється довкруги, на фактичне, на минуле, на себе самого в фактичному й минулому.
З таких оглохлень і осліплень щодо фактів, щодо себе самого, складається вся будівля теорії націоналізму Донцова, всі ті «потьомкінські села» націоналістичних аргу- :
ментацій, що можуть осліпити того, хто дивиться на них з побожної віддалі.
З одного боку, Окцідент — це сума всього активного, здорового, вольового, всього, що творчо нетерпиме, виключне, деспотичне, з другого—це він, Окцідент, протягом століть зродив, підняв і довів до розквіту, до виключного панування на Окціденті добу інтелектуалізму, розслаблення волі, століття толеранції, лібералізму і космополітизму.
З одного боку Окцідент — це світ, що повний і виключний вияв знаходить у людській спецієс, у расі, інстинкті, у вічній і незнищимій формі расовості — нації, з другого — це він зродив, підняв і розвинув соціалізм — найактивніше заперечення нації.
З одного боку: соціалізм — це плід розслабленого інтелектуалізму XIX ст., що приніс з собою розслаблення вольових інстинктів української нації, з другого — соціалізм — це одна з «мужеських доктрин», що виявляє всі прикмети, властиві повідному інстинктові й суперечні інтелектові.
З одного боку, соціалізм, ця мужеська доктрина, що виявляє всі приклади владного інстинкту, вносить методи святого насильства, залізної безоглядності, війни в розбивання нації на класи, кидає в час тріумфу націоналізму клич інтернаціоналізму, з другого боку, всякий інтернаціоналізм — це безсилий пацифізм, це заперечення всіх прикмет владної мужеськості.
З одного боку, це власне більшовизм протиставляє тріумфуючому націоналізмові твердо й відкрито гасло й ідею інтернаціоналізму, з другого, більшовизм — це тільки нова форма російського націоналізму, московської імперіалістичної експансії.
 3 одного боку, більшовизм, цей новий речник московського імперіалізму, являється твердим і непохитним збирачем російських і неросійських земель, являється творчим організатором, що єдиний зумів вивести розгублену імперію з хаосу революції, з другого, більшовизм — це органічний і повний вияв московської расової азіатчини, безвілля, анархії, московського дикунства й нігілізму.
З одного боку, безвілля, розпливчастість, дикунство, резонерський нігілізм і анархізм — це органічний, невідлучний вияв російської психіки, раси, з другого — це та раса видає з себе повних владного пафосу Пушкіна, Тютчева, Блока, Маяковського, видає творця «Війни і миру» Толстого, цього велетнього твору, що змальовує «велике зусилля нації в ім’я ідеалу», це та раса, що після гапонів-ського погрому в Петербурзі кидає сатиричним сміхом — цим проявом здоров’я й волі.
З одного боку, Толстой — це Творець, що через нього знаходить мистецький вислів велике зусилля нації в ім’я ідеалу, з другого, Толстой — це дух цинічного заперечення нації, дух азіатчини, буддизму, тієї віри упадку, віри плебсу, погною для здобувців, якої другим виразником російським був Достоєвський й якого індійським пророком є Тагор.
З одного боку, Достоєвський — це речник духовного плебсу, рабів, творець «ідеї» бідних, понижених, погрузлий у сумнівах і безвір’ї, властивих для рас упадкових, з другого — це його, Достоєвського, устами промовляє «пафос приказу», прикметний для владних тільки рас, пафос приказу, що накидає другим «горде» й «зарозуміле» обличчя своєї нації.
Можна би йти так дальше. Можна би вкрай продовжувати ланцюг тих суперечностей, що з їх, як з пестрих кліток, складені потьомкінські села донцовської науки націоналізму. Причому очевидне: не є це ті творчі, діалектичні суперечності, що їх відкриває діалектичний матеріалізм у історичній і натуральній дійсності. Це звичайні, механічні незгідності, суперечності, що перекреслюють себе обопільно безслідно, це «діалектика» тетері, цього птаха-глухуна, що губиться в переливах своєї пісні, що глохне й сліпне в них на фактичне, на минуле, на себе самого в фактичному й минулому.
А отже — є в тій потьомкінській плетінці аргументацій, в тому пестрому хаосі тез і антитез щось, що окутує його єдністю атмосфери, що стоплює його в цілість і створює в той спосіб привид суцільної, згідної в собі теорії й системи.
Перш за все це — настрій, єдність настрою, та одностайна хвиля гарячкової пристрасті, ненависті, що б’є з усіх сторінок «системи».
Проте не тільки те. Й не головно те.
Суперечності, що в їх та «система» товчеться в своїй основі й подробицях, — це тільки суб’єктивна, індивідуальна, в гарячковій свідомості фашиста переломлена відбитка тих
суперечностей, що в них б’ється, гостро й безвихідно б’ється в нашій добі буржуазне суспільство.
Факти брутально показують ті суперечності. Розум схоплює їх у поняття, в системи понять і викриває неминучу катастрофічність виходу з тих суперечностей.
Тому проти фактів, проти історичного розвою фактів і проти розуму й його відкрить повстає й ненависно бун-тується свідомість фашиста.
На місце фактів ставить вона ілюзію, містику, догму, «захватну» в своїй абсолютності «теологічність».
На місце історії, історичного розвою фактів ставить природу, голу, брутальну природу й носителя її в людській громаді — расу
На місце розуму, інтелекту й його актів ставить волю, а саме сліпу, безмотивну волю, сліпий інстинкт, природний гін біологічного спеціес.
З ілюзії, містики, теологічності; з голої, відкритої природності; зі сліпих, безмотивних інстинктів, стоплених в натуральну по своїй суті єдність, складає фашизм оту «систему», що в ній уже спокійно й безжурно, щодо логіки й розуму, може лунати тетерин спів його пророків.
З ілюзії, містики, теологічності; з голої, брутальної природності; зі сліпих безмотивних інстинктів складає фашизм оту розпучливу спробу спротиву тискові історії розуму, що їх носителем стає пролетаріат.
В той спосіб постає та система, що в міжнародній і західноукраїнській ситуації виростає як останній акт спротиву упадкового класу класові майбутнього. Система — зве-личник інстинктів і ворог розуму, система — той «звір безголовий» та в історичному й логічному сенсі найправди-віша Bellua sine capite.
1 Славлена історичність фашистівського світогляду — обманна; в своїй суті це світогляд протиісторичний, «природничий», біологічний. {Прим, автора.)