

ЩЕ ПРО «ПАРТІЙНЕ» В ЛІВІЙ ЛІТЕРАТУРІ
1.	Говорять іноді про літературу як про організований видум. Є в цьому дещо слушне, як і в тім, що головні принципи організації того «видуму» — це закони композиції, відношення частин твору до себе й до цілості, речі чисто формальної натури. На тій крихті слушності опирається школа теоретиків-формалістів, яка бачить у літературі осібний, замкнутий у собі струмінь явищ, що підноситься й падає за власними, йому тільки присутніми законами.
Проте є щось у самій основі літературного (і взагалі мистецького) творення, що не дає тій крихті правди стати цілою правдою. Це воно діє в процесі творення постійно, майже підсвідомо, справляючи творче хотіння у властивому напрямку. Для того воно підчиняє собі літературний видум і володіє незамітно самими законами мистецької композиції.
Те щось — це приявний кожному процесові творення постулат згоди з життєвою дійсністю, постулат мистецької правди (правдоподібності).
В істоті речі діє він однаково в суворому реалізмі і в зовсім ніби химерних вибігах фантазії. До його відкликаються поклонники т. зв. літератури факту й крайні новатори в обсягу форми. Він также принятий мовчки в дефініції літератури як емоційно-образового способу пізнання світу.
Він — основний принцип літературного творення, й через те, мабуть, такий чуткий і суворий у своїх вимогах. Можна простити творові один-другий недостаток у композиції. Й разом з тим трудно сприйняти в йому яке-будь схиблення проти постулату правди. Часом воно лежить просто й грубо на поверхні твору, й тоді ви не маєте для
його нічого, крім убійчої байдужності. В інших воно заховане вміло в глибині матеріалу, й тоді вичувається тільки болюче, як десь там унутрі недотягнута струна, що мала в’язати твір з теплою кров’ю життя. В обох випадках чується мертве під руками.
Постулат правди обходять успішно в сфері життєвої практики, фактичності. В сфері мистецького видуму він невмолимий і позначає мертвотою все, що виступає проти його.
2.	Через те: коли роблять лівій літературі закид «партійності», «ламання дійсного за партійною програмою», то при своїй правдивості вдаряв би він у саму життєздатність цієї літератури. Бо фальшивість у мистецтві вбиває не тільки твір окремий, а также групи творів, що складають собою мистецький напрям. Існували напрямки-о дно днівки, що виринали й падали нерозвиті, й близький їх розгляд показав би, щО з їх упадку треба віднести на їх внутрішню фальшивість.
До них мав би належати лівий відлам у сучасній літературі? Розглянем підстави закиду, який цього бажає.
Не будем спинятися при т. зв. партійності лівої літератури. Про неї так говорять, і це іноді непорозуміння й часто просто неписьменність. Поняття лівизни не покривається з партійністю. Воно вміщає в собі цілий погляд на світ, своєрідне розуміння явищ природи й суспільства. Розуміння, для якого прикметне активне відношення до світа, воля його революційної перебудови. Й партія — тільки героїчний виконавець актуальної програми лівизни. Закид «ламання дійсності за партійною програмою»—це часто просто неписьменність.
Можна говорити про «ламання дійсності за марксів-сько-діалектичним світоглядом»,— це вже буде формула про лівизну, про ліве в літературі, й при цій постаті закиду ми ©становимося,— ззовні, як ми його бачимо, і зсередини, що він сам з себе означає.
Ззовні, з погляду лівизни,— він простий ідеалістичний виверт, що хвостом відвертає правдиве відношення між людською свідомістю й буттям-дійсністю поза нею. В йому скрите признання першенства думки перед дійсністю, признання можливого розриву між свідомістю й буттям, її незалежного від його існування.
Так думають головоходи, але світ від цього не йде вниз головою. І все ще є так, що «не свідомість людей зумов
лює їхнє буття, а навпаки — їхнє буття зумовлює їхню свідомість». І що «останніх причин усяких суспільних перемін і політичних переворотів треба шукати не в головах людей..., а у зміні способу продукції й виміни; їх треба шукати не в філософії, а в економії відповідної епохи». І «коли прокидається свідомість, що існуючі суспільні установи нераціональні й несправедливі... то це тільки знак тому, що в методах продукції і в формах виміни цілком непомітно зайшли зміни, яким не відповідає вже більше суспільний порядок, прикроєний до колишніх економічних умов».
Так думає марксизм, але це не обов’язує головоходів, бо 1) не обов’язує невідоме й 2) не обов’язує класово протилежне, коли навіть відоме.
Проте існують випадки, які обов’язують і головоходів, і до їх належить остання формула про «ламання», розкладена з нутра, за поняттями, за тим, що вони самі з себе означають.
«Ламання дійсності за світоглядом».
Що таке світогляд? Це — як нам дійсність у загальному й подробицях являється, як її бачимо й розуміємо, як у ній речі й події одні до одних відносимо й за цими відношеннями пояснюємо.
Світогляд це повний образ всієї дійсності, це сама дійсність, як вона в даному часі в відношенні до суб’єкту (людини) дається. Вона вміщає в собі все, що в досвіді людини їй просто й посередньо доступне, й н і - якої іншої дійсності поза нею для нас немає й не може бути, бо це було би суперечливе в собі, бо це значило б сприймати несприймане, подумати неподумане.
Вона все і вся в світогляді.
Й розкладіть тепер за цим поняттям формулу «ламання дійсності за світоглядом».
І віднесіть це спершу до марксизму, бо марксизм—це наш світогляд, це — як нам, лівим, дійсність у загальному й подробицях являється, як її бачимо й розуміємо, як у ній речі й події одні до одних відносимо й за цими відношеннями пояснюємо.
Треба ще про це говорити. Бачимо й розуміємо природу як безупинний, нічим не стриманий рух матерії, що правиться власними внутрішніми силами й законами, силами необхватно великими й різнородними, які в тисячному схрещенні з собою створили органічне й розцвілисЯ в чудному квіті людської думки. Бачимо й розуміємо с у-спільність як безупинний, нічим не втриманий рух продукційних сил і відносин, який у постійному ході вперед створює щораз вищі форми людської співпраці і співіснування. В класово поділеній суспільності рух цей реалізується в боротьбі класів між собою,—це тому, що він—рух загибелі для класів владних і рух визволення для поневолених. Реалізуючись у цьому, він підчиняє собі всі вияви людської активності—від елементарного руху в матеріальному виробництві й до найскладніших процесів людського думання,— від буденного гнівного виклику сільського наймита й до міліонових затяжних і доцільно організованих боїв промислового пролетаріату.
Він всестороння, всеобіймаюча дійсність суспільна, і, входячи в цілому в наш світогляд, віддає йому свою всебічність і всеоб’ємність.
І тому марксівсько-діалектичний світогляд — це повний образ всієї дійсності, це сама дійсність, як вона в наші дні в відношенні до свідомості марксиста дається. Вона вміщає в собі все, що його досвідові просто й посередньо доступне, й ніякої іншої дійсності поза нею для нього немає й не може бути, бо це було би суперечливе в собі, бо це значило би сприймати несприймане, подумати неподумане.
Вона все і вся в його світогляді.
Й розкладіть тепер за цим поняттям формулу про «ламання нами дійсності за марксівсько-діалектичним світоглядом».
«Ламати дійсність за дійсністю» — оце блудна дорога, це замкнуте в собі коло, в якому кружляють ті, що для них класово прикметне ходити вниз головою.
