
КУНА
Оповідання про те, що діється на шляху революції
1
Коли у келійці зовсім темніє, о. Тихонові треба вставати. Та він лежить ще хвилину на своїх нарах, і втретє вертаються до нього ті ж самі думки.
Ніколи наперед не вгадаєш, що й коли може пригодитись. От хоч би й нари. Скільки мерців на них перенесено, розхиталися зовсім, у келійку викинуто. А що було б по-ладнати: передню ліву ніжку вставити нову, інші як слід прикріпити. Нехай би стояли цілі, годящі, не завадить. Не зчуєшся, пригодиться. От і самому випало лежати, не мерцем — борони боже!—а живим. Прийдеться ввечері вставати, душа завмирає. Нари скриплять, мороз по спині йде.
Здається о. Тихонові, ніби скрип той збігає річкою по стінах дзвіниці, летить униз городами й усьому селу сповіщає: березівський батюшка, мовляв, в келійці на дзвіниці перебуває, від більшовицької кари ховається.
— Дрібниця наче — поламані нари, а терпіти від цього он як доводиться.
Там тієї ночі зняв о. Тихон постіль з нар, на долівці послався спати. Долівка міцна, наче тільки що вставлена. Повертайся хоч куди, не скрипить, одне слово — вигода.
Та спати не дала навісна миша, що бозна звідки взялася в келійці. Високо наче, де б їй тут узятися! І миша це не звичайна — безбоязна, так і видно, що далеко від землі виросла.
Вибігає оце з темного кутка, водить у повітрі гострим
носиком і розглядає о. Тихона чорними очками. Новина для неї, дивується.
Але нічого, погризти можна. Все можна погризти.
Мишка підбігає до батюшчиних босих ніг і, рознюхавши тверду, коряву п’яту, доторкається до неї білими гризунцями. Не болить, лоскоче тільки.
Але неприємно.
— Підожди, живий же ще,— зітхає вголос о. Тихон і підсмикує під себе ногу.
Тоді мишка переходить до другої стопи, одним скоком вистрибує на хребет і, розглянувши перед собою дорогу, пускається дрібним бігцем уздовж тіла, до самих грудей.
Груди в о. Тихона волохаті, цілий луг на них волосся. Миші подобається. Вона розправляє спинку й береться в цьому лузі за роботу. Розгрібає космики в сторони, розчісує зубками поплутане. Крутиться в волоссі млинцем, звиваючи кубельце. А як кубельце готове, вона сідає в ньому на задок і вмиває передніми лапками гостру голівку.
Все це робить вона так спокійно, наче гніздиться на старій, припалій пилом колоді. Від цих спокійних, діловитих рухів мишки сповнюється о. Тихон дивною неміччю. Ледве переводячи зір, стежить він за тим, як мишка моститься на його грудях, і в нього таке почування, наче б вона справді гніздилась на старій, припалій пилом колоді.
І тільки як мишка вискакує на край кубелечка й, зігнувшись дугою, заспокоює тут свою природну потребу, о. Тихон здригається всім тілом і скидає капосницю з грудей. Потім підводиться з долівки й переносить постіль на скрипучі нари.
Згодом нічого, звикає до миші, полюбляє навіть. Одно одному полюбляються. Мишка наче розуміє батюшчине горе, розважає, як знає. Оце коли зійде в келійку тихий вечір і батюшка вслухається в нього з тривогою, мишка сидить у кутку, дожидаючи місяця, і як тільки спливе крізь віконце його спокійне сяйво і розіллється голубим озерцем по долівці, вона вибігає з1 кутка на те сяйво й затіває на ньому свої гри.
Спершу лягає серед нього на пузце, витягаючись стрункою, і звивається в’юнцем, мов лоскоче її по спинці місячне світло. Потім повертається догори черевцем і меле лапками, порскає в усі сторони, наче в купелі.
І в’ється так, поки не почує, що нари легко поскрипують і що о. Тихон повертає до неї свою чіхрату голову. Тоді мишка сідає край озерця, складає на пузці лапки й, повертаючи головку проти місяця, довго нюхає його голубе проміння. Шкірить при цьому свої гризунці, наче бозна які пахощі чує.
Тоді розділяються в батюшки на вусах поплутані ко-сми, і споміж них з’являються рідкі жовті зуби. Батюшка сміється.
Зате й любить о. Тихон псотницю-мишку. З особливою ж приємністю слухає він, як мишка гризе тверде дзвіниче дилювання. Гризе довго, протяжно й, що найголовніше,— голосно, так голосно, що, без сумніву, чути те гризіння там, на землі.
О. Тихон підсміхається крадькома й підморгує в бік мишки.
— Бо й правда: коли миші так безпечно гризуть на дзвіниці, то хіба видано, щоб там перебувала жива людина! Люди казна-що верзуть, коли гомонять, що на бере-зівській дзвіниці ховається батюшка від більшовицької кари.
І за тё Найбільше любить о. Тихон сіру мишку. В • своїх вечірніх молитвах додає він щовечора від себе:
— Дякую тобі, господи, що являєш мені свою милість у цьому дрібному твоєму створінні.
II
Тепер ще місяць не зійшов, і мишка відпочиває десь у темному кутку. В келійці стоїть глибока тиша, і тому о. Тихонові особливо важко піднятися з нар.
Але вставати треба. Під цю пору просковзає матушка до батюшки з харчами та вістями «з того світу».
Достоту — просковзає. Матушка сухенька, дрібна, крізь мишачу дірку пройшла б. Як тільки смеркнеться надворі, вона крадеться поза клунями, грядками, так що городина ледве-ледве ворушиться.
О. Тихон стоїть тоді на площадці дзвіниці, у вікнині великого дзвону та тільки з того ворушіння пізнає, в якому саме місці матушка, стежить за нею очима, а в самого душа терпне. Город великий — незчуєшся, як налізеш на біду. Причаїться, підгляне — пропали!
О. Тихон зітхає важко й піднімається поволеньки на
лікоть. Так само поволеньки подаються під його тягарем нари. Скриплять при тому скрипом тремтючим, протяжним, тоненьким, мовляв: не трудися, батюшко, не встанеш. Он як у тебе стегна тремтять, аж нам лячно. Ляж, батюшко, не трудися.
О. Тихонові здається, що той голос розрізує тонким вістрям вечірню тишу знизу вверх і, розхиливши обидві її половини, виставляє його ворогам.
І о. Тихон уперше пізнає, якою глибокою ненавистю можна запалати до мертвого предмета. Оце він стоїть на долівці біля нар, і блискавкою проймає його мрія про те, як він зійде колись на землю, знесе нари власноруч на дровітню й потовче їх обухом на порох і розвіє по вітру, щоб сліду не лишилось. І ще якась хвилина минає, заки батюшка заспокоюється і, протягнувши перед себе руки, підходить уздовж стіни до малого віконця.
Вдень матушка не велить наближатися до нього, і о. Тихон слухає. Тоді він втискається у протилежний куток келійки й цілими годинами стоїть у ньому з очима, вп’яленими в віконце.
Не бозна-що й видно йому крізь нього: квадратик далеких полів, перетятих гребінчиком тополь, над ним клапоть білого літнього неба. Верхній краєчок полів оперезаний блискучими рейками залізничної колії. Часом пройде по ній важкий бронепоїзд — повагом, без диму, рознюхуючи повітря. Тоді о. Тихон опускається тихо вздовж стіни і, скулившися грудкою, пересиджує так годинами в куточку.
Зате тепер безпечніше. Надворі вже добре смеркається. Вся долина по той бік Тясьминця аж по стрімкі вершки тополь налита присмерками, наче вином темно-золотим. О. Тихон припадає до віконця і впивається в них жадібними очима.
Великий спокій висне звичайно в цю пору в тих присмерках вечірніх. Небо нахиляється до землі й спускає до неї свої серпанки золоті, що по них стікає в долину той спокій.
О. Тихонові буває зразу з ним важко. Вій з тривогою вслухається в нього, і здається йому, наче тут зачаїлось щось жахливо-жорстоке, щоб тільки приспати майбутню здобич. Але згодом стишується в ньому ця тривога, наче й його торкаються ті небесні серпанки й по них спливають на нього каплі спокою.
І як він сходить потім на площадку під дзвони стрічати матушку, то в його погідному обличчі і в його шепоті чується надія на завтрашній день.
Не те сьогодні. Щось незвичайне твориться в присмерках цього вечора. Якісь блиски червоні блукають по цілій долині, займаються й гаснуть, займаються й гаснуть.
Спалахують вгорі, виснуть без руху в повітрі, а потім, тріпнувши собою, кидаються вниз і зникають на березі річки.
Долина від цього здригається й схлипує вся, як від потайних ридань. І що діється це без єдиного звуку, то лежить вона тут, як темне, велике обличчя, заніміле од жаху, що по ньому од часу до часу пробігають мертві рефлекси.
О. Тихона причаровує це видовище до нестями. Несвідомо подається він вперед і просовує голову в віконце. Втискається в нього плечима, так тягне його щось непереможне. Коли б не вузькість вітрини — просковзнув би всім тілом і поплив би в повітрі туди, на ті блиски.
Його обличчя застигає в безпам’яті й повивається кам’яним зачаруванням. І тільки як спалахне над полями червоне сяйво, пробігає відблиском по ньому коротка, як на мертвому плесі зібрана, судорога.
III
Десь здалека-здалека наче надлітає тихе накликування матушки. Слабою комашкою кружляє довкола голови, бринить біля вух, добивається до слуху.
— Тю-тю-тю-тю-у!
— Годі, матушко!
Голова о. Тихона висне поза віконцем на протягнутій шиї, як голова дивної летючої птиці. Схлипує зрідка, по-  трясаючи в повітрі бородою.
— Добре так, годі, матушко!
Але в накликуванні стільки тривоги. Воно з докором тулиться до обличчя батюшки, оплітає руками шию і лагідно втягає до келійки.
— Тю-тю-тю-тю-у!
Ззовні наче приходить батюшці думка: коли матушка накликує на грядках біля дзвіниці — знак, що небезпека близько.
Тоді налітає на нього хвиля холоду, й усе тіло починає битися дрібним, частим дрожем.
— Спаси, господи,— шепче він, насилу стримуючи тремтіння,— спаси, господи, і помилуй!
Потім простягає в пітьмі руки й намацує дверцята з келійки на дзвіницю. Одхиляє їх, придержуючи на ходу, щоб не рипіли. Висовує крізь щілину голову й роздивляється всередині дзвіниці.
Там видніше, ніж у келійці. На вікнах під дзвонами догоряють останки дня. Рудими смугами стеляться вони по долівці, дістаючи вершками східної стіни' дзвіниці. Уздовж смуг лягли тонкими довгими стежками тіні мотузків од дзвонів, коливаючись тихо.
Внизу,- проти великого дзвона, чути накликування матушки. Воно змовкає іноді — це матушка піднімає голову, вижидаючи батюшку в вікні.
О. Тихон зітхає уривчасто, кладе на собі великий хрест і, зігнувшись удвоє переступає високий поріг.
Од порога до вікна кроків п’ять, не більше. О. Тихон вагається одну хвилину, потім перемагає себе й пускається навскіс площадки. Але вже на другому кроці охоплює його дивний неспокій. По всій спині чує він важкий, холодний дотик порожнього простору. Під його вагою схиляється до самої долівки й поповзом підлазить до найближчої стіни. Тут втискує спину в темний куток і, втягнувши голову в плечі, прислухається.
Добре так. Стіни кутка прилягають щільно до боків, підняті коліна заслоняють груди. Як покласти на них голову й заплющити очі,— зовсім безпечно.
Коли б тільки не матушка. Її накликування стає щораз голосніше, вибухає й обривається — матушка непокоїться.
О. Тихон рачки підлазить до вікна й, припавши до одвірка, зводиться на ноги. Вікно загороджене до половини бар’єром з різьблених стовпців. О. Тихон спирається на нього й, вихиливши голову, шукає внизу очима матушку.	/
Він більше одгадує, ніж бачить її в присмерках, на першій до краю грядці, між соняшниками. Один з них схилив над нею зелене колесо, заслонив жовтим мереживом листочків, тільки край білого подолу видно. І як матушка стріпує до о. Тихона руками, щоб не вихилявся
занадто, то ввижається батюшці, наче сам соняшник знімає до нього рамена й погрожує.
О. Тихон не вихиляється занадто. Йому тільки важко розібрати, що говорить матушка. Тоді вона висовує, голову з-під соняшника, прикладає долоні чашечкою до губ і намагається говорити голосніше. Але її обличчя все здригається од хвилювання. І тільки шматочки шепоту доходять до о. Тихона.
— Прийшли,— чує він,— спинились на тому кутку... В о. Миколи трус... похваляються взяти... хворого. Савка появився, ходить по селу, приглядається. Біля нас крутиться... А там — гляньї
Матушка показує понад грядки, на південь. О. Тихон вихиляється з вікна й завмирає з обличчям при одвірку. За гаєм, що розкинувся на горбках по той бік залізниці, стоїть величезний пожар, півнеба собою закриваючи.
— Скиданівку палять... хутори палять,— шепоче внизу матушка, захлинаючись од тривоги.
Комуна карає.
Вчора тиждень минув, як Скиданівка постала проти комуни. Скиданівчани — народ ситий, багатий, хазяїна менше восьми десятин немає між ними. Лежать отак островом серед малоземельщини, своїм окремим життям живучи. Поміж собою тільки дружбу водять, окремо тримаються. З своїх у них і батюшка, звісний на весь повіт багатир, о. Христич. Він-то й підняв своїх на комуну.
За землю почалося. За планом земвідділу одходив клинок скидановецького степу малоземельним ставища-нам. Заворушились' скиданівчани. Поклали на сході: не дамо. Затялися — не дали. Землемірів з степу прогнали, волосного голову комнезаму на місці притовкли, з водою пустили. Пішло на пан або пропав.
Чують ворохобники — не встоять самі, як не зрушать довколишніх сіл. Знялося в них усе, од малого до старого, озброїлось та хлинуло по всій волості. Роз’їжджає о. Христич на білому коні, золотий хрест через груди, правдивий хрестоносець. Задзвонили по церквах дзвони, загуло гомінке слово скидановецького батюшки, проти комуни закликаючи.
Пішли перші сутички з комнезамами, потекла кров у Тясьминець. Не прийнялось повстання. Не співчуває народ: недавно гетьмана скинув. Схитнулось де-не-де за
ворохобниками що багатше, а там опало, як самітна хвиля, одірвана од води, до корита скотилося.
Зарвалась Скиданівка — нахлинули з повіту відділи, прийшлось відповідати.
Комуна карає.
Горить Скиданівка, з чотирьох кінців підпалена, горять скидановецькі хутори. Палають мовчки, повагом, ніхто не рятує багацького добра. До цурки згорить, вітер попіл рознесе, сліду не лишиться.
Скиданівка від березівського гаю — верст з чотири буде, а як дивитись з дзвіниці, здається — палає самий гай. Розлилося по ньому вогняне озеро, коливається гулко, дихає в небо клубами диму, іскрами сипле.
Блукають по озеру гнучкі язики, пнуться угору, хочуть лизнути неба. Високо. Повзуть по вершках, присідають — і по хвилині натуги з гоготом плигають в небо. Лизнули.
Од цього ходять відблиски по сусідніх полях, спалахують і гаснуть на березівській долині.
Довго стоїть матушка внизу, безпомічно опустивши руки. Ніяк не в силі одірвати о. Тихона од жахливого видовища. Вкінці зовсім виходить з-під соняшників, сплескує в долоні й шепоче в розпуці:
— Батюшко, схаменись, батюшко!
О. Тихон безсило опускається здовж одвірка, падає навколішки за бар’єром і втискає обличчя між різьблені стовпці.
— Не виходь,— благає матушка,— не показуйся!
— Прийду опівночі,— кидає на відході і зникає між грядками, в городині.
О. Тихон стежить очима її ходу до рогу клуні. Потім переводить зір до того місця двору, де повинна з’явитися матушка.
Вона й справді з’являється за хвилину — захопила по дорозі посуд Білка, дріботить живо, подавшись уперед.
О. Тихон залишається довго навколішках'за бар’єром, жадібно стежить, як матушка клопочеться під ніч біля хати. І тільки як виринає на східному обрії/ блискучий краєчок місяця, о. Тихон висовує втомлене обличчя спо-між стовпців і, ховаючись у тіні, виходить у келійку.
IV
Спить о. Тихон.
Сниться йому, наче лежить він на дні глибокої ями між жовтими пісковими стінами.
Яма закрита зверху важким темним віком, з якого звисають проти грудей о. Тихона дві довгі тонкі лієчки. Скільки гляне на них батюшка, стільки біжать крізь них два струмочки піску. Кружляють рівними, жовтими батіжками і з м’яким шелестом лягають на грудях. Пісок холодний, важкий, і всюди, де стелються його м’які кружечки, тіло сповнюється олов’яною млостю.
Коли та млість підходить до серця, о. Тихонов! стає невимовно важко. Тоді він натужується й одним гнучким пливком виринає зі сну.
Трудно навіть сказати, що він пробудився. Наче тільки щось м’яко підхопило його з дна ями й перенесло нечутно на нари.
І тягар на грудях лишається той самий. Повіки обважніли на обох очах, наче хто поклав на них по сороківцю. О. Тихон насилу їх розплющує, і його зір падає нерухомо на віконце в келійці.
Тоді він зауважує, що під час його сну з віконцем щось пороблено. Всю його середину заслонило щось темне, овальне, і тільки краєчком проходить у келійку місячне світло. В горішній половині овалу просвердлено дві дірки, крізь які простісінько в зіниці о. Тихона падають два місячні промені.
Є щось незвичайне в тих променях — це зауважує батюшка згодом. Колір їх міниться безустанну, переливаючись із зеленого в фіалковий. І зроблені вони наче з важкої холодної матерії. О. Тихон чує весь час їх дотик на своїх очах: наче хто просунув крізь дірки дві тонкі штабки ясного, холодного металу й спустив їх нижні кінці батюшці на зіниці.
Чує ще він, як млосна неміч стікає на нього по цих променях і розходиться по всьому тілу. Через те, мабуть, не дивується їх незвичайності. Лежить у якомусь отупінні, з очима, нерухомо нанизаними на кінці променів.
І тільки згодом, коли десь у глибині неба налітає на місяць хмарка, його думки сколихуються й стають здивовані.
— Місяць погас, хто скаже, що не погас? І ясна щілина довкола овалу. А дірки горять. Два промені, що падають крізь дірки овалу, горять. Навіть блиску в них більше холодно-мінливого, а дірки наче розширились і подалися вперед із темної заслони.
О. Тихон лежить хвилину з завмерлим віддихом, потім говорить упівголос до себе:
— Ну да, це очі.
Річ проста, це очі. О. Тихон говорить це з якимсь вдоволенням і неспокоєм. Повторює ще раз уголос. Опісля починає придивлятися. Робить це знову півсонно, ледве переводячи погляд здовж овалу.
Спершу — темна смуга над очима. Нічого — темна смуга. Потім — краєчком овалу вниз, до краю віконця. Спиняється тут на хвилину. Нічого. Тоді — серединою овалу назад, угору, до очей...
— Нічого?
О. Тихон зводить голову проти вікна і скрикує різко:
— Що таке?
Його верхні повіки підбігають геть під край чола, відкриваючи жовті блискучі жовтки. Потім стріпуються раз і другий, наче хочуть стрясти з очей дивну примару.
- Що таке?— перепитує о. Тихон удруге, але його голос застрягає в гортанці. Губи ворушаться сухо. Тоді повіки батюшки змикаються знеможено, а голова опадає, наче підкошена, на подушку.
— Очевидно, я сплю,— шепче він беззвучно,— дива якії Ну й сон! Спаси, господи, і помилуй. Спаси і помилуй!
Його нутро засклеплюється, як перемерзла вода, яку хтось торкнув на поверхні. Так він лежить хвилину-дві, а здається йому, що минає ціла вічність. Згодом розкривається його нутро на враження зовнішнього світу. Тоді він розрізняє: надворі живішає вітер. Внизу на грядках шелестить городина, наче перешіптується. Всередині дзвіниці озивається стиха дзвін.
О. Тихон ворушить пальцями на грудях і попадає на волосся. Чує під ними тепле тіло. Тоді зітхає схлипуючи і думає вголос:	'
— Тепер я не сплю. Ось розплющу очі й побачу перед собою порожнє віконце.
Він розплющує очі й бачить на віконці людську голову... Голова — нічого. Дивне те, що це його власна голова. Сперлась підборіддям на нижній край віконця. На
хиляється в келійку й розглядає його зеленими очима. З обох боків чола звисають вузькі гострі листки.
Ворушаться.
На кожному з них по капельці роси...
— Чув?
Голова надувається й перехиляється в глибину келійки.
— Чудна!
О. Тихон хіхікає в бороду, насилу здавлюючи сміх:
— Як не чути, чув! А ти чула?
Голова надимається вдруге, стобурчить блискучі листочки й коливається в обидва боки.
О. Тихон захлинається здавленим сміхом. Йому приходить весела думка.
— Як не чула, то почуєш.
Він жмурить щільно очі, щоб заховати свою думку перед головою на віконці. Потім непомітно, поволеньки підіймає свою спину з нар. Зводить її без помочі рук, самим згином хребта. Стежить весь час за головою крізь прижмурені вії. І як тільки його голова приходиться напроти неї, він щулиться, шкірить по-собачому верхню губу й, скокнувши вгору, вибухає прямо в вікно голосним собачим гавканням.
— Чув?— чув!!
Ох, як же весело!
Голова на вікні одкидається назад, розгортає крила й заходиться од дикого реготу.
— Хо-хо-ху-а! Хо-хо-ху-а!
— Хо-хо-хо-хо...
Який регіт!
Вона заточується од нього, ударяє крилами в боки і з божевільним вереском кидається в глибину ночі.
З нею регоче вся келійка, все нутро дзвіниці, регоче все небо, наче в ньому товчеться тисяча голів що гинуть від сміху.
Та більше всіх сміється веселий батюшка. Він закинув голову на спину, зціпив вишкірені жовті зуби й пищить-пищить, наче йому вставлено в горло десяток чортячих пищалок. Його тіло тремтить, як натягнена струна. Його схоплює дика крутіж і кидає разом з келійкою кружком у божевільний танець. По обох боках його голови виростають величезні крила. Вони підхоплюють батюшку з нар і кидають ним об стіни келійки. Одним ударом вибивають
 двері й мечуть його на дзвіничну площадку. Другим стягають по крутих сходах Вниз перед церківцю. Замахуються з усієї сили і жбурляють ним стрімголов на цвинтарну траву.
V
Ввечері йде покритка Василина до матушки з новинами. Через городи, цвинтарем біля церкви, недалеко. За Василиною дріботить її хлоп’я білоголове, черевцем проти місяця блимаючи.
Як повернути біля церкви за ріг, то праворуч дзвіниця, а прямо, по легкому схилу, стежка до приходської хвіртки. А з хвіртки доріжка між двома стінами квасолі-тичківки просто на приходський ганок.
Василина спиняється на розі, дожидаючи хлоп’яти, що забарилось між хрестами. Дитинча в неї славне, дарма, що на межах людських виростало. Оченята карі й саме смагляве, кругловиде, тільки голівка біленька. Та вона згодом потемніє, Василині відомо,— синок по батькові пішов, удачливий буде.
З свободою прийшов, мати більшовиком дразнить. Більшовик і є, з матір’ю в комнезами приписаний, землі на нього панської приділено.
І безбоязке, як більшовик. Оце споміж хрестів вибігає, на бігу підстрибує. В пригорщах повно світлячків, один над чолом у волосся вмотався, зіркою сяє.
Підбігає до матері, ручками скидає, груди світлячками обсипає. І регоче при цьому, як луна срібна по могилках іде, в самій церківці одкликається.
Ах ти, мій більшовику!
Василина підхоплює дитя на руки й повертає за ріг. На стежці проти дзвіниці натикається вона на людське тіло. Мало ногою не наступає, скрикує злякано й одскакує вбік.
Тоді бачить — впоперек стежки лежить догори спиною о. Тихон. Руки геть одкинуті, одна нога підгорнута під черево, підрясник на плечі закотився, тікає наче батюшка від чогось.
— Невже вбитий?— жахається Василина. Вона пригортає дитину щільно до грудей і оглядається злякано довкола себе.
Цвинтар порожній. На блискучих травах коливаються густі тіні, біліє в місяці стежка. Василину охоплює жах.
— Тікати!— налітає на неї думка,— тікати!
Вона ще щільніше тулить сина й одступає кроків на два вверх стежкою. Тоді її хлоп’я пручається на руках, протягає голівку в бік о. Тихона й кличе:
— Мамо, батя!
— Батюшка, сину, батюшка, — шепче Василина, пригортаючи голову хлоп’яти до грудей. Та воно випручується з рук і кличе знову:
— Впав батя! Батю, встань!
Вихиляється через плече матері, простягає руки й кличе з усієї сили:
— Батю, встань!
Його дзвінкий голосок сколихує пустку цвинтаря.
Василина ціпеніє од жаху, через силу притискує до себе дитину й повертається до утечі. В останню хвилину кидає ще очима на простягнуте на землі тіло, й тоді їй ввижається, наче голова батюшки легко ворухнулась.
Думка про те, що о. Тихон жйвий, приковує її на місці. Тепер Василина бачить: голова ворушиться вдруге. Вона спускає дитину додолу й кидається до батюшки. Приклякає біля нього на стежці, бере обома руками за плече й повертає горілиць.
Тіло о. Тихона, важке, як у мертвого, безвладно перекидається на спину. Лице бліде, аж синє, на лобі й носі темні плями землі. Зуби зціплені судорожно, в них затиснуто клапоть зірваної трави.
Коли Василина нахиляється над батюшкою, цей клапоть хилиться поволеньки й зсувається в куток розтулених синіх губ. Щоки о. Тихона звільняються, він робить один ковток горлянкою й схлипує уривчасто. Потім ворушить в устах язиком і висовує з кутика губ заслинений жмуток трави.
— Батюшко!— окликає його Василина.
Очі о. Тихона розплющуються й зупиняються довго на Василині. Пересуваються од неї і повертаються довкола, наче шукають чогось біля себе. Коли ж їх погляд падає на дзвіницю, вони спиняються й стихають, прислухаючись.
Мовчить дзвіниця, місячним світлом обтікаючи. Мовчки визирає квадратиками вікон її нутро, налите вщерть чорними тінями. Крізь одхилені двері внизу видно білі
сходи, тихі такі, наче по ‘ них одвіку не ступала людська нога.
О. Тихон міряє очима простір між дзвіницею і собою і знову зупиняє допитливий зір на обличчі Василини. Потім зітхає глибоко й прикриває повіки. Його губи ворушаться, і коли Василина нахиляється до них, вона чує, що батюшка кличе матушку.
І справді — матушка! Василина схоплюється миттю й кидається бігом по стежці вниз. Коло хвіртки затримується на хвилину, щоб перевести дух. Тоді внизу, в кінці доріжки, що збігає до ганку між двома темно-зеленими стінами квасолі, бачить матушку. Вона стоїть на верхніх щаблях драбини, опертої на покрівлю будинку, порається біля курника. Встромила голову в темні дверцята, промовляє до птиці.
На скрип хвіртки висувається з нутра курника і, повернувшись на драбині, розглядає доріжку від цвинтаря.
— Що там, Василино?— скрикує вона стишеним голосом, доглянувши дівчину в тіні тичківки. А як Василина в відповідь тільки руками змахує, вона одним духом збігає з драбини й кидається їй назустріч.
Тверда матушка, дарма, що хворіє на серце. Коли бачить од хвіртки простягнуте в траві тіло о. Тихона, схоплює Василину обіруч за плечі й, присунувши обличчя до обличчя, кидає однісіньке слово:
— Мертвий?
Голос у неї при цьому гострий, наче ворожий. І тільки, коли Василина заперечує кивком голови, вона слабне на хвилину й, хитнувшись, спирається на неї всім тілом. Але зараз же й приходить до пам’яті, стріпується й пускається бігом по стежці.
О. Тихон очуняв уже зовсім. Коли матушка нахиляється над ним, він підводиться з землі й сідає. Прислухається хвилини дві, кидає крадькома довкола себе допитливий погляд і підводиться на ноги.
Мовчить при цьому якось дивно, але матушка не звертає на це уваги. Вона навіть рада цьому мовчанню. Хазяйською рукою одгортає сльози, що линуть їй до очей, одсовує набік десяток болючих питань, що просяться на язик, і починає швидко розраховувати:
— Знайдено батюшку біля церкви? Нічого,‘на те він і батюшка, щоб йому бути біля церкви. Знайдено зомлілого? Теж нічого. Час тепер такий, пропасти людині
легко, як мусі, не то зомліти. До чого — батюшка нездужає тепер часто, матушка про це кожному стрічному розказує.
Головне, щоб не пішла зразу звістка по селу. Матушка про це подбає. Ой, подбає, кому й подбати, як не матушці! Василину біля хазяйства задержить, глядітиме, щоб і кроку з двору не ступила. Потім ночувати залишить — веселіше втрьох у хаті. А там — розвидниться, відніше буде, що робити.
— Ой, чи тільки розвидниться!
Матушка зітхає важко, примощуючи о. Тихона на призьбі біля ганку. Велить Василині принести з кухні воду й рушник, а потім одсилає на хазяйство. І тільки як Василина одходить, вона приклякає біля батюшки на призьбі й заходиться витирати рушником його обличчя.
На лобі й на хребті носа в батюшки дряпини; трава глибоко позаходила в них, не змивається. Матушка одмо-чує їх обережно. Сплакує при цьому нишком, одхиляючи голову, щоб сльози не спливали на подряпане.
Це зайве — матушка скоро зауважує. Обличчя о. Тихона нечуле, що можна б, здається, на нього плакати топленим оловом.
Мов дерев’яне, подається воно за кожним дотиком рушника, повертаючи* механічно на старе місце. Знерухоміло зовсім в якомусь надслухуванні, тільки верхня губа здригається чудно од часу до часу, одкриваючи зуби.
Тоді матушка припадає до плеча батюшки й шепоче тривожно-благаюче:
— Батюшко, голубе, кинь мовчати. Що це з тобою трапилось та що лучилось? Одізвись, слово промов.
А як батюшка не пробуджується з свого знерухомін-ня, матушка не витримує довше й кидається йому на коліна, здригаючись од ридань.
Прикуцнувши на ніжках, сидить під ганком Василини-не хлоп’я. Глядить на матушку, на батюшку й пригадує.
— Мама вчора теж так плаче. І на друге вчора. Кладе голову на межу, спина підстрибує. На межі борода, як у баті. В бороді стрибунчики. Один мамі на спину і цір-Цір-Цір.
VI
Слава тобі, господи, заснув!
Матушка кладе на собі хрест і зітхає. Повертається
на правий бік, поправляє на голові очіпок і стиха, надслухуючи.
Мабуть, близько вже й північ. Крізь щілини віконниць пливе місячне світло й скісними смужками лягає на долівці.
Під хатою шелестять одностайно грядки. Сухо черкають краями листя соняшники, дрібно перешіптується квасоля.
Під самими вікнами пробігає Білко. Спиняється на розі, витріпується.
Матушка все це розпізнає. Потім зітхає глибоко й западається зразу в сон...
Хазяйський сон у матушки. Спить наче, а увага таємним способом повисає на всьому, що турбує її в той час. Ось чує вона крізь сон слабенький оклик. Крізь сон же стримує віддих, прислухаючись, а як оклик повторюється, прокидається зразу.
Лежить ще хвилину, надслухаючи, потім повертає голову в глибину ліжка й питає:
— Це ти, батюшко?
О. Тихон не відповідає. Звинувся грудкою під боком матушки, притулився щільно, не дихає. Коли ж матушка кладе на нього простягнуту долоню, він здригається раптом увесь, присовується ще й прошіптує ледве замітно:
— Чуєш?
Матушка стихає й надслухує.
Короткими, нерівними подувами ходить біля хати вітер. Впаде хвилею на грядки, сколотить городину і зляже. Зніметься знов, зашелестить і зляже. Наче хто пробирається грядками. Іде різко, стане, прислухається. Знов іде, стане, прислухається.
Але це вітер — матушка зразу пізнає. Це тільки низом б’ються об землю його розірвані шматки, тоді як горою пливе він рівною, одностайною течією.
Чути: шумлять потоком над дорогою ясені, гудуть на кладовищі тополі, як туго натягнуті струни. ,
Матушка зітхає коротко й повертається до о. Тихона з докором головою:
— Спав би, батюшко, бог з тобою. Наче та дитина, вітру лякаєшся.
Але вона змовкає зразу, так боляче впиваються їй у плечі пальці о. Тихона.
— Підожди,— шепче він їй з притиском у саме обличчя,— послухай!
Матушці мимоволі передається тривога цього шепоту; вона стримує віддих і повертає голову до вікон. Слухає.
На грядках тепер вітер ущух. Його неспокійна хвиля одхлинула в верхню частину кладовища й гасає там нерівними поривами. Рветься з шумом між пнями тополь, стукотить старою цвинтарною брамою, термосить скрипливою, розбитою березою коло хвіртки.
Потім скупчується на горі цвинтаря й, приникши на мить, кидається диким табуном вниз. Одним скоком пересаджує тин, що ділить город від кладовища, і з галасом вривається в гущу грядок.
Чує і матушка. Ідуть. Не один — більше. Шорохтять гостро соняшники, розгортані руками, лопотить гарбузиння, рвучись за чобітьми. Ідуть.
Добираються до краю грядок, розривають нагло стіну квасолі і з шумом виплигують на травник перед хатою.
— Є!— кидає коротко матушка.
— Є,— повторює механічно батюшка.
Вони пригортаються один до одного щільніше, втягують голови в плечі й слухають.
Під хатою стоїть хвилину тиша. Потім із стукотом скочується з покрівлі клубок вітру й, одбившись від землі, ударяє собою об стіну. Стріпує шнурками дикого винограду, струшує віконницями в завісах. Серед його шуму чути, як щось підходить до вікна і пробує защіпку. Підносить її в скоблику, стукотить гачком і пускає назад. Переходить до другого вікна, теж пробує. Потім одтягає замкнуті гачком віконниці і крізь розширену щілину заглядає в кімнату.
Матушка знизує плечима й ковтає пересохлим горлом.
— Грається наче,— шепче вона,— защіпки звичайні, дитина одімкне.
Потім одчайдушно моститься в постелі, спирає голову на підняту долоню й дивиться в вікно.
Щілина між віконницями роз’яснилась — відійшов. Всі відійшли. З глухим тупотом посуваються по травнику вздовж стіни, повертають за ріг дому й затримуються під вікном біля ганку. Гомонять. Підноситься понад усі один голос, низький та гулкий — говорить коротко, наказуюче. Інші переплітаються з ним, притакуючи стиха.
Матушка робить знову ковток пересохлим горлом і кидає батюшці через плече:
— Чуєш?
Голос у неї стиснутий, чужий. Наче озвалось саме повітря в кімнаті, здавлене невимовним напруженням.
Від одного його звуку кидає о. Тихона в такий дріж, що ліжко під ним одзивається дрібним цокотом.
— Батюшко, ох, батюшко!
В грудях матушці сколихується м’яка хвиля, а сухі, гарячі очі наливаються сльозами. Вона повертається всім тілом до батюшки і простягнутими руками шукає його голови.
Намацує долонями зігнуту дугою спину, зведені до подушок коліна й тремтячими від сліз губами припадає до чубка голови, що висувається з-поміж колін.
Та в ту мить страшний удар в віконницю підриває її з місця й садовить обличчям до вікна. Інстинктивно розставляє руки й, подавшись назад, затуляє своїм тілом о. Тихона.
Її дрібне личко загострюється, як у змійки й простягається до вікна. Зелені очі горять нерухомо, вижидаюче, а гострий, як жало, кінчик язика блукає по губах.
— Приходь!
Коло віконниці тепер живий рух. Чути один і другий легкий стук, спішне шкряботіння біля защіпки. Клямка цокає раз і другий, потім вискакує з скоблика і з брязкотом сковзає по дошці.
В щілину між віконниці всовуються пальці — одна половина одхиляється і з грюкотом ударяє собою об стіну віконниць.
Так. Тепер матушка бачить. Людська рука пробігає швидко по рамі вікна, шукаючи отвору. Потім знімається вгору і повисає над шибкою. Заміряється.
Матушка втягає голову в плечі і жде. В неї нестерпно пересихає в устах. Вона пробує ковтнути раз і другий, але болюча судорога стискає гортанку.
Стихає і жде. Доходить звідкілясь до її слуху слабе собаче гарчання. Перша в неї думка: Білко. Але вона прислухається й чує, що гарчить зовсім близько, на ліжку, біля її ніг.
Матушка стріпується легко й пробує кликнути о. Тихона. Та голос застрягає в гортанці. По спині пробігає холодний дріж і осідає морозом на голові. Шкіра стяга-
еться болюче, кожна волосинка ворушиться в ній льодовою шпилькою. Матушка чує всім тілом, що в неї за спиною причаїлося щось страхітне.
Лежить воно нишком біля правого стегна, підводить голову і крадучись знімається вздовж спини. Його гарячий, стриманий віддих повзе по хребті, а коли доходить до висоти карку, спиняється на хвилину. На шиї, нижче очіпка, чує матушка дотик вогкого, волохатого писка.
— Умру,— блискавкою пробігає в неї думка. Вона здригається всім тілом і одкидає голову назад. Її обличчя перекривляється і натужується до крику.
В ту хвилину щось велике, крилате вистрибує в неї з-за спини й повисає в повітрі. На довгій, тонкій шиї витягається собача голова й вибухає над матушкою протяжним гавкотом.
— Гав-у-у-у! Хо-хо-хуа! хо-хо-хуа!
Матушка скрикує тихо, осідає важко на краю ліжка й починає хилитись на боки.
Схлипує разів два. Стріпує руками в повітрі й, хитнувшись, летить стрімголов на долівку.
Над нею проноситься в повітрі крилате страховище. Одкинувши чіхрату голову на спину, сповняє воно всю кімнату божевільним реготом.
— Хо-хо-хуа! Хо-хо-хуа!..
VII
Як іти з Богунівського кутка, то, найближча дорога через річку, городами, прямо на попівські клуні. Туди й до попа ходять, як кому трапиться діло.
Весною повідь кладки знесла, нові покладено. Не кладки — місток, конем проїжджай. Дід Опанас спасибі людям каже. Відколи найнявся сторожем біля церкви, разів два на день тут проходить: увечері до церкви, вранці додому. Вечори всякі бувають, часом темінь така, хоч очі виколи. А дід старий, недобачає. Не скільки й треба — з кладки та в воду—і пропав дід. Тясьминець забрав.
Оце третю ніч матушка спати додому одсилає, жаліє, мовляв, старого — ночі тепер тривожні. А дідові й байдуже: додому — то й додому. Однаково надворі спати, вдома чи біля церкви. Ночі тепер теплі, запашні — і старе в хаті не влежить.
А щодо тривоги, то кому тривога, а кому й ні. Часи
Такі. Як тільки благословляється, дід уже й на кладці... Де б не спати, а вранці таки біля церкви треба бути, діло сповнити.
Дід пристає серед кладки, лікті на поруччя кладе, на річку поглядає. Спить іще Тясьминець, густою тінню вкритий. Ледве-ледве пливуть у берегах його сонні води, важкі, мов скло розтоплене.
Тихе, гладке плесо морщиться коло берега ліниво, наче оболонкою тугою затягнуте. Іноді одіб’ється од берега лієчка-вертунка і піде косо насеред річки — це Тясьминець крізь сон усміхається.
Іноді знов стріпоне шкірою, як вгодований жеребець, збиточну плітку із плеса скине, на тихе дно дрімати пошле.
Такий Тясьминець.
Дід усміхається до ньорэ всім обличчям, як до давнього друга.
Нахиляється через поруччя й грудьми старого рибалки вбирає вогкі пахощі, що піднімаються з долу. І щойно як до його слуху доходить легкий плескіт весел, він розгинає спину й скидає очима вверх по річці аж до останнього її залому.
З-за темного, порослого кущами берега виринає на звивині човник рибалки Охріма. Ледве торкаючи веслом сонного плеса, мчить його Охрім, як легкогруду ластівку, вздовж стрімко навислого схилу. Вода тут темна, пройнята до дна важким схилом,— човник сковзає по ній, як по гладкому чорному склу, залишаючи по собі довгу срібну мережу.
Охрім здалека ще усміхається до діда широким, молодим обличчям.
Дід не любить переддосвітніх рибалок. Думає — все має свою пору і свою годину. І річка має свій спочинок, і не годиться його обривати. Він невдоволено киває головою і з місця картає молодого рибалку:
— Рано колотиш воду, Охріме, рано. Не годиться!
Охрімові нічого, байдуже. Він тільки ширше/ розставляє ноги, скидає білий бриль на дно човна й, махнувши буйно веслом, гукає на всю річку:
— Нічого, діду, простить Тясьминець — ради свята!
Дід Опанас кліпає недовірливо безвіїми очима, потім моргає глузливо в бік Охріма:
— Чи не погубив, Охріме, днів після чарки? Вчора,
кажуть, був четвер, а сьогодні, либонь, п ятниця, а свята — по-тверезому ніяк не видно.
На Охрімові й ця насмішка, як вода на гусці.
Одним ударом весла підгонить він човен до кладки і, привітавшись до діда, кидає весело:
— Не згубив, діду, нічого, а знайти — знайшов: двоє близнючків опівночі біля Христі.
— Не жартуєш, Охріме?
— Не жартую, діду, знахідка правильна. Рибальчен-ки он які, хоч весла в руки та на річку!
— Кажи-кажи,— дивується дід, це ж у тебе первачки?
— Первачки і є, за одним заходом постарався, щоб гайки не було,— сміється Охрім.
Діда ця вістка застановлює не в міру. Дивиться якийсь час мовчки Охрімові в обличчя, стріпується й питає живо:
— Чув?— у нашого Петра на тім тижні теж два хлопці знайшлося.
— Як не чути, діду, чув!
— І в Уляни Пилипенкової, на нижньому кутку.
— Правильно, і в Уляни Пилипенкової. А то знову путьовці звістку привезли — під Камінною жінка трьох нараз привела, та зубаті всі, до хліба зразу тягнуться.
Дід Опанас впивається очима в блискучі зіниці молодого рибалки.
- Що скажеш, Охріме?
— А що казати, слово просте: мужичі часи пішли, зубаті часи. Наше бере!
— Наше бере!— усміхається дід широко беззубим ротом.
— Еге ж, мужича,— гукає Охрім, пропускаючи човен попід кладку.
— Прощайте, діду!
— Е-хе-хе-хе-хе!— зітхає дід Опанас на всі груди. Йому дуже хочеться затримати ще Охріма біля себе, сказати йому щось важливе-преважне. В його білій голові снується хаос ясних, легких думок, що всі гуртом тиснуться на язик. І поки збирається він з одиноким словом, Охрімів човен зникає на повороті за терновиком, що густою бородою звисає з берега над воду.
Дід Опанас стоїть ще хвилину на місці, потім скидує плечима й переходить другу половину кладки...
Як минути людські городи й обійти Самусеву пасіку, стежка перебігає вже на попівське. Це зразу й видно, городина тут — ліс один, помітно одбиває од людської. Стоїть вона важко в холодному ранньому повітрі, росами, як плахтами срібними, вкрита. Дід Опанас здригається весь, поринаючи в неї з головою, як у ранню воду Тясь-минця.
Небагато й проходить дід, як його спиняє жалісне собаче виття. Дід зразу пізнає — тужить попівський Білко голосистий.
І чого б йому тужити спозаранку!
Сидить ото посеред стежки, кроків за десять перед дідом, простягає морду до грядки, виє протяжно, мов проти пожежі. Як тільки зачув дідову ходу, схоплюється зразу й кидається дідові до ніг із жалісним скимлін-ням.
— Що там у тебе за диво таке, та що за чудо, Білку? Дід нахиляється до собаки й гладить цупкою долонею широколобу його голову. Білко розуміє дідову мову. Він одбігає на старе місце й, прилягти до землі, запрошує діда жалісним поглядом підійти й подивитися.
Як глядіти здалека, нічого на грядці й не видно. І тільки як підходить дід до Білка та розгортає палицею вогке од роси кукурузиння, аж скрикує з дива. З-поміж стовбурів кукурузи висовується проти нього чіхраста мокра голова водяника.
Водяник і є, він зразу пізнає. Голова в нього повна дрібної зелені, що стікає водою. Два довгі листи кукурузи звисають на клаптях волосся по боках чола, на кожному з них по капельці роси. Роса і на важких, навислих бровах, і на жовтій бороді, що спадає вниз, переплетена городяною повитицею з дрібними рожевими квітками.
І тільки великі, широко розставлені очі обдають діда сухим, гарячим поглядом, від якого дідові стає моторошно. Він відступає кроків два назад і, сплеснувши руками, гукає на весь город:
— А тю-тю-га! А тобі чого сюди!
— А тю-тю-га! На річку! А тю-тю!
Водяник лякається дідового крику. Він схиляє голову до землі й, соваючи бородою по зіллі, одтягається в глибину грядки. Шкірить при цьому на діда верхню губу, наче вкусити погрожує.
А як дід подається за ним, щоб розглядіти Краще,
16—983
він вистрибує раптом угору й, одкинувши голову на спину, з диким реготом пускається грядками в бік річки. Широкими скоками мчить по схилу, збиваючи за собою вітряні завороті. Як велике біле крило, тріпоче над ним мокре простирало, стягнуте поночі з чийогось тину.
Добігши до краю берега, кидається вниз по стрімкій кручі.
Туди ж пропадає і попівський Білко, що з жалісним гавкотом мчить за водяником.
Дідові жалко Білка. Якусь хвилину лишається він на стежці, гукаючи його. А як Білко не показується на березі, дід повертає вгору стежкою, до попівського двору. По дорозі свариться на Білка впівголос:
— Казав не йди туди, бісове зілля! Не вернешся назад, водяник у Тясьминець затягне.
Коли дід переступає перелаз між великою клунею і повіткою, попівське подвір’я бухає йому в обличчя несамовитим кудкудаканням.
— Мабуть, матушка. Курник відчинила, птицю на двір випускає. Добра господиня з матушки.
Дід стає біля перелазу, заслоняє очі долонею, мацає ними по дворі, шукаючи господині.
Матушки немає. Курник відчинений — дід бачить,— та твориться в ньому щось чудне. Вся пташня збилась натовпом біля дверцят і ворушиться в них, мов муравлисько, витягаючи з ляком шийки понад поріжок. Час від часу виривається з того тиску найлегша курка, пролітає великою дугою над вікном і з диким вереском падає серед двору. Тоді весь курник одкидається з жахом від дверцят і сповнює ціле горище приходського дому голосним криком і лопотом. Згодом збивається він знову при вузьких дверцятах, і тоді десятки дрібних гребенястих головок простягаються понад порогом і з жахом розглядають щось унизу при вікнах. Коли дід переходить просторий попівський двір та наближається до приходського дому, пізнає оте куряче страхіття: на довгому тонкому шнурку проти вікна звисає з курника куниця. Цупке мотуззя перехопило гнучке тіло довкола задніх стегон і впилося глибоко в черевце і спину. Куниця задавилась. Великі темно-золоті очі вийшли геть із ямок, наче збирались покинути мертве тіло. Споміж тонких затиснутих зубів звисав припухлий язик із застиглою каплею крові на кінці.
Дід обходить куницю з боку ганку, простягає руку і мацає пальцями скривавлене рильце.
— Задавилась, то добре,— думає дід.— Туди їй і дорога. А шкурка потята на хребті,— шкурки шкода. І вікно потовчене — теж погано. Лубком прийдеться забивати, склом тепер не розживешся, не легко.
Розбите вікно приковує зовсім увагу діда. Дві нижні шиби витовчені в ньому дощенту. Дерев’яна поперечка між ними проламана надвоє; один кінець звисає при вікні, другий валяється внизу, на призьбі. Крізь великий, вибитий отвір виглядає темне нутро світлиці.
— Не вліз би хто,— матушки, відай, немає дома, почула б.
Дід підходить до вікна і встромляє голову крізь отвір. Його очі не розбирають нічого в темряві, і лише згодом, коли звикають, розглядає дід у кутку світлиці ліжко з розкиданою постіллю, а біля ліжка, на долівці, довгу білу смугу туго натягнутого простирала.
Дід ехкає і миттю висовується з розбитого вікна. Оглядається довкола шукаючи очима по дворі, потім повертається до вікна і припадає лицем до темного отвору.
Під простиралом біля ліжка лежить голова матушки. Гостру голівку закинула назад, наче тім’ям дістає долівки. Однією рукою впилася в рябий хідничок коло ліжка, другою згорнула простирало на грудях. Біле полотно збіглося зіркою під холодними пальцями і злягло коло серця тугими, мов із бляхи гнутими, складками. На хідничку біля правого .плеча лежить білий очіпок, повний сивих матушчиних кіс.
Дідів погляд спиняється на очах матушки. Вони розкриті широко, що горішні вії ледве видно з-під чоловічої кістки, а круглі зіниці темніють, мов дві зелені краплі води серед блідого білка.
— Закрити б очі,— шепче про себе дід.— Звести повіки і покласти по грошу — не вдержаться самі. Перше діло — закрити очі, не годиться так.
Його зовсім захоплює та думка. За нею він не помічає, як праворуч у світлиці одхиляються двері з кухні і з них виглядає Василинине хлоп’я. Дитина підбігає до вікна й окликає діда. Він здригається і гримає на неї півголосом:
— Ти чого сюди, га? Йди в кухню! Мати де?
— Мама спить,— відповідає вголос хлоп’я, протираючи кулачками очі.
— А йди лишень збуди матір, день ось, годі спати. Дід радий, що знайшлася людина в мертвому домі. Але хлоп’я не поспішає в кухню. Воно розглядає чіхрату дідову голову в ясному отворі, потім переводить очі на підвіконник. Доглянувши на ньому куски скла, простягає руку й бере з-поміж них великий зламок.
Йому вже не цікаві ні дід, ні вікно. Воно одвертається від них і стрибає на одній ніжці в глибину кімнати. Заступає йому дорогу тонка світляна смуга, що впадає в хату крізь щілину віконниці.
Хлоп’я простягає до неї долоні і ловить рухливе світло на поверхню скла. Але за кожним разом, як воно підносить зламок до очей, щоб розглянути блискучі цятки, світло зсовується з скла й розсипається по долівці;
Дитина нахиляється за ним униз і на темному хідничку добачає руку.
Рука ця біла, аж прозора. Крізь тонку шкіру просвічують у ній жовті кісточки. Кінці зігнутих пальців уп’ялені в хідничок, на кожному з них по синьому блискучому нігтю.
Хлоп’я висуває пальчик і торкає найближчий з них. Ніготь холодний, як льодова бурулька. Тоді воно ховає палець і переводить зір вздовж руки до плеча. Тут лежить очіпок, повний сивого волосся. Краєчок очіпка обшитий довкола вузьким мереживом. Хлоп’я бере його двома пальцями й потягає до себе. Волосся висовується з очіпка і розповзається по землі, мов живе.
Тоді хлоп’я зауважує, що це матушчині коси. Воно підлазить до голови матушки й, нахилившись над нею, заглядає в широко розплющені очі.
Дідові стає ніяково. Він висовує голову з вікна, хекає сердито й заходить довкола ганку за лівий ріжок дому.
З цього боку дім обведений під вікнами маленьким квітничком. Кроків за чотири од ріжка перетинає квітничок вузька стежечка з трьома кам’яними східцями до кухонних дверей. Дід підходить до них і притишеним голосом гукає Василину.
У кухні ніщо не ворушиться. Він іде по східцях і грюкає палицею в двері. За третім разом чується в кухні поскрипування полу, а за хвилину відчиняються двері і на порозі стає Василина.
— Здорово спиш,— докоряє дід знадвору.
— А сплю,— одказує,— на те й нічка, щоб спати. Вчора пізно лягли,— он і матушка ще не встає...
— Еге ж, не встає, — киває дід головою,— та йди лишень зо мною, подивись.
Він ставляє палицю при одвірку й увіходить повагом. У хату.
Василині не спішно. Вона ліниво стріпує з очей залишки доброго сну. Висока, грудаста, з припухлими зі сну губами, ступає босоніж по східцях — на сивий од роси травничок. Постоює там хвилину. Потім стріпує пружними бедрами, потягається солодко всім тілом і, позіхнувши голосно, увіходить за дідом у хату.
