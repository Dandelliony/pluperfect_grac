

ПІСНЯ ПІСЕНЬ
Ми в’їхали на фільварк пана Сапєги. Широкий, як вигін, двір був порожній. Корови тільки що вернулися з поля. Доярка схилилася над дійницями, що наповнювалися з теплим шумом. Біля телятника порався старий батрак. Схилився через поруччя, воркотів глухо, як старий голуб:
— Гарний телятник!
Глянув, не розгинаючись, з-під жовтих брів, пересунув відерце.
— Нічого... А тому ж теляті тільки три неділі, а яке вигналося... Підіть, спробуйте — підійміть...
— І пильнуйте... Панові дотепер доглядали, а тепер собі, народові, добре пильнуйте... Давно тут працюєте?
— ЗО літ з гаком. При мені ця стайня ставилася. І син тут змалку працює стельмахом...
— ЗО літ праці — чого тут не торкалися ваші руки, що через них не пройшло?.. Тяжко все зароблене, своє, по справедливості своє...
Ми обійшли конюшню, возівню, магазини. Коли вернулися, щоб від’їжджати,— побачили...
Старий батрак стояв серед двору. Сутулий, важкий, простоволосий, руки опущені вздовж боків. Густа збита чуприна жовтою сивиною в’їлася корінням у чоло. Сухі брови стягнулися їжачками до перенісся, по обох боках шиї набрякли кручені жили.
Думав, важко думав. Він розгортав /на боки уламки тяжких брів. Важко, настійно думав.
Через кілька тижнів будем бачити старого батрака Семена на загальних зборах селян, скликаних з приводу поділу панської землі. Він стоятиме вкупі з іншими батраками серед бідноти села. Обличчя його підняте, відкрите,
брови хвилинами стріпуються разом з повіками в напруженні, долоня приставлена до вуха. Він ловитиме кожне слово товариша на трибуні, і то будуть не слова, а гарячі шматки батрацької правди, що лягатимуть солодко довколо серця.
Він не вміє ще плескати в долоні. Зашкарублі цурпалки не складаються, але коли перед народом стане питання, як буде з землею пана,— він твердо і певно підійме руку вгору, долонею вверх, немов тримаючи на ній таблицю з законом.
— Поділити!..
— Земля народна! Хребтом народним зароблена.
— Поділити!..
Все в сонці, широке і відкрите, його обличчя проймається блиском захоплення, якого не знала ця людина за все життя. Якусь хвилину це обличчя заклопочеться непевним зворушенням, очі побіжать з-під брів, вправо, вліво. Спиняється біля трибуни: це сина його Івана, стельмаха з фільварка, обирають на члена комісії для поділу панської землі. Ліс рук піднімається при цьому імені (батраки всі голосуватимуть, вся біднота, багато середняків). І від трибуни впаде слово: «вибрали». Старий Семен крутне головою, вдарить руками об поли і кине впівголос:
— Такий світ... Чи то бачено?
Якась остання заслона впаде з його душі. Над селом роздзвоняться всі дзвони, Семенові здаватиметься, що дзвонять у нього d серці... Народ плескатиме в долоні радісно, святково по всіх вулицях. На повороті до фільварку Семен наткнеться на гурт червоних бійців. Хтось із них спитає:
— Весело, дідусю! Чому там дзвонять?
Семен посміхнеться на все лице.
— Який там я дідусь, сину. Я молодий...
Він піднесе руку вгору і покрутить головою:
— Я вже не той, що вчора. Вже не той... Семен приступить до бійця, візьме за руку вище ліктя.— Сина вибрали в комітет, землю буде ділити.— Вклониться:
— Дякуємо вам, товариші!

Як з прорваної раптово штучної греблі хлинула враз дітвора, хлинула молодь всіх кутків повіту, сіл і містечок до повітових і міських шкіл.
Ще тільки недавно — до вересня 1939 року — шкільні приміщення наполовину порожніли і поодиноким школам грозило закриття через нестачу учнів. Сьогодні молода наросвіта металася від установи до установи: де ще є вільне приміщення?
Дітвора напливала і напливала повінню. З далеких, за десятки кілометрів віддалених сіл приходили без батьків хлопці, дівчата з малими клунками під пахвою. Ставали перед брамою школи:
— Хочемо учитись.
Ще тільки недавно в краю було 4000 зареєстрованих безробітних учителів і перед кожним випуском педагогічних шкіл стояло чорною ниткою довгих років бездіяльне нудьгування в очікуванні милості одної із шкільних кура-торій.
Один місяць радянської дійсності втягнув у творчу учительську працю всі кваліфіковані сили. Другий визбирав по закутках всіх давно забутих поодиноких учителів.
Сьогодні стоїть питання: де взяти учителів?
 Це діє новий, небачений в історії механізм народної влади, нова якістю соціальна дійсність, радянська дійсність; розкриває вона всі джерела незмірних народних сил.
* * *
Фабрика тютюну у Винниках за польського шляхетського панування була дошкульною тюрмою робітників. Сьогодні тут вже є 278і стахановців і ударників, що перевиконують свої плани. До дня 17 вересня в подарунок роковинам радісного визволення робітники постановили виконати 100% річного плану.
Назустріч великим роковинам як подарунок матері-віт-чизні сотні фабрик і заводів, тисячі робітників постановляють виконати і перевиконати річний план до 17 вересня.
* * *
Думання категоріями плану, практичне творче думання, любовне і творче ставлення до визволеної праці.
Це те грунтовно нове, що встановила радянська дійсність у робітничих масах західних областей УРСР; це невпинне з дня на день органічне вростання у величну будівну практику соціалістичної батьківщини; це найбільш захоплююче явище матері-землі.
Народження нової людини...
І що може бути більш зворушливе, як оце: подарунок матері-вітчизні на великі роковини визволення.
Подарунок від плодів любовно помноженої праці,— ця пісня пісень нової дійсності, нового, радісного життя,— що може бути більш зворушливе?!