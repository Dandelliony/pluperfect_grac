
ДРУГЕ НАРОДЖЕННЯ
— Перше моє слово для вас, товаришу! Це те, що я від 10-ох хвилин громадянин квітучого Радянського Союзу. 10 хвилин нового життя, людського життя. Дивуєтесь, товаришу? Не дивуйтесь! І вам, як і мені, відомо, що в капіталістичному ладі людина — не людина, тільки один з засобів товарової продукції,—вам, як і мені, відомо, що в фашистському ладі людина — предмет погорди й нелюдського, зовсім тваринного пониження. Це в фашистському ладі, в якому суперечності імперіалізму доведені до абсурду, также поняття людина зігнило до грунту, а сама людина віддана на фізичне й моральне знищення. Чи мав би я вам розказувати, як та гірка, напівтеоретич-на формула заповнювалась в умовах фашистської Польщі гірким, болючим практичним змістом? Облишмо це, товаришу, в цю величну хвилю.
Але вже буде вам зрозуміле це моє слово: 10 хвилин тому, стоячи в масі депутатів Українських Народних Зборів, високо піднятим червоним мандатом голосуючи за установлення Радянської влади на Західній Україні, родився я вдруге в свойому житті. Народився до повноправного, повного людського життя. Став повною людиною — чи це мало, товаришу? Коли б я мав тисячу сердець у грудях, кожне з тих сердець рвалось би від тієї незміряної радості, що від неї рветься моє серце, бідне в своїх границях, немічне вмістити невмістиму радість серце.
Що вам іще сказати, товаришу?
Хіба те, що пишу я ці уривки слів, слухаючи водночас доклад про неминучість приєднання Західної України
до УРСР, що між уривками тих слів руки мої кидають олівець і вибухають вогнем оплесків, що залишаються в тих оплесках довго й неохоче вертають до вбогих слів... Це я вже знаю: руки мої міцніші за мої слова, мудріші і ділять поміщицьку землю між батраків і малоземельних селян, роздають панський інвентар, дають насіння на зимовий засів, заготовляють топливо для шкіл і міста, відкривають школи...
Властиве слово моє сьогодні не мистецьке, а просте, ділове, практичне слово: поради для сільського комітету в справі боротьби з куркулем, розпорядку про спосіб складання виборчих списків, про охорону лісу... Я не письменник, а член Тимчасового управління на сьогодні. Я знаю радість рук, більшу, міцнішу, мудрішу, як радість самого слова. Через це так уперто вертають мої долоні до вибуху оплесків, так довго тривають у їх вогні.
Коли б я мав сьогодні тисячу сердець у грудях, кожне з них рвалось би від тієї незміреної радості, від якої рветься моє одне, немічне серце.