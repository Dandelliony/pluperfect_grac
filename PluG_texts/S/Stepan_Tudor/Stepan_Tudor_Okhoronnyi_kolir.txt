
ОХОРОННИЙ КОЛІР
1
Коли західноукраїнська буржуазія веде свою роботу в постаті явного фашизму або іншої націоналістичної реакції, тоді легко остерегти робітничу й селянську масу перед тією ворожою роботою й організувати масу на ббротьбу з відкритим буржуазним наступом.
Коли та ж буржуазія йде в маси зі своєю роботою під охоронним кольором «радянофільства», тоді постає можливість дезорієнтації в масах щодо противника, тоді виникає загроза посунення в ряди робітництва й селянства буржуазних впливів і опанування деяких відтинків класового фронту речниками інтересів буржуазії.
Може та робота лежати в свідомих, скритих намірах одної частини буржуазії, яка під охоронним кольором «радянофільства» хоче ввійти в довір’я мас і тією дорогою утверджувати там свої впливи. Може вона теж випливати з плутаної натури іншої частини буржуазії (дрібної), що, суб’єктивно прийнявши «радянофільство», об’єктивно, всією своєю природою сидить іще в буржуазному світогляді, в буржуазних навиках думання й дії і з грунту тих навиків веде в відношенні до мас свою кольоровану роботу.
З огляду на своє походження в двох тих випадках вимагає та робота двох різних підходів до себе з боку пролетарської думки—підходів, що, демаскуючи жорстоко й рішуче відкидаючи перший рід роботи, в другому виконували би завдання суворої критики, що в своїх наслідках помагала би суб’єктивно поступовій частині буржуазії ставати
 об’єктивно поступовою, все більш прихильною для справ пролетаріату, все ближчою до його ідеологічних і практичних позицій.
З ог \яду на свої наслідки в обох випадках однаково шкідлива й однаково об’єктивно ворожа для справ пролетаріату та робота, подібно як робота відкритого фашизму, заслуговує на беззглядне поборювання з боку пролетаріату, і більше: йдучи до мас під охоронним кольором «радя-нофільства», вимагає вона вдвоє складніших способів боротьби, вдвоє загостренішої уваги й сторожкості з боку теорії й практики пролетаріату.
2
Існує на західноукраїнських землях літературне видавництво «Червона калина». Діяльність його переконує нас про те, що маємо в ньому до діла з літературно-видавничим відтинком Фашистівського фронту на західноукраїнських землях. Обсяг тієї діяльності, її внутрішній розклад і чергування показують нам, що маємо в ній до діла з плановою, обдуманою, як слід розрахованою і в цьому розрахунку як слід виконуваною акцією українського фашизму.
Червоні ягоди калини — це символ недавнього, першого в новітній історії збройного виступу частини західноукраїнського селянства й інтелігенції «за визволення України». Символ первісного Січового стрілецтва, що піднялося з кличами боротьби проти російського царату, отже, проти феодально-капіталістичного пригнічення України. І от на пам’яті цієї боротьби, на її живих іще в народі традиціях угрунтувало свій фашистівський розрахунок літературне видавництво «Червона калина». Перекувати п а м’я ть минулої визвольної боротьби на зброю сучасної фашистівської акції — таке основне завдання лежить у плані видавничої роботи «Червоної калини».
В який спосіб виконує видавництво це своє завдання?
В живій пам’яті західноукраїнських народних мас лежать іще свіжо інші збройні змагання, визвольні змагання з іншими, не тільки «московськими» поневолювачами. Ті змагання скінчилися найболючішим національним і соціальним ударом по народних масах, проте не вони, не головно вони ввійшли у виробничий план видавництва «Чер
вона калина». Що більше: й те, що зрідка і скромно присвячено видавництвом тим останнім змаганням, це речі, що або в нічому не зраджують собі недавнього у визвольній боротьбі противника (спомини з 1918—20 рр.), або такі, що в «мистецькій» формі проповідують любовне співжиття з недавнім противником («Зірка» Лепкого).
Натомість усе вістря літературно-видавничої діяльності «Червоної калини», весь головний звал її роботи звернуті на ті відтинки недавніх збройних змагань, що в розумінні і в представленні українського фашизму виступають як «змагання з московською окупацією Великої України».
Оживити в народних масах па м’ять боротьби проти царського, феодально-капіталістичного поневолення України, потім оживлену в пам’яті ненависть з тієї боротьби звернути дорогою фашистівського фальшу й літературного крутійства проти російського пролетаріату взагалі, проти першої в світі пролетарської держави — Радянського Союзу, творити й мобілізувати в той спосіб інтервенційні настрої, настрої воєнного походу проти Радянського Союзу — така лінія конкретної видавничої діяльності «Червоної калини», лінія, що в ній, очевидячки, відкривається фашистівська природа завдань цього видавництва.
Обрахована планово на всьому протязі діяльності «Червоної калини», доцільно проведена крізь менш-більш нездарну, проте всеприступну для широкого читача красну літературу (прозові речі Купчинського, Бабія, Матієва-Мельника, Шкрумеляка, Дудка, Лопушанського), висунута на перший план в багатій літературі споминів (Шухеви-ча, Петрова, Чикаленка, Галагана, Масарика й ін.), останньо загострена відповідно до гостроти міжнародної й міжкласової ситуації — в проповіді бандитської акції проти Радянського Союзу (Крезуб, Юрченко),—у всій своїй довжині лінія видавничо-літературної діяльності «Червоної калини» відповідає основній лінії діяльності західноукраїнського фа-шйзму, становить органічну частину фашистівського фронту, вв'язується органічно в класову боротьбу на західноукраїнських землях, постійну жорстоку боротьбу між об’єднаним робітничо-селянським фронтом і об’єднаним табором західноукраїнської націоналістичної реакції.
Такий конкретний зміст, такий суспільний сенс літературно-видавничої роботи «Червоної калини», і так її сприймає й розуміє класово свідоме робітництво й селянство на наших землях. Й так тільки може її сприймати й розуміти всякий, кому ідеологічно рідні або близькі суспільні позиції пролетаріату, хто в літературно-суспільних питаннях стоїть не на фашистівському відтинку «Червоної калини», не обіч нього, а проти нього.
З
Існує на західноукраїнських землях «Літературно-науковий, мистецький і громадський щомісячник «Нові шляхи». Виходить він як речник західноукраїнського поступового дрібноміщанства, поступової радянофільської інтелігенції й як такий приймається з боку тієї інтелігенції і з боку частини соціально ще несвідомого селянства, що, відштовхнувшися від угодовецького, ундівсько-радикального табору, не дійшло ще до табору робітничо-селянської єдності. Як «свою», як «майже свою», як таку власне, що веде до правдиво поступових позицій, що споріднює з позиціями правдивого речника поступу — пролетаріату, несуть «Нові шляхи» свою роботу в ті прошарки дрібної буржуазії, що за їх поміччю мають зблизитися до великих соціальних зрушень наших днів, мають зрозуміти своє місце в поході тих зрушень, стати учасниками велетенської соціально-господарської й національної перебудови світу.
З такого становища треба оцінювати все те, що конкретно дають «Нові шляхи» тим верствам дрібної буржуазії й що під формою дійсного поступу, під кольором радя-нофільства відкликається до довір’я тих верств і в тому довір’ї, як «своє», ними приймається.
Від 7/8 числа ц. р., почавши в статтях Авеніра Коло-мийця, «Нові шляхи» дають огляд літературно-видавничої діяльності «Червоної калини».
Діяльність цього. фашистівського видавництва, її походження й призначення, її суспільний сенс на наших землях уявляються в представленні «Нових/ шляхів» у такий спосіб:
існує на західноукраїнських землях якесь одноцільне (чи не безкласове) українське суспільство, що, здушене чужою п’ятою, бездільне й безвиглядне, живе ОДНИМИ ТІЛЬКИ споминами про «перший національний військовий зрив
січового стрілецтва», про героїчні подвиги цього зриву, до якого зітхає, як до свого «едему» (ч. 7/8, стор. 354—5).
Існують ще в цьому суспільстві кадри колишнього славного січового стрілецтва, які чують зітхання суспільності, вони йдуть назустріч тим зітханням, вони створюють літературне видавництво «Червону калину», що «бере на себе обов’язок увіковічнити спомини про стрілецтво як загони прометеїв (ч. 7/8, стор. 355).
Сповнюючи перед суспільством цей романтичний обов’язок; «Червона калина» «починає плекати культ минулого», «захоплюється романтикою минулого», відновлює його провідну тенденцію, заслонюючи перед очима читача інші, «політичні чи соціальні перспективи» (там же).
Відновлюючи національну тенденцію минулого, «Червона калина» переносить у наші дні стремління, що відповідали добі Франкової молодості, що могли бути ідеалом для січового стрілецтва, але не вистарчають уже для наших днів, коли замало є «національної романтики», коли на перший план висовуються вимоги «щоденне, проблеми праці і хліба» (ч. 7/8, стор. 355, 357; ч. 11, стор. 220).
В той спосіб, «плентаючись у хвості минулого», «забавляючись мертвим історичним матеріалом», відривається «Червона калина» від дійсності, тратить органічний зв’язок з сучасністю й, думаючи, що відбиває життєві процеси сучасності,' підлягає «самоомані дитини, що бавиться в олов’яне військо» (ч. 7/8, стор. 357—8).
Брак «органічності» в роботі, відрив від сучасності, «втеча від дійсності», — ці головні недостачі діяльності «Червоної калини» виявляються в низькому рівні її видавничої продукції, в творах, що не мають «жаднісінького зв’язку з життєвими процесами», що виникають виключно з «авторської імагінації» або становлять «дітвацькі кляк-си» письменників, яких «дійсність кличе... до служения суспільству», але які «не почувають у собі сили виступити самостійно на цьому фронті» (ч. 7/8, стор. 357—8; ч. 9, стор. 58; ч. 10, стор. 161—2; ч. 11, стор. 225—6).
Зосібна — ці недостачі діяльності «Червоної калини» відбиваються на масі її читачів, перш за все на шкільній: середньо- й високошкільній молоді, якої положення під впливом «червонокалинівської літератури» можна порівняв ти з положенням людини, що долонею самохіть закрила очі й хоче так здогнати сіюк? тінь. Н$ виключене, що коли
не десятий, то двадцятий крок принесе падіння в провалля й викреслення такої людини назавше із життя.
Чи в інтересі якого б не було суспільства в такий спосіб «позбуватися своїх членів?» (ч. 7/8, стор. 358).
Все це вкінці приводить до того, що «широка маса читачів інтуїтивно прийшла до певного за останні часи охолодження до видавництва; на білянсі «Ч[ервоної] к[алини]» це далося відчути, й ось маємо свіже видання «Шляхами на Соловки». Чи не очевидно, що це спроба виданням сенсаційного характеру подразнити смак холонувшого читача й привернути попередню його до себе прихильність у цілі рятування білянсів?.. Це для нас ясне. Іншої мети у редакторів видавництва бути не могло» (ч.	7/8,
стор. 360).
«Іншої мети у редакторів видавництва бути не могло — крім рятування білянсів, — так думають про причини видання «Шляхами на Соловки» «Нові шляхи», і в цьому, як в сочці, зібралося все їх відношення до «Червоної калини», до цього відтинка фашистівсько-го фронту, що його в літературі заступає «Червона калина».
«Шляхами на Соловки» з «Партизанами» Крезуба, з «Пеклом на землі» приносить загострення інтервенційної лінії в видавничій роботі «Червоної калини»;
«Шляхами на Соловки» підносить мобілізацію інтервенційних настроїв проти Радянського] Союзу «на вищу ступінь бойового приготовления»;
«Шляхами на Соловки» становить явну, безпосередню проповідь бандитсько-шкідницької акції на Рад[янській] Україні;
і от «Шляхами на Соловки» представити як невинну «спробу подразнення смаку холонувшого читача», як «сенсаційну екзотику для привернення читацької прихильності», таке об’єктивно завдання взялися сповнити «прихильні» до пролетаріату «Нові шляхи» устами Авеніра Коломийця.
Очевидну літературну спробу рятування «білянсів» української буржуазії представити як звичайну редакційну спробу «рятування білянсів ослабленого видавництв а», — таку інтерпретацію видавничої діяльності «Червоної калини», таке поступове «поборювання», фашис-тівського загону західно-української літератури несуть
«Нові шляхи» в читацьку масу під охоронним кольором ра-дянофільства.
Лежить це в плані загального «новошляхівського» уявлення про діяльність «Червоної калини». Ми це бачили, є велика різниця між дійсною роботою «Червоної калини» й тим, що про неї говорить новошляхівський речник.
Жорстока класова боротьба між фронтом фашизму й робітничо-селянської єдності в зах[ідно]укр[аїнському] суспільстві;
створення фашистівського літературного загону як ідеологічного відтинка цієї боротьби;
опертя цього відтинка на традиціях збройної боротьби з «російською окупацією України»;
оживлення настроїв тієї боротьби як засіб для створення інтервенційних, протирадянських настроїв на зах[ідно]-українських землях;
планове проведення цих засобів у всій діяльності, в реакційно спрямованому красному письменстві і в літературі споминів;
планове загострення цих засобів відповідно до загострення міжнародної й міжкласової ситуації, відповідно до оживлення інтервенційних, протирадянських планів загро-женого в своїх «білянсах» міжнародного фашизму, — це є справжня «Червона калина», взята в справжній своїй роботі на наших землях. І навпаки:
бездільне, прибите суспільство, що тільки зітхає романтично до недавнього минулого;
літературне видавництво, що створюється для заспокоєння цього суспільного зітхання;
культ минулого, увіковічнення споминів про минуле як основне завдання цього видавництва;
втеча від дійсності, романтичний відрив від життєвих процесів сучасності — як основна прикмета діяльності видавництва;
нежиттєздатний мрійник-дітвак, що з замкнутими очима кидається в провалля «в перегонах з власною тінню»,— як наслідок виховної роботи видавництва серед суспільства;
літературна екзотика, соловецько-бандитські мотиви — як засіб для привернення прихильності читача, як спосіб рятування загрожених білянсів підприємства, — це є фікційна «Червона калина», взята в площі погляду «новошляхівського», поступового ідеолога,
Це є «Червона калина», закутана в охоронний колір «новошляхівської» критики, в якому, як у млі, щезають канчасті обриси її фашистівського змісту.
Це добре (для неї). Під охоронним кольором «поступової» критики пройде вона туди, де б її не прийняли з її відкритим фашистівським обличчям.
Таку функцію, функцію охоронного кольору сповняють супроти фашистівської літератури «новошляхівські» ідеологи.
* * *
Це в’яжеться органічно з їх основними поглядами: на літературу взагалі, на основи її росту й розвитку;
на суспільні відносини в західноукраїнському громадянстві з-перед війни, з часу революції, на їх угрунтування в «невблаганній логіці матеріалістичних законів».
Щодо літератури:
новошляхівський критик визнає відому теорію про «внутрішні сили народу», як підставу росту й розвитку літератури.
Він говорить:
«Не рішають тут ані передузяті тенденції, ані також зовнішні обставини: народи, утиснені соціально й політично, спромоглися на літературу багатішу, ніж народи у всій силі свого економічного й державного розцвіту.
Більш рішають про вартість літератури внутрішні сили народу, його потенціальна енергія й життєздатність»... (ч. 9, стор. 49).
Нам відома ця теорія в двох відмінах: єфремівській «народницькій» і донцовській, фашистівській. Обі зрештою однаково фашистівські.
Щодо суспільних відносин у західноукраїнському громадянстві:
новошляхівський критик визнає фашистівську теорію безбуржуазності західної частини українського народу.
Його твердження такі:
основний недостаток західноукраїнського громадянства в довоєнній добі і в добі революції був у тому, що в своїх суспільно-політичних стремліннях воно механічно наслідувало відповідні стремління польського громадянства.
«Із соціологічного становища ідеологія польського бо-ротьбістського суспільства була буржуазно-клерикальна. (Пролетаріату теж?—С, Т.) Вона вела до держави, опертої на великих господарствах, на капіталі. (Пролетарська теж?—С. У.) Польське суспільство розпоряджало одним і другим... Тому-то польська буржуазна визвольна ідеологія не впала з неба, — вона була органічним витвором польської соціально-економічної дійсності й тому мала всі дані на реалізацію» (ч. 11, стор. 221).
Натомість «впала з неба» західноукраїнська буржуазна ідеологія.
«Фактичний економічний стан українського суспільства давав дуже сумнівні вигляди на те, що він у спроможності зродити капіталістично-буржуазну державу». Не було в нім великої земельної власності, не було промислової буржуазії, «гідної висвідчитися рішаючими в будові капіталістичної держави фондами». Й тому «невблаганна логіка матеріалістичних законів... настирливо доводила... безглуздя замірів будувати буржуазно-капіталістичну державу при наочнім браку даних до того в економічнім і соціальнім побуті українських мас».
Чого іншого домагалася від західноукраїнського громадянства «невблаганна логіка матеріалістичних законів»?
«Буржуазна революція, яка виявилася на західноукраїнських землях, ішла до зеніту. Зеніт буржуазної революції— це один мент, це один пункт, від котрого події розвиваються або вправо: коли є в зреволюціонізованій нації буржуазний фундамент (земельний і промисловий капітал.—С. У.), твориться національну, буржуазну державу, або вліво: коли нема в зреволюціонізованій нації буржуазного фундаменту (земельного і промислового капіталу. — С. У.), натомість сила економічних і соціальних суперечностей (між ким? — С. У.), — переходиться до другого етапу — революції соціальної, а за нею — до будови соціалістичної держави (І, якраз так!—С. У.), (ч. 11, стор. 222).
Відповідно до того: маючи в своїй економічно-суспільній структурі великий земельний і промисловий капітал, польське суспільство мусило створити буржуазну державу, — така є «невблаганна логіка матеріалістичних законів» (й такі тоді безглузді стремління капіталу!).
Й відповідно до того: не маючи в своїй економічно-суспільній структурі земельного й промислового капіталу, західноукраїнське суспільство повинно «перейти до другого етапу революції» (який був перший?), до «соціальної революції» й «за тим створити соціалістичну державу», - така є «невблаганна логіка матеріалістичних законів» (й такі тоді безглузді класові змагання західноукраїнського пролетаріату з власною «неіснуючою» буржуазією!).
Можна би всю цю «теорію» відкинути двома словами: нахабне неуцтво. Але це не пояснює нічого. Неуцтво могло би мовчати. Коли неуцтво говорить — тим гірше для нього, — воно відкриває суспільне класове підгрунтя, що лежить в його основі.
Балакуче неуцтво Авеніра Коломийця, новошляхівсько-го ідеолога, відкриває фашистівське суспільне підгрунтя, що лежить в основі його «матеріалістичної» балаканини.
Ми виявляємо це підгрунтя. В ньому теж знаходимо причини «охоронного» трактування «Червоної калини», що його підносять «Нові шляхи» свойому читачеві під охоронним кольором поступовості, радянофільства.
4
Напрошується питання:
як розуміти появу такого матеріалу на сторінках ніби поступового, ніби прихильного для справ пролетаріату журналу?
Думаємо: так само, як появу іншого подібного матеріалу, що на нього в свій час звертала увагу західноукраїнська пролетарська преса: провокаційного, брудного випаду проти західноукраїнського пролетарського письменства в статті Барса — Коломийця; такої ж якості «ухвальної» редакційної нотатки до цього випаду; чорносотенних «сатиричних» малюнків з життя радянської інтелігенції на Заході; заявки про випуск малюнків осібною книжкою — після сигнальних завваг у пролетарській пресі... В одній лінії з тими явищами належить поставити поступки новошля-хівської «групи» загальнішої натури: її повторні змагання до розколення єдності пролетарського літературного руху на західноукраїнських землях, її відношення до починів «літературної угоди» в польсько-українській буржуазії, її остання мовчанка на скасування категорії політичних в’язнів у Польщі.
Не будемо брати цього всього за підставу для закиду свідомої шкідницької роботи під охоронним кольором «прихильності до пролетаріату».
Вважаємо, що об’єктивно шкідницькі, ворожі для поступу й його носителя — пролетарів  — виступи новошляхівської «групи» належить звести до того, що — суб’єктивно поступова, прихильна для справ пролетаріату — «група» так глибоко сидить в буржуазному світогляді, в буржуазних навиках думки й ділання, що шкідницькі її виступи являються природним вислідом її ідеологічних настановлень.
Тоді належить ствердити:
гостро стоїть перед пролетарською пресою на західноукраїнських землях питання про відгородження мас робітництва, селянства й поступової інтелігенції від шкідницьких впливів новошляхівської роботи;
й гостро стоїть перед поступовою інтелігенцією на західноукраїнських землях питання про оновлення т. зв. новошляхівської роботи, про висунення з себе для неї нового проводу, який забезпечував би її перед проривами, перед об’єктивним шкідництвом, однаковим у своїх наслідках з роботою відкритого фашизму.