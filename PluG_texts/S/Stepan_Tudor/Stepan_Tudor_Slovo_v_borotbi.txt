
СЛОВО В БОРОТЬБІ
Визволення Західної України, об’єднання її з батьківщиною українського народу, включення її у велику і щасливу сім’ю народів СРСР було здійсненням одвічних прагнень народу Західної України, було здійсненням державного порядку і суспільного ладу, за який народні маси Західної України протягом двадцяти літ вели завзяту і часто криваву боротьбу з шляхетсько-буржуазними окупантами нашої землі. Не дозріла ще боротьба до революційного визволення народних мас, не здолана вона повалити шляхетсько-буржуазний лад на землях Західної України. Розумній, прозорливій політиці народолюбного уряду СРСР, героїчному подвигові Червоної Армії завдячує колишня Західна Україна своїм визволенням. Але вільний уже народ західних областей УРСР не забуває двадцятилітнього свойого змагання зі шляхетським окупантом, він розказує про жорстокість і впертість цього змагання, він включає двадцятилітній досвід класової боротьби з буржуазними гнобителями у будову нового життя на визволеній землі, у ліквідацію залишків капіталістичного господарювання в колишній Західній Україні, в будову соціалізму.
Невелике, а проте певне місце в революційному досвіді народних мас колишньої Західної України займає революційна література Західної України, революційне художнє слово, що впродовж визвольної класової боротьби на західноукраїнських землях включалося в упертість і жорстокість боротьби з нелюдськими окупантами, віддавало тій боротьбі свій молодечий запал, свою меншу або більшу мистецьку вмілість, свою класову зненависть до окупантів.
З усією повнотою в ті 20 років жорстокої класової боротьби справджувалося велике ленінське слово про партійність літератури. В ці страшні роки слово ставало зброєю в безпосередній класовій  сутичці, в боротьбі, змагання йшло, за словами нашого ворога, не на стилі, а на стилеті мистецького слова. І незважаючи на те що за псевдо-художнім словом нашого класового ворога в літературі стояв поліційний штик і шпик, нове революційне мистецьке слово родилося і мужніло за гратами тюрем і в берегівській катівні, зростало і мужніло для боротьби, для перемоги.
Оце сьогодні зламане лежить ржаве вістря націоналістичного стилю і - стилета на визволеній землі колишньої Західної України. А перед революційним мистецьким словом, гнобленим і переслідуваним іще недавно, відкрилися широкі соняшні дороги радянської дійсності, радісні шляхи соціалістичної творчості в літературі.
І, несучи з собою досвід класової боротьби з минулого, молоде літературне слово західних областей УРСР включається захоплено в нову, довго очікувану радянську дійсність, віддає їй свій молодечий запал і свою вмілість, свою класову зненависть до ворога й захоплену любов до своєї Радянської Батьківщини.
Послухайте, товариші, сердечних слів тієї літератури: як творилася і діяда вона в минулому, як родиться і діє сьогодні, як радісними очима дивиться в майбутнє, со-няшне, незмірно щасливе майбутнє здійсненого комунізму.