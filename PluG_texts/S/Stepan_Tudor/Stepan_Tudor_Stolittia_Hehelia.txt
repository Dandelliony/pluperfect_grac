
СТОЛІТТЯ ГЕГЕЛЯ
Не можна зрозуміти «Капіталу» Маркса, не вивчивши Гегеля.
1
Говориться тепер про століття смерті Гегеля. Можна би так само говорити про століття життя Гегеля, бо ж «раціональне зерно» його науки, діалектика, матеріалістично перебудована, живе досі в марксизмі — теорії пролетаріату, живе в практиці пролетаріату, як оруддя його боротьби за зміну світу. Будуть теж говорити про двохсто-ліття, трьохстоліття життя Гегеля, бо ж діалектика, матеріалістично перебудована, ввійде в основу світогляду майбутнього людства, визволеного пролетаріатом, безкласового людства, як спосіб його розуміння світу, як спосіб його активного відношення до світу й людини.
2
В істоті своїй система поглядів Гегеля чужа для пролетаріату. Саме в тому, що вона — система ідеалізму, що в питанні відношення мислення до буття, духу до природи, до матерії признає первісність мислення перед буттям, духу перед природою, матерією. Пролетаріат думає навпаки, його світогляд — матеріалізм, він признає первісність буття перед мисленням, первісність матерії, природи перед духовним.
Проте власне про ідеалістичну систему Гегеля говорить Енгельс у «Фейербаху»: «В гегелівській системі справа
 дійшла, нарешті, до того, що вона і методом і за змістом являє собою тільки ідеалістично на голову поставлений матеріалізм». Подібні поглиблені думки стрічаємо в ленінському конспекті до «Науки логіки» Гегеля.
Є якась глибока відповідність між обома системами, що допускає таке відношення.
По-перше, ідеалізм Гегеля — об’єктивний ідеалізм. Він не заперечує дійсного існування зовнішнього світу, природи, матерії, як це робить суб’єктивний ідеалізм, він тільки заперечує матеріальну основу всіх явищ світу. Він приймає за первісне абсолютний розум, абсолютне поняття, ідею, що, змінюючись силою внутрішніх суперечностей, доходить до того, що стає матерією, природою, зовнішнім світом. А саме — дійсним зовнішнім світом, не тільки уявленням, як кажуть суб’єктивісти. В цьому світі, світі матерії, природи, проходить ідея різні ступені буття, в ньому, через нього стає життям, людиною, свідомістю і в людській свідомості вертається назад до себе, стає знов духом, тільки на вищому вже ступні, не як абстракт, не як порожній бит, як ніщо, а як жива, повна дійсність, дійсний дух, живий, самосвідомий.
«Дух, як ідея, стає природою, щоб через природу ста-та дійсним, свідомим духом».
У цьому стані дух пізнає себе, свій розвиток, а саме теж через пізнання зовнішнього світу, його руху, розвитку, бо «процес пізнання не є свавільною грою понять у людській свідомості, тільки адекватною відбиткою руху самих речей».
Тут уздовж пробігає лінія «відповідностей» між ідеалізмом Гегеля і матеріалізмом: оба признають об’єктивну дійсність зовнішнього світу, оба зв’язують матерію і ду-ховість в одному розвоєвому процесі, оба виводять людську психіку з розвитку матерії, природи, оба приймають, що процес людського пізнання не є суб’єктивною грою понять, тільки відбитком рухів самих речей.
Очевидно, це тільки відповідність між «витвором» і «лицем», їх розділяє глибока, принципова прірва, яку можна перемогти тільки заперечивши ідеалізм, перебудувавши матеріалістично основу всякого буття.
По-друге, ідеалізм Гегеля — діалектичний ідеалізм. Все дійсне, все існуюче є для нього не сума речей, незмінних і стійких, тільки зв’язаний у собі потік процесів, рухів, змін, де всяке явище (теза) через своє заперечення
(антитезу) переходить у вищу ступінь свого буття (синтезу), що стає основою дальшого руху.
«Всі речі самі в собі є суперечливі...»
«Суперечливість є джерелом усякого руху...»
Так що всі речі самі в собі носять джерело свойого руху, свойого розвитку. Всі речі є в своїй істоті змінні.
Є це той бік учення Гегеля, в якому система Гегеля сама в собі знаходить своє заперечення.
По-перше, вона система замкнута. Довівши чисту ідею в діалектичному розвитку через природу, через людську свідомість до «найвищої» синтези, до «найвищого самоусвідомлення» в філософії абсолютного ідеалізму, Гегель спиняє тут дальший рух ідеї, «загоджує» суперечності, замикає розвиток своєю шпилевою, останньою, ідеалістичною системою; але діалектика не знає спину, вона розриває замкнутість системи, вона вимагає для себе вічного руху, розвитку, зміни, вічної історичності.
По-друге, система Гегеля консервативна. Довівши ідею в діалектичному розвитку до її «об’єктивації», до історичного «здійснення» в суспільстві, Гегель визначає її рухові останню ціль — державність, і останню форму державності— конституційну монархію, і в.ній, в «найвищій», замикає розвиток, зберігаючи її як досконалу, освячену, незмінну; але діалектика не знає спину, вона розбиває гаті, накинуті історії, вона вимагає для себе вічного заперечення того, що скостеніле, «освячене», «незмінне», вимагає революційності.
По-третє, система Гегеля ідеалістічна. Признавши рух за невідлучну, найістотнішу, найглибшу функцію всього, що дійсне, Гегель втілює його в чисте поняття, в абстракт, у «ніщо» й той рухливий абстракт кладе в первісність, в основу, в початок усього, що існує. Проте сам він, Гегель, чує потребу «здійснити» це рухоме «ніщо» і здійснює його через матерію, через природу, бо «рух не дасться подумати без матерії», бо «рух — це спосіб існування матерії»; і в цьому діалектика Гегеля «сама собою» рветься настрічу дійсності, вона вимагає для себе об’єктивної, реальної підстави, вимагає для себе революційності.
Історичність, революційність, матеріальність знаходить діалектика несуперечливо, прорвавши містичну тканку ідеалізму, знаходить у світогляді пролетаріату — в матеріалізмі.
3
А саме — в діалектичному матеріалізмі.
Также буржуазія признавала матеріалізм, французька буржуазія часу великої протифеодальної революції. Це був метафізичний матеріалізм, він думав цупкими речами, цупкими, відірваними подіями, не процесами, він відповідав тодішньому станові науки, поглядам буржуазії на світ, на суспільство. Йому «бракувало» діалектичності, щоб бути правдивим поглядом на світ.
Німецька буржуазія того часу була теж революційна. Великий Кант вітав гаряче французьку революцію в «Боротьбі факультетів», більший за нього Гегель з Фіхте і Шелін-гом посадили на її честь дерево волі під мурами Ті-бінгена. Тільки німецька буржуазія була ще заслаба, за-роздріблена політично, щоб стати на своїх феодалів, вона зробила революцію «по-німецьки», вона перенесла її в царину ідеології, створивши велику класичну німецьку філософію й найвищий виквіт тієї філософії — діалектику Гегеля.
Діалектика Гегеля розплавила цупкі речі й цупкі, незмінні поняття метафізики в суперечливому русі й зв’язала їх у величному, суцільному зв’язку історичного процесу. Але вона була ідеалістична діалектика, їй «бракувало» матеріальної основи, щоб бути правдивим поглядом на світ.
Французький матеріалізм належало розтопити в вогняній струї діалектики, німецьку гегелівську діалектику належало проситити, пройняти наскрізь . матеріалізмом, щоб вийшов правдивий погляд на світ, правдивий метод його роз’яснення й перебудови.
Цю роботу сповнили великі ідеологи новітнього пролетаріату Маркс і Енгельс, створивши світогляд революційного пролетаріату — діалектичний матеріалізм.
4
Діалектика Гегеля була філософічноїр, ідеологічною передумовою діалектичного матеріалізму. «Гегелівську діалектику, як найбільш всебічне, багате на зміст і глибоке вчення про розвиток, Маркс і Енгельс вважали величезним надбанням класичної німецької філософії. Всяке інше формулювання принципу розвитку, еволюції вони вважали
 однобічним, бідним на зміст, таким, що спотворює і калічить дійсний хід розвитку (нерідко із стрибками, катастрофами, революціями) в природі і суспільстві».
Маркс дав могутнє, єдине в своїй величі теоретичне застосування діалектики в аналізі капіталізму.
Енгельс — крім іншого — дав перші зразки застосування діалектики в науках про природу.
Поглиблене, підняте на вищу ступінь стосування показав Ленін у боротьбі з ідеалістичними й метафізичними викривленнями марксизму в філософії й науках про природу.
Разом із тим історично значуще, історично зворотне застосування діалектики дали Маркс, Енгельс і Ленін у революційній практиці пролетарського руху,, в змаганні пролетаріату до власного визволення й у цьому до визволення людства з обмежень класових суперечностей.
Наявність пролетаріату як «класу в собі», виступ його в активній класовій боротьбі як «класу для себе» були другою, головною, матеріальною передумовою постання діалектичного матеріалізму.
То в практиці пролетарського руху знайшла собі потвердження й уоружування істота діалектики: її історичність, революційність, матеріальність. В практиці пролетарського руху стала діалектика матеріальним оруддям здійснення історичного процесу, живим оруддям боротьби за переміну світу за напрямком соціалістичної синтези.
5
Через те пролетаріат є дійсним «єдиним спадкоємцем великої класичної філософії».
Система Гегеля постала на великому повороті історії від феодального ладу до світу капіталізму. Про неї сказав Гегель, що була вона «розумовим виразом своєї доби. Її замкнутість, консервативність, ідеалістичність відбивали стремління феодалів до того, щоб спинити історію, щоб зберегти лад, якому судилася революційна заглада. Її діалектичність була висловом поглядів і стремлінь молодого класу — буржуазії, що йшов за зміну суспільних відносин, за визволення продукційних сил із феодальних обмежень.
Століття Гегеля випадає на новому історичному повороті від капіталістичного ладу до світу соціалізму.
В століття Гегеля — в час єдиного в історії й останнього розщеплення суспільства на два противні табори: табір фашистівської реакції й революційного пролетаріату,— філософія Гегеля виступає в розщепленні на свої суперечності.
Замкнутий, консервативний ідеалізм Гегеля приймається як філософія табором фашистівської реакції, що намагається спинити історію, що силується зберегти лад, якому історично судилася революційна заглада.
«Раціональне зерно» філософії Гегеля—діалектика, перебудована матеріалістично, становить ідейну власність пролетаріату, ідейну класову силу, що в одній шостій земної кулі в руках маси стала матеріальною силою в побудові соціалізму, а в п’ятьох шостих, в руках того ж класу, діє як матеріальна сила в боротьбі за революційні передумови соціалізму.
Діалектика — найвищий виквіт великої класичної філософії.
Ставши оруддям пролетаріату, робить вона пролетаріат дійсним «єдиним спадкоємцем великої класичної філософії».