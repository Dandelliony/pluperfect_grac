
НАРОД-ГОСПОДАР
Вже втретє протягом чотирнадцяти місяців вільного життя наш уряд і наша партія покликають народ західних областей УРСР вирішати важливі питання свого державного життя.
Вперше — на Українських Народних Зборах — голосами своїх обранців вирішив народ Західної України основні питання свого життя: про владу, про землю, про фабрики і банки і назавжди об’єднався із щасливим багатомільйонним народом СРСР.
Вдруге — через своїх найкращих синів і дочок, через вибранців до Верховних Рад СРСР і УРСР — став народ західних областей УРСР у дружньому єднанні з усіма народами великої Батьківщини спільним законодавцем, господарем спільної долі народів СРСР.
Втретє — через вибори до місцевих Рад депутатів трудящих— 15 грудня під проводом великої партії вивершить народ західних областей УРСР побудову місцевих органів влади відповідно з Конституцією.
* * *
Сонце Радянської Конституції, правдиве весняне сонце, що злинуло над обрієм навесні нового людства. Де воно сягне своїм промінням, там ламається крига неволі і спливає з водами, які не повертаються ніколи, там земля будиться до життя і вкривається густою зеленню, і родить, як не родила ніколи.
Де сягне своїм промінням сонце Радянської Конституції, там народ вирівнює хребет, зігнутий віковою неволею,
Степан Тудор (зліва) в гостях у брата Миколи в с. Поникві.
там він молодіє, підіймається молодим велетнем і господарським оком оглядає свою землю. І на всьому кладе свою господарську руку він — народ, вічна сила, велетень, якому освітлює всі шляхи сяйво сонячної Конституції.
* * *
Підіть по виборчих округах і дільницях після трудового дня, прислухайтесь до слів, до розпоряджень, пригляньтесь до облич, до дій. На ваших очах відбуватиметься прекрасний, радісний процес вростання одиниці в народ, народу в державність, визволеного народу у вільну радянську державність. Спиніть ваш погляд на цьому робітнику з трамвайних майстерень — голові окружної комісії по виборах у райраду. Високий, з опуклими, трохи дитячими очима, підходить він вперше до своєї роботи в комісії, так, як підходить малописьменний до складного, вперше баченого тексту: наближається трохи несміло, пробує, спотикається на буквах, на складах. Пробує... і оце приходить йому такий день, така хвилина, коли враз йому все прояснюється: що це те ж саме, що на його верстаті в майстерні: щоб усі кліщі, свердлики і молотки були в справності і на своєму місці, щоб увесь матеріал був підібраний, готовий і на своєму місці. Щоб, коли прогуде гудок, верстат пішов у рух і діяв без перебоїв, гладко і швидко, як у стахановця.
Пригляньтесь до тих облич, до рухів, прислухайтесь до слів, киданих на ходу, до розпоряджень: будете свідком єдиного в світі явища, як з дня на день, з години на годину, в процесі чудесного внутрішнього виростання для робітника безмежним верстатом його праці стає Батьківщина, для працівника розумової праці — безмежним предметом понять і законів будівництва.
Єдиний у світі по своїй величі, по незмірених історичних перспективах процес повсякденного виростання наро-ду-господаря, народу — великого майстра на незміреному верстаті Батьківщини.	
І коли в тому процесі серед тисяч облич, захоплених працею, ви зустрінете обличчя письменника: на округу, на дільниці, перед широкою хвилею людських голів, об’єднаних заслуханням,— чи здивуєтесь? Не здивуєтесь. Це буде одне з тих мільйонних облич, що з ними багатіє народ
у своему рості: облич сталевара, партійця, бійця, облич садовода-дослідника, поета, моряка...
І коли ви в тому процесі — серед потоку радісних слів, злитих з працею, почуєте слово поета: поета — організатора виборів, поета — народного обранця, поета — народного агітатора, чи здивуєтесь? Не здивуєтесь! Слово поета — це промінь радості в очах велетня-народу, світляний відгук його росту. Цим поет є, цим прагне бути.