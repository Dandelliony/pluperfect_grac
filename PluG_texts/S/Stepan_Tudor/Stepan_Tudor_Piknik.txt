

[ПІКНІК]
ДІЯ I
Ява -І
В середній, найбільшій з трьох кімнат пані Юзвакової спішний, хапчивий, трохи несміливий рейвах. З масивного, пристарілого стола зняли наспіх скатертину в линялі голубі квіти й кинули на тапчан під лівою стіною, на середині стола вмістили міцний кухонний табурет з притоптаними ніжками. На табуреті стоїть, тягнучись угору, велика Ру д а Ленка. Дужі голі рамена протягає вверх, до мальованої стелі, — біле губате обличчя з прозолоттю на скронях, зашаріле від напруження і хвилювання, золота кучма волосся спливає тяжким полум’ям поміж плечі. Спішними пальцями зачіплює Ленка довкола кільця на стелі барвисті паперові ленти, що їх подають ізнизу. Обабіч табурета на столі Міна й Марійка підтримують руками спадисті струмки тих лент, — Міна (Терміна) ліворуч, лінькувата, тілиста, з набряклими, тепло висунутими губами, з тяжкуватими смаглими повіками, з короткими каштануватими косами здовж хребта, — праворуч Марійка — попеляста, як пух, русявка з великими сірими, по-дитячому безпечними очима. На ступеньках і табуретах у чотирьох кінцях кімнати тягнуться вгору, як Руда Ленка: Нютка, Зоська, Калина і Ренк а—Ч орні сльози. Завішують долішні кінці лент на.стіни, переставляють ступеньки, завішують. Підспівують на ходу, прислухаються, — переставляють ступеньки, завішують. Нютка — молода кицька з підтягнутим до стрункого хребта животом, з зеленкавими котячими очима; Зоська — пшенична білявка, блискуче-біло причесана на боки, золотий скрутінь волосся здовж скронь і карку, мрійні, густо-сині зіниці; Калина — «татарка» — косоока, зі смаглим, трохи землистим обличчям, гостроборода, нагальна мовчунка,— «несподівана»; Ренка — струнка лозина, прив’ялена на вогні, густо-чорнява, вогкоока, з в’ялими, насилу приспішуваними рухами. Почавши з кутків кімнати, зближаються вони здовж бокових стін до себе: Нюгка і Ренка — праворуч, Зоська й Калина — ліворуч. Струмки барвистих лент ступнево наближаються до себе по стелі, як пучки проміння, що виходить з од
ного місця. З переднього Плану кімнати, з-перед стола стежить за роботою суха Сташка, висока, тонка, міцнов’яза,— вузьке, трохи коняче обличчя з блідою синявою холодних, спокійних, а проте мрій-ницьких очей. З флегматичним, упорядкованим поспіхом підносить вона жмутки лент із долівки, зі стільців, зі стола й подає Міні й Марійці. Підносить, подає. Відходить назадгудзь до переднього плану і стежить за роботою.
Сташка. Живо, живо, дівчата, — адже встигнем!..
Зоська (підспівує на тангову мелодію).— Адже встигнем! (Простягає руки з лентою вгору, на табуреті, тілом робить татові рухи). Адже встигнемо на цей раз!.. Всі дівчата підспівують, підносячи ленти вгору, підтанцьовують на місці танговими рухами.
Стаха (залишає флегматично мелодію).— Нюта, йди-но сюди.
Нюта зачіплює ленту, зіскакує зі ступеньок. Підходить стримано до Сташки, — кицька з підтягнутим животом, — оглядають кімнату.
Стеха. Ну, що?
Нюта. Е-е, гарно!.. Як на наше багатство,— гарно... То ж тільки початок, я ще придумаю... Я говорила: до поздовжніх стін — по стелі — порожньо, до бічних — сюди й туди — барвисто, ніби крила... Будемо, як під крилами.
Зоська (підспівує на тужну тангову мелодію). Будемо, як під крилами,— золотистими крилами... (Простя-гає руки вгору, пересилює кінець ленти поза шнурок при стіні, потягається всім тілом уверх, у болюче-тужливому татовому русі)...— у милого, золотенького, милого...
Всі дівчата підспівують за нею, тягнучись тілами вверх,— у болюче-тужливій тайговій мелодії. Змовкають на хвилину, як для зітхнення, нагинаються за лентами... Пересилюють їх кінці за шнурок при стіні, тягнуться вгору. Встають назад у тужливій біль мелодії, в рух танга, як у зітхнення.
Ленка (з-під стелі, опускає голі рамена здовж тіла). Перестань, Зоська, перестань... (Вона повертає обличчя в той бік, де працює Ренка,— її губи набухають на очах — тепло).
Пан Зайко теж дивиться в бік Ренки. Він сидить при невеликому столику-верстатику праворуч дверей, його зав’язкуваті плечі похилені над радіотехнічним приладдям, що розкладене на столі. Пан Зайко дивиться в бік Ренки, його густі сріблисті брови турботно підлітають на середину чола.
Пан Зайко. То правда, панно Зоею, може би перестати...
Всі дівчата змовкають і дивляться в бік Ренки. Вона сперлася ліктем на одвірок бічних дверей, зачинених нащільно. Вгорі і внизу дверей — дві червоні лакові пломби. Одною рукою обхопила Ренка голову, а другою мацає припечатаний лак на пломбі.
Стеха. Пломби, Ренко, не руш,— пломби не вільно... Ренка спирається обома ліктями на одвірок, голову обхоплює долонями. Між худі, смаглі її пальці вплітаються стяжки жовтогарячих лент і спадають на чорні кучері, на тонкі, в чорному плечі. Всі дівчата дивляться на ті плечі.
Н ю т а (залишає Сташку). Пам’ятаєте торішню осінь?.. Кров у золоті!.. І небо чисте-чисте!.. Аж заздро!.. Аж боляче!.. Сиділа я з Дзюнком у парку, на горбку... Бахур десь метлявся з колесом унизу, між дітьми... Потрібний мені панський бахур!..
Стеха. То так говориться, Нюта...
Н ю т а (не слухає). ...потрібний мені панський бахур!.. Така тінь... Озерце внизу... мигтить, міниться, ... аж заздро!.. Метелики, великі,— мотилі!.. Надлетів один з-над озерця, здовж скошеного горба, просто над головою... Та-кий-такий!.. Взяла б його, здавила, всадила б у теплу свою кров і пустила б назад у те синє... Летів би,— вже інший, вже мій, теплий, з-під мого серця... Адже летів просто над головою, над очима, хлюпався крилами в синьому, такий, такий,— золотий!.. Аж заздро!.. А Дзюнко... Потрібний мені Дзюнко... Навалився зубами на обличчя, роздавив мені губи...
Калина (поривисто). Перестань, ти!
Дивиться кутками очей на Ренку. Всі дивляться в той бік. Голова Ренки втулилася глибше між сплетені рамена, плечі здригаються короткими поштовхами. Ренка плаче.
н юта (довгими тихими кроками кружляє довкола стола). Нехай плаче...
Ст а ш к а (згодом). То правда, нехай поплаче...
Пан Зайко (схиляючись низько над радіоапара-том). До сліз трудно привикнути... Стільки літ живеш... А болить...
Марійка (впадає). Вчора ввечері меЦенас пішов на «Бесіду» на карти, як звичайно, меценасова вибралася з бахурами на діточий бскл, я лишилася сама — на всі покої. Переглянула свою білизну, поцирувала майточки... Сіла в салоні, в кутку софи, задумалася... Потім заплакала...
А е н к а (з-під стелі). Чого ще,— ти?
Марійка. Чого? Взагалі — заплакала... Тільки, що тяжко на самоті плакати, так тяжко,— здається, зараз умру, задушуся... Тоді я пересілася на софі, щоб було видно у зеркалі... Дивлюся — сидить там така — смарката, обі лиці мокрі в сльозах, так пла-аче!.. Жалко мені стало, посміхнулася Я... Вона теж посміхнулася, і обидві заплакали... Легше стало... Вкупі плакати легше... Навіть приємно...
Н ю т а (затримується в кружлянні). Рено!
Марійка (тихо). Лиши її...
С т а ш к а. Лиши...
Н ю т а (знову кружляє,— кішка з піднятим животом, хребет дужкою). Як можна б жити, дівчата, як можна б жити!.. (Спиняється, до Марійки). «Поцирувала майточ-ки» — їх кілько в тебе, попеляста?
Марійка. Вже четверо: двоє свіжих, нових,— так, на параду,— а двоє поцированих.
н юта. А в тебе, Ренко?
Ренка (витираючи долонями сльози). Также четверо,— вже проходжених...
Н юта. А в тебе, Міно?
Міна здвигає в’яло плечима.
Сташка. В неї білизна спільна з майоровою, не рахована... Майор дбає про білизну... Любить, щоб чисто...
Н ю т а. А в тебе, Калино?
Калина (дивиться на неї кутками очей). Ти не заглядай мені, бо копну... (Умощує кінець ленти за шнурком при стіні, помовкає). Вчора знову приліз той слинявий,— в окулярах... Кишені розіпхані, а в кутках губи — тут і тут — слина... Тай як та мозоля: «Присягніть, панно Калино, на штилет,— присягніть на соборну Україну»... І пхається зі слинявими губами,— тягнеться руками до грудей... Я підігнула коліна і коп!—у живіт, аж п’ятами накрився... От тобі мій штилет,— моя соборна!..
Пан Зайко. Попали в ядро, панно Калино...
Калина. Ні, трохи вище...
Пан Зайко (червоніючи, схиляє голову над столиком, нишпорить рукою між приладдям). Я думаю, попали в ядро справи,— поступили так, як належало...
Калина (хмуриться). До високих слів я не навчена... А копнула, бо гидко...
Пан Зайко. Це мені подобається, панно Калино, бо це слушне...
Ленка (з-під стелі, поглядає вогкими очима на Калину, на пана Зайка; ще поглядає. Згодом). Я также копнула би — в ядро справи... (Тягнеться до стелі дужими раменами, ховає між ними голову; міцні точені її ноги грають стрункими м'язами, — цілі на виду.)
Пан Зайко (посміхається над столом). Я не сумніваюся, панно Ленко... І не хтів би я бути на місці того слинявого...
Ленка. Тай не могло би бути... І ви... вас... (Ковтає слину). Вас я не копнула б...
«	Всі посміхаються.
Н ю т а. На мене вони не йдуть — і чому? Ті слиняві — і майори, ті меценаси... Обминають мене, як щука рибу з колючим хребтом, обходять здалека... Мають пси, нюх, чують біду... Дістанься такий у мої руки,— чуєш ти. Міна?!..
Міна здвигає в’яло плечима.
Н ю т а. ...внукам своїм заказав би, якби їх дочекався!.. Витиснула би його до останньої крапельки,— порожній мішок відкинула б... Жінка пищала би, діти пухнули б з голоду,— нехай пухнули би!..
С ташка. То так говориться, Нюта...
Н ю т а. ...нехай пухнули би, кажу!.. Таку злість маю в собі, таку злісну охоту!.. Але мають нюх, пси, обходять мене третьою дорогою... Не нарікаю,— до голоти маю щастя, голота летить на мене, як на вогонь... «Нюта, дай закурити, три дні не мав у губі диму»... «А хліб — мав?»... «Е, хліб!..» Але кохає!.. Переломить у крижах, впаде зубами на губи, розчавить до крові... (Заточуючись, іде довкола стола, сплітає руки перед собою). Ех, дівчата, як можна би жити, як можна би жити!..
Всі нерухоміють заслухано, схиливши голови,— хто на стіну з лентами, хто на долоні.
Пан Зайко обводить усіх ясними очима, перебирає пальцями в дрібному приладді на столі, шукає вперіо, напівсвідомо. Знову обводить усіх очима, спиняється поглядом на Міні, на Марійці, на Ленці. Стихає.
Крізь напіввідчинені двері в першу, темнувату кімнату видно довгасте заслонене вікно на галерею,— в його шибки раптово, спішно стукають... По кімнаті проходить легкий сполох.
Сташка (передихає глибоко, опановується). Мама.
З розхилу дверей виринає в розгоні сухорляве, рухливе, солод-ко-сполохане обличчя Риськи-курноски.
Р и с ь к а (ковтає нахватане на бігу повітря). Стаха,— мати!..
Сташка (спокійно). Не хекай так, бо почує... Обітри бороду, десь замазала... Далеко?
Риська. Ой ти, молозиво!.. «Обітри бороду!»... На брамі, з королевою говорить, зараз буде!.. (Оглядає стелю кімнати). Ой, гарно, дівчата!.. Стаха, буде діло?..
Сташка (повертається до Зоськи). Зоська, капельмейстер, буде діло?
Всі повертаються до Зоськи. Зоська — дрібний кивок рукою.
В с і (впівголос, речитативом). Буде — буде — ді-ло!
Риська. Лечу!.. Як тільки рушить, дам знати!.. (Щезає).
Сташка. Дівчата, на місця,— кінчаєм... Без поспіху, спокійно, як у себе в хаті... Ренко, не нюняй!..
Ренка (повертає до неі обличчя). Я вже ні...
Сташка. Зоська, капельмейстер, не обманеш?
Зоська (широкими, ритмічними кивками голови заперечує. Підноситься на пальцях ніг, просилює ленту,— похитується ритмічно; підспівує). Не обманю, не обманю тебе, кохана...
В с і (підносять ленти над голови, причеплюють, про-силюють. Похитуються ритмічно, підспівуючи упівголос). Не обманю, не обманю тебе, кохана...
З галереї повз вікно пробігає спішне тупотіння ніг, і за хвилину влітає з першої кімнати захекана Риська. Приховується за иевідчи-неною половиною дверей, зіщулюється плечима. Переводить дух.
Риська. Іде!..
Дівчата бігають метушливо руками, шукають себе посміхнуто-споло-ханими очима. Всі спиняються поглядами на Сташці.
Сташка. «Ой ти, молозиво!» (Йде, втягаючись, до тапчана, вміщається на ньому з ногами. Закурює папіро-ску, ліньки пускає дим, Оглядає кімнату).
Дівчата, посміхаючись, ліньки вертають у роботу. Прислухаються крізь свої рухи. Знадвору від галереї долітає широкий голос пані Юзвакової.
Голос пані Юзвакової. Стаха! Риська! Лен-
ка! Знов двері відчинені настіжа,— скаранє з вами боскє... А то раз!.. (Голос зближається,й проходить повз вікно, двері зачиняються з грюкотом. Із кухні в першу кімнату наростають шумливі кроки пані Юзвакової).
Голос пані Юзвакової (з першої кімнати). Є ще тих пару гратів у мешканні, то й ті хтось колись витаскає,— голим задом будеш світити... Стаха!..
Пані Юзвакова (заповняє собою половину-дверей). Стах... А то що?!.. (Висока, ширококоста, зі слідами колишньої огрядності в цілій постаті, з моложавим, безбровим обличчям, уся в чорному, з деякими витребеньками на грудях і на капелюсі, пані Юзвакова оглядає, моргаючи очима, стелю, стіни, дівчат на столі й на табуретах. Виходить на середину кімнати, спиняється рішуче).
Пані Юзвакова. Стаха!.. А то що за миція?!.. Стаха (пускає кільце диму). Пікнік.
Пані Юзвакова (стримано, безапеляційно). Не буде пікніку. (Заходить на другий бік стола, спиняється рішуче). Чуєш, Сташка?— не буде пікніку.
Сташка переглядається з Зоською. Всі дівчата збігаються очима на Зосьці. Зоська—малий кивок руки.
Всі дівчата (впівголос, речитативом). Буде-буде пікнік!..
Пані Ю з в а к о в а (поглядає вправо і вліво, моргає безбровими очима, стягає тонкі губи). А то що, бунт?
Дівчата поникають головами, переглядаються крадькома, затримуються очима на Сташці, на Зосьці. Сташка пускає кільце диму. Зоська — малий кивок рукою.
Дівчата (впівголос). Буде пік-нік.
Пані Юзвакова (вдаряє долонею в стіл). Не буде пікніку! (Повертає круто на місці, аж вітер іде, виходить у першу кімнату, по дорозі скидає верхній одяг, говорить на ходу). Поки я тут господиня, буду нею, поки дихаю, буде, як я скажу,— мене будете слухати, мене питати... (Вертається бистро, затримується в кінці стола, сплітає під грудьми руки. Нищівним поглядом обмірює стіни, стіл, стелю, розкрилену барвисто в два боки. Підморгує безбровими очима). Ленко, ти, сосно куликівська,— тебе куди винесло?!.. Ти ж мені стелю видушиш!.. І опусти руки, дівчино, хоч пана Зайка постидайся,— світиш стегнами аж по пупець...
Ленка (присідає миттю на запятки, натягає спідничку на ноги, густо червоніє). Потрібні пану Зайкові мої... стегна... Якби там радіоапарат!..
Пані Ю з в а к о в а. Що ви на те скажете, пане Зайко?..
Пан Зайко (поглядає з-під білих брів на Ленку, ніяковіє крізь посмішку). Себе й мене кривдите, панно Ленко, не знаєте своєї ціни...
Пані Юзвакова. Вони всі такі, пане Зайко, і та Міна — сонний цвіт, і та смаркуля Марійка, і та — бритва — Нюта...
Пан Зайко (вагається хвилину, потім повертається всім ясним лицем на Ленку, посміхається). Коли правду казати, можна би віддати найкращий семиламповий «Телефункен» за ваш...
Пані Юзвакова. Мало, пане Зайко!
Пан Зайко. ...за ваш один волосок...
Пані Юзвакова. То правда, пане Зайко,— як мені бог милий, правда... Дивіться на ту її соснову кучму,— золото, не волосся, кожний волосок на вагу золота... (Обіймає долонями важкий узол сивавих кіс на потилиці, поправляє їх непотрібними, м’якими дотиками). Які я мала коси в її роках, яке волосся!.. Бувало, приїду з лісництва до Монаструка, — все містечко збігається, як на чудо яке дивляться... Йду Золотою вулицею, чую коси на литках — і всі погляди мужчин на плечах,— бігають здовж хребта, як муравлі, аж млісно... Мій перший муж, небіжчик, — хай з богом спочиває, — не погнівайтеся, пане Зайко, не про вас мова, але нема тепер таких мужчин: рослий, як дуб, вуса калачиком аж під очі, сила за трьох мужчин, а сентимент, як у ягняти... Люблю таких мужчин, нема що гріха таїти... Бувало, сядемо вечором одне коло одного (сідає при столі), світло прикрутимо, притулимося... я схилюся головою на його плече, він увійде в мої коси долонями аж до кістки... Перегортає, лоскоче вухо вусами... «Чого, Марись, твоє волосся пахне так сосниною, як бір у літню спеку пахне, — голова крутиться?»... Вмів такі слова підібрати, солодко було слухати...
Зося (торкає долонями свій блискуче-золотий розділ на тімені ) В соснових паростках мили волосся, пані Юзвакова?
Пані Юзвакова. Ні, Зоею, то в мене з природи було,— в соснині de factum виросла, — живицею про
йшла вся аж до костей... (Мрійно, трохи соромливо). Ще тепер збужуся іноді вночі,— волосся розкидане на подушці,— є ще його в мене, нівроку,— повернуся на бік, віткну-ся в нього лицем... запахне далекою сосниною... Були в нас, під лісництвом, зараз таки перед вікнами, старі сосни... Верхи вже в них лисаві, а пні такі — потріскане золото... Розпарить у літі сонце,— живиця здовж стікає, мухи липнуть... А так — через доріжку — сосновий молодняк, Культура,— гаряча, зелена потопа... Залишаєшся в неї глибоко-глибоко, простягнешся на торішній щітині,— аж душишся!.. (Змовкає,— задумується, поморгує очима... підносить погляд на Ленку). Встань-но, вирівняйся, Ленко...
Ленка (затягає спідничку глибше на ноги). Щось таке, цьоцю,— ані мені не сниться!..
Пані Юзвакова. Встань, прошу тебе, ти, припі-кана!.. Подивися-но, як ленту до кільця прив’язала,— висить, як обірваний хвіст,— перев’яжи-но!..
Ленка здвигає плечима, поглядає на стелю, на Стаху.
Стаха (пускає кільце диму). Не бійся, Ленко, мама, як звичайно, перебільшує — пупця не видно... А ленту, правда, перев’яжи...
Ленка підноситься з, отяжкою, поглядає через плече на пана Зайка, простягає до стелі обі руки.
Пані Юзвакова (дивиться на неї далекими очима). В плечах я була трохи ширша, а в тазі не така роз-кладиста, більше під хлопця,—a la gar^onne... Груди мала гостріші і легші ноги,— по лісі, як вітер, гонила, аж трава за мною сохла... Темперамент я мала, пане Зайко,— з сірником близько не підходи, бо запалиться.
Пан Зайко. З сірником — то й нині не дуже наближайся до вас, пані Юзвакова.
Пані Юзвакова. Жартуйте здорові, пане Зайко, але то вже не те,— ані не вмилося до колишнього... Легко сказати: двох чоловіків поховала, шостий рік удовою... З сірником чи без сірника, сірка притерлася — вогню не легко докрешешся...	
Стаха (пускає кільце диму вгору). Тере-фере-ку-ку!..
Пані Юзвакова. Стаха, мовчи мені!
Стаха. Хтось-то нам на торішньому пікніку хлопців обтанцьовував!
Пані Юзвакова. Прошу тебе, Сташка, мовчи!.. Н ю т а. Хтось-то мені Дзюнка збаламутив на цілий вечір!
Рись к а (від дверей). Через когось>-то Ренка плакала цілий тиждень!
Пані Юзвакова (відмахується, широко посміхаючись). Мовчіть-бо, ви, сороки неоперені!.. Що я вам, рівня, чи що?..
Зоська. Не рівня, пані Юзвакова,— не одну в забаві в кут заженете.
Нюта (гарячо). Пані Юзвакова, заба-авимося!..
Пані Юзвакова. Хіба я вам не рада, дівчата?
Дівчата (злітаються з усіх кінців кімнати, оточують пані Юзвакову тісним півколом). Заба-авимось, пані Юзвакова! Цьотусю!.. Потанцюємо, забавимось!..
Пані Ю з в а к о в а. От куди ви гнете, смаркулі!.. Ні, дівчата,— не буде з того жнива млива!.. Що ні, та ні!.. (До Ленки, що залишилася під стелею). Злазь, Ленка, чого ще там висиш, як Покрова?
Ленка (здвигає плечима). Я хочу пікніку.
Пані Юзвакова (вдаряє долонею об стіл). Злазь, кажу, ти — розсохата!.. Не світи мені голими гали-гами перед очима!..
Ленка (сідає на табурет, опускає ноги на стіл, обгортає спідничку). Стаха, не буде пікніку?
Пані Юзвакова (встає рішуче). Не буде!..
Дівчата. О-ой!..
Пані Юзвакова. Стаха! Заріклася я після торішнього пікніку, що то останній раз?
Стаха. То так говориться, мамо.
Пані Юзвакова. Тягали мене, Зоею, після торішнього пікніку п’ять неділь по судах за свідка,— кліпала перед трибуналом очима, як би то я дала тій пришибленій Таньці сірчану есенцію в руки?
З о с я. Дуже вам, пане Юзвакова, було до лиця в чорному перед трибуналом,— судді задивлялися, жінки між публікою завидували.
Пані Ю з в а к о в а. Опублікували мене, пане Зайко, в газетах перед цілим світом, лепортери переходу не давали, хоч під землю ховайся?
Пан Зайко. Як вам сказати, пані Юзвакова? Не один про те тільки мріє, щоб бути опублікованим у пресі, днями й ночами висилюється, пороги редакційні оббиває;
і, звичайно, даремне, не кожному це дається,— не кожного опублікують...
Пані Юзвакова (здвигає плечима, достойно). Я не з тих варіатів, пане Зайко!.. Вибачайте, не проти вас говориться, я з чесного роду, нехай хто посміє мене в чотири очі опублікувати,— дентиста буде мати з ним роботу!.. в чотири очі, пане Зайко!.. А тож — у газетах! — перед цілим світом,— ніби голою, вибачте, перед ратуш.ем поставили!.. Але на мені то сталося, на мені й відстанеть-ся,— більше того в моїй хаті не буде, то моє лецте слово!..
Стаха. Послухай, мамо!..
Пані	Юзвакова.	Лецте слово, Стаха,		, нема що
говорити!,				
Д і в ч	а т а. Ой!..			
Пані	Юзвакова.	Здіймайте	, дівчата,	ті фінтіфлюшки,
—	розвісили їх над	головою,	як боже	благословення.
..
Дівчата (тихо). Па-ані Юзвакова!..
Пані Юзвакова (зітхає, стишує голос). Хоч би про пана Андрія подумали, вітряні голови!.. Над самими його дверми поначіплювали...
Дівчата поникають головами. Поглядають нишком на двері в пломбах, на себе. Спиняються очима на Сташці. Сташка затягається глибоко димом, видихає його помалу через ніздрі. Мовчить.
А е н к а. Кажи щось, Стаха...
Стаха (видихає рештки диму, помовчує) ...Що маю казати, коли правда?...
Пані Ю з в а к о в а. Ще його сліди не злягли отут на хідничку, ще ніби чую його кроки за тими дверима...
Калина. Не треба таких слів, пані Юзвакова...
Мар і й к а. ...не треба...
Дівчата поглядають на себе, кутками очей спиняються на лиці Ренки.
Ренка (стоїть у їх колі, між Мінкою й Марійкою. Схиляє голову на плече Марійки, дивиться перед себе,— великі, синяві вінки затягаються вогкістю). НІ, цьоцю, говоріть...
П ані Юзвакова. Болить, Ренка... Як подивлюся на ті двері, на ті червоні пломби, серце наполовину крається... Там же така руїна, — все догори дном перевернули,
— ліжко перетрясли, б печі бабралися,— всю кімнату попелом загидили!..
Пан Зайко. Не дали підібрати?
Пані Юзвакова. Пане Зайко! Ви знаєте, як я це люблю: кімната має бути чиста,— локатор за те платить, має право вимагати,— дай боже кожному такого локатора, як пан Андрій! Кімната має бути чиста!.. Взяла я з кухні щітку й смітярку, входжу в кімнату,— а той, такий кендюх віспуватий, заступає мені животом дорогу: «Не вільно!». «Я тільки попіл підмету,— кажу,— за ногами по хаті розносите...» «Власне попелу не вільно, нехай лежить...» Я таки не втерпіла: «Чого має лежати, — кажу,— позбирайте його собі, попіл вам придасться: поси-пете ним собі голови на Попєльці...»
Пан Зайко. Не боїтеся їх, пані Юзвакова?
Пані Юзвакова. Пес би їх боявся, пане Зайко!.. Що вони — з посади мене скинуть, з оцих рук наболілих скинуть? Немає такої сили на землі, не скинуть,— нема страху!.. Як то говориться,— de factum, «голий розбою не боїться,— не роздягнуть!» (Зітхає, поглядає на двері). Варто було тут бути, пане Зайко, варто було подивитися... Такий мій Янко,— дитина ж, ні?.. Тільки що від землі трохи відхопився... став собі там у самих дверях, плечем оперся об одвірок і дивиться... Підкусив долішню варгу, погризує, ...все так погризує, коли щось усередині його пече... Стягнув ті брівки, дивиться,— ока з них не зведе... А той, віспуватий, кендюх,— присів коло грубки, засунув руки в челюсть, по саме плече, бабрається там, покрехтує... Повертає червоний циферблат до Янка, хрипить: «Прине-си-но, хлопче, якого гачка з кухні,— до чорта,— рукою не дістану...». Глянула я на Янка,— не такий, не принесе!.. Стоїть, «е рухається, варгу підкусив, руки в кишенях згорнув — бачу, в п’ястучки,— дивиться віспуватому просто в вічі... Коли: «Добре,— принесу!». Я мало не крикнула: «Янку І ». А він—нічого, крутнувся на місці і так, по-своєму, кив-кив,— подався з кімнати, з кухні, через галерею, тільки по сходах затупотіло... І що ви думаєте, пане Зайко, за хвилину прибігає назад, а в руках отакенна коцюба,— далебі, не збрешу,— на пів тої кімнати!.. «Прошу!» — каже й тиче держаком кендюхові під ніс. «Ти що, хлопче, здурів?!» А той спокійно: «Ні,— каже,— я тільки збігав до пекарні... Вам, може, треба до комина дістати,— там ворони цілу зиму ночують,— так собі нашкрабаєте, чого вам
треба!..» (Вирівнюється, передихає). Тоді пан Андрій до нього посміхнувся,— як би в головку його здалека погладив... (Помовкає).
Пан Зайко (згодом). Спокійний був пан Андрій?
Пані Юзвакова. Як вам сказати, пане Зайко? Різне там, певне, колотилося в його голові, але не показав по собі ані на волосок... Сидів при столі, покурював,— так, як тепер, бачу... Простягне руку над столом, стрясе попіл у попільничку, знову покурить... І тільки з-під брів поглядає за їх руками... Як відходив, сказав: «До побачення, пані Юзвакова,— кімната поки що нехай рахується за мною,— до побачення, Янку!»... Як ішов між ними попід вікно,— два їх наперед, потім він, за ним знову два, думала я, що мені серце розірветься...
З о с я (згодом). Нема якої чутки, пані Юзвакова?
Пані Юзвакова. Якби-то легко, Зоею, що-не-будь від них довідатися!.. Була я на Казимірівській, на Яховича, «Niema» — кажуть... «Як то, — кажу, — нема?» «Niema w ewideneji». «Ви мені очей не миліть, не на таку натрапили!.. Нема в евіденції!.. Що то — голка, чи як, щоб у смітті загубитися?.. Та щоб ви його під землю сховали, то я його знайду!..».
Стаха. Мамо!
Пані Юзвакова (не слухає). А той — сидить там такий,— голова приплескана, а карчило, як у буйвола. «Так вам,— каже,— подобається пан Андрій Білий?..» «А що,— кажу,— дай боже кожному такого локатора, зі свічкою тепер такого пошукати»,— хіба ні?.. А він вишкірив до мене клеваки: «То пошукайте його собі зі свічкою,— під землею!..» (Передихає глибоко, сплітає на грудях руки). Боже мій, боже,— як подивлюся на ті двері, на ті червоні дві печатки, як дві рани на серці...
Стаха. Мамо, перестань.;.
Пані Юзвакова (пониклим голосом). Чого ти, Стаха? (Поглядає на Стаху, на дівчат, іде за їх очима ії спиняється на Ренці). Чого ти, Яенко?
Ренка (не піднімаючи обличчя з плеча Марійки). Я вмру, цьоцю... (Її обличчя — ціле в сльозах, великі вії обтяжіли, як чорна водяна заслона, сльози збігають по кутках губ). Я вмру, цьоцю...
Пані Юзвакова. Ой, ти, Ренка — Чорні сльози, думаєш, так легко: «вмру!»... А цього по стелі понавішувала, про танці думаєш?..
Р е н к а (ковтає сльози, дивиться перед себе). Я думала, потанцюю, потім умру,— пан Андрій не гнівавбися.
Пані Юзвакова (сідає в колі дівчат, притягає до себе Ренку). Не плач, ти, зливо... Дивися — блузку Марійці замочила сльозами...
Марійка. Нічого, цьоцю, я переперу,— і блузку, й сорочинку...
Пані Юзвакова (не слухає. Обтирає підборіддя Ренки цупкою долонею). Перестань... Ти думаєш, я цього не знаю? Ой, знаю!.. «По-танцюю, потім умру...» (Пригортає до своєї іцоки мокре обличчя Ренки, похитується).
Дівчата змикаються щільніше в півколі, схиляють до себе голови.
Калина (впівголос). І я так думала, дівчата...
Мінка (впівголос, опустивши тяжкі повіки). І я... Н ю т а. (Пристрасно, стримано). Дів-чата, дівчата!..
Дівчата згортаються щільніше в півколо, похитуються стримано — вправо, вліво, всі, як одна, мов у початку болючого танга.
Ленка сидить на табуреті, на столі, сплітає на потилиці пальці рук, примикає повіки... Потягається вгору і включається помалу в той . рух. Пан Зайко підносить голову від стола — дивиться на Ленку, на дівчат, вертається очима до Ленки.
Пані Юзвакова (спиняє долоню на мокрій щоці Ренки, помовкає). Гадаєте, я того не знаю, дівчата?.. Ой, ще як знаю !.. Що кожний завтрашній день, як той гріб на цвинтарі,— чорний, відчинений... І день у день — від досвітку до вечора — при кухні, при котлі, при помиях, раз у тиждень при балії... Ноги позатікали, як колоди, тягнеш їх за собою, як обрубки дерев’яні, насилу по землі переставляєш. А руки... (Моргаючи повіками, дивиться на свої руки). Гляньте-но, дівчата,— на що вони подібні? ... Каліки— не руки!.. Пальці — як грабові корінці, засушені на сонці, долоні порепані здовж і поперек, шпари позаходили сажею, хоч повипалюй,—г не відмиваються!.. Боже мій, боже,— чи вже і в трумно прийдеть'ся лягти з такими руками?..
Ленка (підносить до очей свої руки). А ми, цьоцю, а наші?..
Всі дівчата дивляться на свої руки: на нігті, на пучки пальців, на долоні, хребти...
Пані Юзвакова. Мені то, Ленко, говориш?.. Так, як би я була нинішня поміж вами!.. Адже знаю вас так, як би кожну з вас виносила під своїм серцем, кожний ваш день, кожний палець... Скільки вас тут зараз усіх, смаркуль?
Хтось із дівчат. Усіх дев’ять.
Пані Юзвакова. Зав’яжіть мені очі — і кожну одну з вас пізнаю по руках, як би очима бачила... Стаха, маєш хустину? Кинь-но сюди.
Стаха (здвигає плечима). Лиши, мамо.
Пані Юзвакова. Кинь, »кажу!
Стаха кидає.
Пан  Юзвакова. Зав’яжіть мені очі.
Одна з дівчат зав’язує.
Пані Юзвакова. Дайте одна свою руку.
Одна з дівчат дає.
Пані Юзвакова (торкає шкарубкими пальцями пучки, долоні, хребет руки). То ти, Зоею... Пучки, як олов’яні кульки, — в’їлася в них машина, — нігті повідтис-кувані, — болять, Зоська?
Зося. Болять, — байдуже... В кінці лютого наполовину скорочують персонал, того я боюся,—то мене заболить... Як смерті, боюся безробіття... (Знизує плечима, як від морозу, здригається. Підносить обі руки, долонями розгладжує золотий переділ на тімені, зітхає. Підспівує). Якось то буде, кохані, якось то буде...
Пані Юзвакова. За тебе я спокійна, Зоею, ти — як та чума, тебе не зломлять, не вигризуть... Хто дальше?
Хтось із дівчат подає руку.
Пані Юзвакова (оглядає пальцями, важить руку на долоні). Знов недоспала ночі, Мінка?
Мінка здвигає в’яло плечима.
Р и с ь к а. Цілу ніч пиячив, навів офіцерні...
Марійка. Ви подивились би, цьоцю, йа її плечі, все поїципане, в синяках...
Пані Юзвакова. Я його вбила би, як гадюку...
Мінка опускає тяжкі повіки на очі.
Стаха (пускає кільце диму). То так говориться, мамо.
Казіка з дитиною — без роботи, на її голові, Стефа вже підростає, на вулицю рветься...
Пані Юзвакова. Не говори нічого, Стаха... Я його вбила би, як гадюку. Хто дальше?
Хтось із дівчат подає руку.
Пані Юзвакова. Мозолі на чиколодках від наперстка, — це в тебе новіше, Калино... А долоня, як сухе лико, — то від минулого — від чого?
Калина (буркливо). Подавала дошки на тартаку... Пані Юзвакова. Не кусайся, Калино, кому розкажеш правду, як не нам. Розкажеш — легше стане...
Калина. Прийде час — розкажу... Комусь легше стане, а комусь тяжче...
Пані Юзвакова. Говориш, дівчино, як оловом капаєш: тяжко й гарячо... Хто дальше?
Хтось із дівчат подає руку.
Пані Юзвакова. Звідки маєш брансолету, смар-куле?..
Марійка (стріпує віясто повіками). Овва, цьоцю, яка миція!..
Пані Юзвакова (знижує голос). Говори мені, дівчино, зараз, — від кого?
Мар ійка (підносить кутки брів). Та то від того — солодкого пана, з-під Погулянки...
Пані Юзвакова. Ой, уважай, ти, теля розбрика-не!.. Кільки тобі літ? Шістнадцять?.. Стаха также мала шістнадцять...
Стаха гризе мундштук папіроски, пересуває зубами з кутка в куток.
Пані Юзвакова. Щоб від того «солодкого» не стало тобі колись гірко... Признайся мені, була вже в нього на мешканні?..
Марійка (порскає безпечним сміхом). Ой, цьотеч-ко, — ну та й що?
Пані Юзвакова (повертається туго на кріслі). Говори мені, поки сиджу, не регочи, бо заплачеш!..
Марійка. Цьоцю, то він такий — такий!.. Порохно вже з нього сиплеться...
Пані Юзвакова. Висиплеться тобі, жовтодзюба, сама не оглянешся, коли... (Зітхає, покліпує під хустиною
Ьовіками). Шістнадцять... Стаха также мала шістнадцять, її спитай...
Стаха (затягається глибоко димом, видихає помалу ніздрями). А ти, мамо!..
Пані Юзвакова (не слухаючи, продовжує). Собі зав’язала світ, мені зав’язала, а найгірше дитині... Вигнався Яцько, під пахи вже дістає,— ні сестра вона, його, ні мати, а я — ні мати, ні бабуня... До решти заплуталися... Стаха. А про свої шістнадцять літ ти не розказала б, мамо?
Пані Юзвакова (потахає нараз, як проколоте тісто). Хіба я що, Стаха, хіба я щось таке говорю? (Ще потахає, дивиться перед себе з зав’язаними очима). Всі ми — de factum—на тій самій дорозі, на одній... Носимо за собою на плечах те минуле, як мішок зав’язаний, правду говориш, краще не розв’язувати, не бабратися в ньому... Хто дальше, дівчата?..
Хтось із дівчат подає руку.
Пані Юзвакова. Гориш, Нюта, ...гляди, дівчино, не спалися...
н юта. Як можна жити, пані Юзвакова, як можна жити!..
П л е у ш к і н. Піфія, прямо таки говорю, Піфія... (Вже добра хвиля, як Плеушкін увійшов з першої кімнати і, м’яг-ко переликаючись поза плечима дівчат, прислухається до дії. Рудий, м’ягковолосий, з обличчя і з постаті євнух, він м ягко і невловно маніжиться в своїх рухах і ніби розповзається під кожним дотиком з боку. Говорить, зішнуро-вуючи в кутках тонкі губи, з відтінком резигнації в голосі і — «собственно говоря» — готовості на все. Вийшовши з-поза кола дівчат, він спирає долоні на опуклі клуби і приглядається збоку). Піфія!..
Пані Юзвакова (повертаючи голову на голос). А то що?.. Хто ще там між вами, дівчата, яка Піхія?
Плеушкін. Піфія, пані Юзвакова, — гречеська богиня, вроді ворожки... Сиділа на Олімпі, на триніжку, з-під неї курилося,—собственно говоря — з того 'жила... (Здвигає маніжливо плечима). Цыпленок тоже хочет жить... Чим хто має, тим промишляє...
Пані Юзвакова. Стаха, чи то Плевушкін?
Стаха. У власній особі, мамо.
Пані Юзвакова (обхоплює рукамй бильця крісла). Чи не Нважаєте ви, пане Плевушкін, що й під вами закуриться, як під тою Олімпією, коли я встану з триніжка?
Плеушкін (робить мягкий рух долонею, як би відгортав мертву муху).— То wszystko bylo, пані Юзвакова, історія повторюється, тем меня не проймешь... Во-первых, я не Плевушкін, а Пле-ушкін...
Пані Юзвакова. Один чорт!
Плеушкін. Согласен, один черт, но разница большая... «Плевушкін», то наче б тебе хто — тьху! — сплюнув на землю, — то обидно... А Пле-ушкін — це благородніше, це пристойно, почти літературно...
Пан Зайко. Це від «плеуха», — поличник...
Плеушкін (м’ягко розгублюється). Между прочим, ми з вами чарки не ломили, пане Зайко, не пригадую, — звідкіля ви знаєте, що Владек називає мене «Плеухою»?
Пан Зайко. «Плеуха» — це натуральне, це в вас з природи речей... А хто такий Владек — не зна-ю...
Плеушкін (розставляючи склади). То може, ще пі-зна-єте, пане Зайко, — не зарікайтесь, пожалуста, —1 може, пі-знаєте... Это во-первих... А во-вторих... (До пані Юзвакової). Коли б ви знали, пані Юзвакова, з чим я до вас прийшов, ви перемінили б свій гнів на милость до мене, прийняли б мене з удобствами, з комфортом...
Пані Юзвакова (потирає руки об бильця крісла). Сверблять мене долоні, пане Плевушкін...
Плеушкін (відходить на бік). Коли вже на те пішло, пані Юзвакова, ...коли вже ви при тих, піфічеських функціях... (Маніжливо) ...то може, ви вгадали би, що в мене находиться в этом месте?.. (Торкає долонею розбухлу ліву кишеню на грудях).
Пані Юзвакова (навмання). Заяче серце.
Сміх.
Калина. Попали в ядро, пані Юзвакова.
Пан Зайко підносить голову з-над стола, дивиться на Калину, посміхається.
Плеушкін. Почти что попали, пані Юзвакова... PieniQzki в этом заячьем сердце, денежки, — «гоп, кумо, не журись, —г в кума гроші завелись...» (Спирає долоні на опуклі клуби, випростовується). Сплачу должок за мешкання, пані Юзвакова, имею полную возможность, деньги
честно заработаны... Вот вам и «заячье сердце»... (Маніжиться). «Цыпленок тоже хочет жить»... Это во-первых, пані Юзвакова, а во-вторых... Если б вы знали, кого я... с кем я...
Голос з першої кімнати. Не'знайду потемки... Куди це ви, цьоцю, перемістили великий вішак?
Всі повертають у той бік голови, слухають. Пан Зайко підносить з-над стола голову, дивиться нерухомо на двері.
Плеушкін (випробовується з задоволенням, затирає долоні). А цо?..
Ленка (відхоплює очі від дверей, перебігає по всіх обличчях, спиняється на Стасі). Лена?..
Стаха киває мовчки головою.
Ленка (радісно вибухає вгору всім дужим тілом). Лена!.. Лен!..
Дівчата (прориваються змішаним криком, висипаються з півкола, кидаються навперейми до дверей). Лена!.. Лена є!.. Ленух!..
Пані Юзвакова (вистрілює з крісла, громовим голосом). Стійте!.. Стій!.. (Повертається цілою постаттю до дверей, простягає владно руку). Хто тут перший, смар-кулі, — хто гос-по-диня?!.. Ні з місця мені!..
Дівчата затримуються в бігу обабіч дверей, Ленка — заклякає на ріжку стола, готова до скоку. Пан Зайко зітхає крадькома, не відриваючи погляду від дверей.
Стах а (з докором). Ма-мо!..
Пані Юзвакова. Мовчи, Стаха! ...мовчи!.. Прецінь до мене це говорила: «Куди перемістили великий вішак?»... (Повертається обличчям до дверей, м’ягко), Лено!
З глибини дверей появляється Лена. Невеличка, по-хлоп’ячому струнка й обтягнута до плечей, по-хлоп’ячому підстрижена. Жмутки смолистої, спокійної чуприни обіймають з боків сліпучо білу, скупчену в собі гранку чола. З великих, чорним шовком вистелених у глибині очей спливає на обличчя м’ягкий трохи холоднавий спокій. Лена спиняється на хвилину між одвірками, і в ту ж мить...
Ленка (з гарячим окликом злітає на неї з кінця стола—й загортає її всю в білі рамена). Ніхто... (Цілує в одну щоку)... Нічого... (Цілує в другу)... Так довго!.. (Бере обличчя Лени в долоні, дивиться).
Лена (голос у неї долішній, теж як би холодним шовком вистелений). Чого ти лазиш по столах?
Ленка (не випускаючи її з рук, оглядається на стелю, на дівчат, перехоплює дихання). Буде... пікнік...
Пані Юзвакова (простягнувши обі руки, кидається люто, навмання перед себе). Ти, сосно куликів-ська!.. Я тобі... Я тебе...
Ленка ховається за дрібні плечі Лени, і Лена попадає в обійми пані Юзвакової.
Пані Юзвакова (замикає обійми, водить долонями по плечах). Ти, Лена?.. (Підносить її так, що ноги повисають у повітрі, шукає губами обличчя).
Лена. В піжмурки бавитеся, цьоцю?
Пані Юзвакова (кліпає повіками під хусткою, ніяковіє). То ті, — кажу тобі, — смаркулі... Розжалобили... (Розгублено водить обличчям). Не пущу ж тебе, Лено, — ти...
Лена здіймає її хустку з очей.