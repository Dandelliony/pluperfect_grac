
ПОЕТ-БОРЕЦЬ
Увійшли ми в франківські дні, в роковини смерті і народження великого поета і* громадянина. І одні і другі роковини зійшлися круглими цифрами в 1941 році — другому році нашого визволення, нашого історичного з єднання з усім українським народом у братській сім’ї народів СРСР.
85-ті роковини народження. Іван Франко міг би ще жити, міг би донести свою вперту і багату силу нагує-вицького ковалюка, міг би оце входити разом з народом своїм у другу весну нашого колгоспного життя і соціалістичного будівництва...
Міг би ще пролунати сьогодні його по-народному простий і дужий голос над нашими містами і селами, а слово його було б особливо сильне, значуще в наші дні: в ці дні, коли пожежа смерті і воєнного знищення палає довкола саду нашого життя і клапті цієї пожежі, несені ворожими вітрами, силкуються досягти наших меж і знайти собі місце в квітучих хлібах наших сіл.
З усього життя великого поета і громадянина знаємо: це не було б слово стороннього глядача і «об’єктивного фактографа», це було б слово глибокої, повсякденної, ясно спрямованої і невичерпної участі у величнрму будівництві першої на землі країни соціалізму. Це було б слово їдкої і Дошкульної, активної ненависті до ворожих сил, що всіма злочинними засобами світу експлуататорів марно стараються згасити день світла, щастя й волі, що зійшов над нашою землею. З усього життя франкового знаємо: це було б активне слово поета, борця...
Скількома різними мовами відзивається до нас сьогодні слово Івана Франка, у скількох різних мовах звучить сьогодні його ім’я над квітучою в весні Країною Рад!
І тим ми гордимось, тим славимо велику нашу Батьківщину!
Таджик і вірмен, син сонячної Грузії і білявий латиш, литовець і поляк, і брат наш могутній росіянин відкриють собі серця, щоб вільно й любовно прийняти в них вер-хівне слово великого сина нашої землі.
Тим ми гордимося, тим славим нашу Батьківщину.
III
У сяйві нового нашого життя, нашої радянської дійсності виступає перед нами все ясніш могутня творчість Івана Франка, як шпиль Бескида, все повніше освітлюваний сонцем, що виринуло з-за обрію.
Ходимо по схилах цього Бескида, поринаємо в багату зелену його рослинність — вимірюємо... Пробиваємось, наскільки нам сил стає, крізь гущавини, розглядаємо довкола, — вимірюємо... Обходимо розпадини, від яких іноді нам кружляє голова, піднімаємося на схили, наскільки сил нам стає, — вимірюємо...
Це було буквально декілька літ тому: претензійні, іноді сенсаційно підбиті спогади про Івана Франка, вбогі «наукові фактографії», шкільні спроби літературного аналізу... І серед усього цього — тваринний вибух класової ненависті до великого сина народу з боку войовничого українського націоналізму, безперервний потік тваринної люті, що кидалась і рвала, що отруйною брудною слиною оббризкувала підошву високого шпиля, яким народ наш сягнув у сонце.
Ворог бачив: із свіжих іще розпадин на стоках гори добувалося каміння, яке свідчило про вулканічні властивості гори і про те, що вулкан незгаслий, що він, як колись, загрожує спаленням усьому, що мертве і скостеніло в суспільному житті, всім гніздам експлуатації, всій нікчемності і гнилизні, що всадовилися на Т&неможеному в той час, але невмирущому тілі народу.
Ворог це знав: своїми вогненними властивостями фран-ківський духовний масив грізний для нього сьогодні, як і колись був грізним.
Чи раз бачив Франко-хлопчина в нагуєвицькій батьківській кузні, як скипає і сколочується холодна вода, коли в неї вкинути розпалений до білого шматок металу?..
Як розпалена до білого глиба металу, ввійшов молодий Франко в знерухомілу, по верхах застиглу нетеч галицького громадського життя. Таке було діяння тієї глиби: застигле плесо нетечі зашипіло і сколотилося злісно-зляка-но, піднялося на дибки, а крізь розірвану твань пробилися наверх чисті і рвучкі струмені народної сили, жадні боротьби і перемоги.
Увесь життєвий і творчий шлях Івана Франка — це і по сьогодні ще діючий документ жорстокої і складної класової боротьби, що хвилював західноукраїнське суспільство протягом сорока літ життєвої активності Івана Франка.
Увесь життєвий і творчий шлях Івана Франка — це живе і по сьогодні живодіюче заперечення ворожої теорійки про безбуржуазність української нації, найшкідли-вішої теорійки, що лежала в основі всіх майже концепцій і форм контрреволюційної роботи націоналістичної погані.
Протягом довгих літ у центрі боротьби з цією теорійкою стояв Франко — борець у творчості і у житті, Франко — революціонер-демократ.
V
Є такий момент у житті молодого Франка, коли дитячими і молодечими роками призбируваний гіркий досвід селянської і робітничої дійсності, призбирувана роками глуха ненависть до світу експлуатації — протягом короткого часу одним ніби рухом підняли повіки і глянули на світ очима ясної суспільної свідомості.
Це захоплюючий момент зустрічі молодого Франка з прогресивними літературними ідеями того часу, з ідеями визвольної боротьби робітничих мас, з ідеями соціалізму.
З цієї гарячої зустрічі народився Франко-борець: борець у верхівному мистецькому слові; борець у гострій критиці, у визвольній, всеосяжній, ненаситно активній науковій думці; борець у політичній дії...
В центрі цього вузлового етапу Франкового життя стоїть 1877/78 рік, рік першого ув’язнення І засудження
Франка за соціалізм, рік першого оскаженілого наскоку західноукраїнської буржуазії на Франка і його однодумців.
Чудовий матеріал для ілюстрування ворожої теорійки про «безбуржуазність української нації», для показу «національно-патріотичних почувань» буржуазії різних націй.
Достоту: привид комунізму ходив уже по нашій землі, і слідом за ним поставав тваринний жах у серцях експлуататорів. ~
«Чи ж диво, — писала в ті дні українська буржуазна газета «Правда», — що стоголовий страх розкрив свої широкі крила, і — так усе здається... наче б ся тиха Галичина, мала вогнем запалати. Чи ж диво, що видумуються басні про «ножі, попами свячені», про «соціалістичний порох», що деякі шляхтичі набивають вже свої стрільби і револьвери...».
Львівські буржуазні газети били на сполох — вістками про близьку «аграрну революцію», про те, що селянство п’є «на погибель панам». Шляхта збиралася творити «комітети спасіння», а цісарський намісник граф По-тоцький (80 000 моргів землі!), об’їздив Галичину, щоб заспокоїти «затривожені двірські маєтки...». Недарма «всевідущий і всемогущий суд» в молодому Франкові «добачив революційну жилку», в його очах «доглянув іскру того .вогню, котрий може запалювати доми «мирних горожан» не гірше нафти...».
І протягом цілого життя великого сина народу західноукраїнська буржуазія старалася згасити в очах поета вогонь, що загрожував «мирним» буржуазним оселям.
Чи досягла галицька буржуазія своєї мети? Отруїти поодинокі хвилини життя великого Франка їй удавалося, зламати ж поета їй не вдалося.
Була в ньому міцна, незламна класова гордість, яка виростає в людині з почуття постійного органічного зв’язку з народом:
Я син народа,
Що вгору йде, хоч був запертий в льох, Мій поклик: праця, щастя і свобода, Я є мужик, пролог — не епілог.
І він справді був велетнем. В поєднанні глибокої народності з уселюдськими перспективами Франко має старших духовних друзів у російських революційних письменниках Бєлінському, Чернишевському, Добролюбов!, 44Q
Некрасові, Герцені, — що, як і він, були велетнями думки і дії. І в самих початках своєї боротьби пив безпосередньо з джерел історичної правди, марксизму, що, раз глибоко і правдиво сприйняті, дають силу спокою і впевненості в перемозі. Перекладав їх на українську мову, переплавляв у революційну практику робітників і селян.
VI
Колись старались задушити його слово, увігнати його в мовчанку, якої не витримало б його серце.
Сьогодні він говорить до нас десятками мов братських нам народів нашої незрівняної Батьківщини.
Гордимось тим, що він, найдорожчий нам із синів Західної України, стає дорогим усім братам нашим по великій Радянській Батьківщині.
Тим гарячіше любимо безмежну нашу Батьківщину, ростемо і дужчаємо в тій любові.
