
АВТОБІОГРАФІЯ
Родився я 25 серпня 1892 р. в Поникві, Брідського повіту, в сім’ї селянина, власника 9 і12 гектарів землі. Вчився в сільській школі в Поникві, потім у середній в Бродах. Коли був у другому класі середньої школи, батько помер, а землю розділили між шестеро дітей і матір (мачуху). За землю, що припала мені, — не повного V/2 гектара — я продовжував свою науку, допомагаючи собі уроками. Гімназію скінчив у Львові 1913 р., а з першого року університетських студій мене мобілізували літом 1914 р. до австрійської армії. Перебував на фронті до вересня 1915 Р. старшим підофіцером. вересні 1915 р. попав у російський полон і з того часу перебував у Росії до квітня 1923 р. До осені 1917 р. працював на цукровому заводі у Касперовці, Київської губ., потім жив у Таращі, заробляючи лекціями німецької та латинської мови і читаючи українську мову на курсах українознавства, і дописував теж до місцевої газетки «Селянська думка». В Таращі перебував до кінця зими 1918 року. У кінці лютого того ж року переїхав до Києва, де мав намір записатися на університетські студії. Натрапивши на перешкоди в прийомі на університет і пробувши пару неділь без роботи в Києві, вступив до запасної частини — здається «Січових стрільців», де найшов шкільних львівських товаришів. У стрілецькій шинелі покрутився по Києву, потім по Конотопі до перших днів травня 1918 р., звідкіля втік під загрозою німецького арешту.
Від червня до жовтня 1918 р. читав лекції української мови на залізнодорожних курсах українознавства в Кивер-цях і в Шполі. Зі Шполи пішов у протигетьманське повстання, беручи участь в організуванні селянських черво
них відділів 1 у Смілянщині. З установленням Радянської влади вчителював у с. Березняки на Черкащині, де одружився, потім працював у профспілці кооперативних робітників і в кооперативному Союзі у Смілі. Від 1921 р. по квітень 1923 р. вчителював на Коростенщині, де проживала сім’я моєї дружини, спершу як учитель в Іванівці, потім як завідуючий Волнаросвітою в Білокоровичах. Роз’їжджаючи по сільських школах, зимою 1923 р. я важко простудився і захворів на легені.
В квітні 1923 р. вернувся з родиною до Галичини, де прохворів до осени 1923 р. Від 1924 р. по 1926 р. продовжував я університетські студії у Львові, і на ті роки припадають початки моєї літературної роботи і мої перші зв’язки з Комуністичною партією Західної України. З доручення партії і під її керівництвом я працював серед університетської молоді і належав до проводу марксистських гуртків молоді. В 1926/27 році, вчителюючи в приватній українській гімназії в Чорткові, не будучи оформленим у члени партії, провадив у Чортківщині партійну роботу і був організатором і учасником першої повітової партконференції, що відбулася в червні 1927 р.
Позбавлений українськими націоналістами праці в школі, від 1927 р. перейшов на літературну роботу, спершу як співробітник, потім як редактор і видавець журналу західноукраїнських пролетарських письменників «Вікна».
Протягом свойого існування створили «Вікна» живий революційний літературний рух на Західній Україні і ввійшли в тісну співпрацю з революційною літературою Польщі, Болгарії, Чехословаччини і Німеччини. Група революційних письменників «Горно», що постала при «Вікнах», була прийнята в члени Міжнародного бюро революційної літератури в Москві. Твори письменників групи «Горно» друкувалися в радянських видавництвах у Харкові і Києві (1929 р. вийшла в Держвидаві УРСР книжка моїх оповідань1 2, а в 1930 р. в Харкові, в Робітнику» оповідання «Марія». В виданні «Вікон» вийшла 1930 р. моя повість3. Провід групи «Горно» працював від 1930 р. у постійному контакті з Комуністичною партією, а багато членів групи було в’язнено і суджено польським буржуазним судом. (Я зазнав репресії від польської поліції в 1930 і 1932 р.) В вересні 1932 р. польська поліція закрила видавництво «Вікна» і з того часу не допускала систематично до друкованого слова революційних письменників. В 1935 р. я — обіч інших членів «Горно» — брав участь у противоєнній акції, а в 1936 р. був учасником «Конгресу оборони культури», на якому з доручення партії виголосив доповідь на тему: «Культура і фашизм». Зв’язок із партією зберігав я практично аж до її розв’язання.
В дні визволення Західної України перебував я в Зо-лочеві. 19 вересня 1939 р. постав тут з бувших активістів і випущених політв’язнів повітовий комітет, якого я був головою і який порядкував у повіті до створення тимчасових управлінь. Був членом Тимчасового управління в Золочеві і депутатом до Українських Народних Зборів від м. Золочева. В листопаді 1939 р. переїхав до Львова, покликаний до роботи в Оргкомітеті письменників м. Львова. Працював тут доцентом Державного університету і керівником відділу радянської літератури в Інституті літератури УАН. Від лютого 1941 р. перейшов на літературну роботу.
Моя теперішня участь в громадській роботі: депутат Міськради депутатів трудящих і райради Червоноарм[ійського] району, член правління львівської організації Спілки радянських] письменників України, член редколегії органу спілки «Література і мистецтво», член міжобласного Оргкомітету ЦК робітників преси і член президії обкому МОДРу.
Степан Олексюк—Тудор.
12 КВІТНЯ 1941 р.