
В ОБОРОНІ ТЕНДЕНЦІЙНОСТІ
(В порядку обговорення)
Слово «тенденційність» стрічається часто на сторінках сучасної радянсько-української літературної критики. Це була теж та стрілка, яку раніше пускало не раз Вапліте в сторону ВУСППу. Відгуки цього чути було на лютневому літдиспуті, причому тут, як і там, ВУСПП не зовсім відкидає ту стрілку до Вапліте. Мається враження, що існує обопільна згода в осуді тенденційності в красному письменстві, що тут однакову лінію мають речники партії, ВУСППу й б. Вапліте. Поставмо побіч цього п. Донцова й о. Костельника й отримаємо однозгідність, що сама собою сигналізує якийсь недогляд у цій справі. Очевидно, не виключені випадки однозгідності в тих так неприродно поставлених побіч себе речників. Мусили б це бути випадки з категорії «елементарно-простих і очевидних». Не можна до таких залічити явища тенденційності, особливо тенденційності в літературі, де воно має характер яскраво суспільницький. І це збуджує підозріння і склонює до того, щоб переглянути справу наново, — власне кажучи, переглянути вперше, бо дотепер тенденційність осуджувано, й тільки. І якби в цьому перегляді знайдено такий підхід до справи, що в нього та дика однозгідність розпалась би на свої природні протилежності, то це вказувало б, що стоїмо на властивій дорозі і що по ній знаходиться становище, може, єдино приймальне для пролетаріату.
Найзручніше підходити до справи від вияснення самого поняття тенденційності. Тоді теж буде видно, як ставитись до його з пролетарського становища.
З цього погляду «тенденційність» зв’язана тісно з поняттям «тенденції», так що часто вживається одне замість другого, а напр., німецька мова має для оббх один термін «Tendenz». Проте ж там, де відчувається різниця в обох термінах, треба все-таки вийти від слова «тенденція», як того, що генетично й логічно перше опреділяє собою значення похідного терміну «тенденційність».
У свойому властивому значенні застосовується слово «тенденція» тільки в відношенні до живих організмів. Тут воно означає — вперте, сильне, релятивно постійне диспозиційне тяготіння організму в напрямі опреділеного роду уявлень, думок, почувань, хотінь і вчинків. Часом розуміють під нею сам тільки напрям тяготіння. Часом одне тільки тяготіння. Це як прийдеться кому до мови. Основне, суцільне розуміння обіймає тяготіння разом із напрямом. Іншими словами, тенденція — це диспозиція до опреділеного роду уявлень, думок, почувань, хотінь і вчинків, що з якихось причин відзначається більшою силою, постійністю й упертістю, чим другі диспозиції. Буває вона «вроджена» або набута, відповідно до того, чи принесена організмом на світ із народженням, чи здобута в житті пізніше.
Ці всі відомості можна стрінути під відповідною буквою в енциклопедіях або на означених місцях підручників психології чи біології. Від їх підем ми на один крок дальше, хоч не ручаємось, чи він не був уже коли-небудь зроблений і чи буде справді новим, кроком «дальше». Це для нас тут байдуже. Супроти попередніх відомостей він буде кроком уперед, і зробимо його в напрямі класифікації тенденцій. А саме до поділу їх на вроджені й набуті додамо поділ на індивідуальні й збірні. Перші присущі одиниці, другі — колективові одиниць. Між тими останніми знайдемо тенденції, присущі, може, расі, нації, конфесії. До них належатимуть также тенденції класові, й на їх ми остановимося довше.
Після того як у нас дано вже дефініцію тенденції взагалі, не буде важко сказати, що таке тенденція класова: це буде вперте, сильне (менш або більш), постійне диспозиційне тяготіння даного класу в напрямі уявлень, думок, почувань, хотінь і вчинків, які відповідають інтересам того класу.
Можна дещо ближче сказати про прикмети класових тенденцій. Тільки що було згадано, що це тенденції збірні, себто спільні якомусь колективові. Будуть це ще тенденції, набуті у відношенні до класу й до одиниці. У відношен
ні до класу тому, що він набуває їх у історичному розвитку в силу продукційної ролі, яку сповняє в свойому суспільстві. В відношенні до одиниці тому, що вона набуває їх у силу своєї приналежності до даного класу.
Можна ще сказати, що кожний клас має таких тенденцій не одну — більше, але що всі вони мають щось спільне зі собою, що позволяє їх підвести під одну загальну тенденцію класу, до якого вони відносяться як частини до цілості, або поодинокі наслідки до спільної основної причини. Напр., існуючий сьогодні клас буржуазії виявляє тенденції: приватновласницьку, націоналістичну, мілітаристичну, релігійну й др. Та всі вони випливають з однієї основної тенденції буржуазії в сучасності, а саме з тенденції збереження за всяку ціну того суспільного ладу, який найбільше відповідає інтересам буржуазії, який зв'язаний неминуче з самим, фактом існування буржуазії як класу, а саме ладу капіталістичного. Якщо назвем цю тенденцію кон-серваційною, то в застосуванні до загальної нашої дефініції скажемо, що консерваційна тенденція — це вперте, сильне, постійне диспозиційне тяготіння буржуазії в напрямі уявлень, думок, почувань, хотінь і вчинків, які змагають за всяку ціну до збереження капіталістичного ладу суспільності.
Коли ж візьмем як приклад клас пролетаріату, то й він матиме свої часткові тенденції, що випливають з однієї, основної класової тенденції пролетаріату. І в силу того факту, що пролетаріат являється історичною антитезою буржуазії, всі його часткові тенденції будуть антитезами відповідних тенденцій буржуазійних. А саме, будуть це тенденції: соціалістична, інтернаціональна, антимілітаристична, антирелігійна і т. д. Основною ж тенденцією сучасного пролетаріату в протиставленні до консерваційної буржуа-зійної буде тенденція революційна. А в застосуванні до нашої загальної дефініції скажемо, що революційна тенденція пролетаріату — це вперте, сильне, постійне диспозиційне тяготіння пролетаріату в напрямі уявлень, думок, почувань, хотінь і вчинків, які змагають за всяку ціну до перебудови капіталістичного ладу на соціалістичний.
Що ж виникає з класового характеру так опреділених збірних тенденцій?
Виникає ось що:
в відношенні до буржуазії:
всяка акція буржуазії як класу або поодиноких
 осіб з того класу як його членів буде пройнята тенденцією, спрямованою на збереження капіталістичного ладу, себто буде тенденційна в дусі буржуазному.
В відношенні до пролетаріату:
всяка акція пролетаріату як класу або поодиноких осіб з того класу як його членів буде пройнята тенденцією, спрямованою на перебудову ладу капіталістичного на соціалістичний, себто буде тенденційна в дусі пролетарському.
Всяка акція. Отже, й літературна. Бо:
«Це, що відноситься до всякого, відноситься теж до якого-небудь і до кожного зосібна». Так, що:
у відношенні до буржуазного письменства:
всякий твір буржуазного письменника, як члена свого класу, буде пройнятий тенденцією, спрямованою на збереження капіталістичного ладу, себто буде тенденційний в дусі буржуазному.
У відношенні до пролетарського письменства: всякий твір пролетарського письменника, як члена свого класу, буде пройнятий тенденцією, спрямованою на перебудову л4ду капіталістичного на соціалістичний, себто буде тенденційний в дусі пролетарському.
І тільки. На цьому можна би скінчити. Звідсіль уже легко вивести те, до чого ми прямували в нашому розгляді, а саме: 1. Оборону тенденційності; 2. Практичне відношення до початкової однозгідності осуду.
Щодо першого:
не кажемо: тенденційність повинна чи не повинна бути. Кажемо: тенденційність є, класово конечне є,— і цього досить.
Щодо другого:
Чи ми взагалі не осуджуєм? Ні, осуджуєм. А саме:
а) осуджуєм твори ніби тенденційні; це тоді, коли тенденція причеплена до твору паперовою квіткою, коли вона не випливає просто й натурально з класового світогляду письменника, як уперте, сильне, постійне тяготіння, присуще його класу, себто коли вона по суті не тенденція, а ні-би-тенденція, тенденція-брехня
1 Чую в цьому місці усміхнений заміт: «але ж це ми й маємо на думці, коли говоримо про тенденційність. А тоді ж...» Проте я перебиваю: усміхатися нема чого. По-перше, таке становиїце не-
в) осуджуєм твори ніби-художні, навіть коли їх тенденція правильно пролетарська.
Тоді — практично — складається така ситуація:
Ми за тенденційність у дусі пролетарському. А ви? (Це — до тої однозгідності).
Тоді — відскочить Донцов, о. Костельник. Може, ще хто відскочить. Ситуація практично виясниться.
А практика — критерій правдивості.
Це з Маркса.
логічне, бо неоправдано обмежує значення терміну. ГІо-друге, воно практично протипролетарське, бо витворює ілюзію однозгідності речників пролетаріату з його противниками. По-третє, воно не методичне, бо, продумане до кінця, впроваджує плутанину в відношення пролетаріату до проблеми тенденційності.