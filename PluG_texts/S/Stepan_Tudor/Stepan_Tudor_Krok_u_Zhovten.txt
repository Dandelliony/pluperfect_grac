
КРОК У ЖОВТЕНЬ
Коли я в кінці літа від’їжджав з села, господар мій говорив до мене:
— Побачите,— в нас іще будуть Совіти, згадаєте моє слово...
Я посміхався внутрішньо (радісно!) до цього його слова (згадаю, друже!), але перепитував стримано, пробуючи:
— Тут іще Польща, кордон далеко, чому ви так думаєте?
Господар не посміхався, його беззубе рудаве лице (молодий ще, а беззубий) мало в собі риски задирчивої конспірації, його сірі, зіркато-колючі очі вмивались у ча-ринну глибину соснового лісу. Говорив у клапті рудих вус:
— Кажу вам, згадаєте моє слово, прийдуть Совіти...— Не був класово освідомлений (звідкіля ця конспірація?), газета рідко спинялася надовше в його руках. Але це вже висіло в повітрі, міцне й коротке:
— Прийдуть Совіти...
* *	*
Впродовж усього літа це збиралось і оформлювалось «у повітрі»: як би збігались у просторі матеріальні струмки людської свідомості, як би діалектичні струмки історичної дійсності зливались і вкроплюваЛись у металічне тіло тих двох слів:
— Прийдуть Совіти!..
Всі відчували рішаючу питому вагу тих слів: і ми, що знаходили в них джерело необ’ємної радості, й вони, для яких ті слова були сигналом неминучої загибелі,
Впродовж усього літа ви бачили по містах гуртки робітників, зібраних на вулицях перед фабриками, гуртки поступової інтелігенції, скупчені довкола чайних столів, приреченість їх слів сперечалася з однозначною твердістю їх облич, з прямими лініями їх жестів. Простягали перед себе руки долонями вверх, підносили їх, важили... Як би чули на живих площинах тих долонь матеріальну вагу двох важких слів, як би вловлювали своїм тілом їх дозрілий, солодкий тягар...
Коли 17 вересня впали з Кремля історичні слова про визволення,— впали вони на нашу землю, як солодкий, дозрілий овоч, що виспів на буйній яблуні народних бажань.
Треба було нас бачити, як ми впивались визвольним солодом того овочу. Як горіли нам очі, яку чудесну пружність осягала земля під нашими стопами, яку летючу легкість — наша хода.
* * *
Коли ми збудились уранці 18 вересня, гирло нашої вулиці було обставлено польськими жандармами. Висіли невідривно очима на наших вікнах, підносили винтівки й націлювались, коли хто наближався до вікон. Низом вулиці пливли зеленкоЬі патьоки польської армії, йшли в різних напрямках, уверх, униз, без напрямку, очевидьки, жива, наглядна насмішка над «польського імперією», про яку ми чули ще вчора.
Дивились ми, проводжали очима: в пропаще!
Внизу, в коридорі залопотіли тяжкі чоботи, задудніли сходи. Рвонулись дико двері, і в сінях мешкання виткнулись вістря жандармських штиків. Кричали щось півлюд-ським голосом. Заступила їм дорогу молода дочка й спитала, чого хочуть.
Накинулись, як тварини:
— По-польську мувіць! По-польську! Тутай єст Польська!.. Вистшелями вас, як подлих псув!..
Не вистріляли, не посміли. Проглядала вже вертка трусливість із раненої гадючості їх очей, тоді як -— навпаки — міцна, весела, трохи насмішкувата зважливість дивилась на них з очей молодої дівчини, майбутньої комсомолки.
І яка там уже Польща «тутай»?!
* * *
Це вже було відоме: рідні червоні бійці стерли з лиця української землі граничну рису й стрункими, прудкими колонами вглиблювались у Західну Україну. Й не буде в цьому метафоричності, ні пустої символіки, коли скажу: пружка лінія продвигания червоних частин передавалась прудкою матеріальною хвилею по всій країні, обливала села і міста, сягала в найдальші закутини, потрясала мозки й радісно насторожені серця.
18-го, в полудні зібрались активісти міста Золочева конспіративно (яка там уже конспірація!), щоб створити комітет повітання передових частин визвольниці нашої, Червоної Армії. В Народному домі відбулось спільне засідання з представниками місцевої інтелігенції; комітет створено, наради добігали кінця. В одній хвилині внизу, від вулиці сипнули постріли, в залу засідання хлинула молодь, зібрана в коридорах:
— Окружили будинок! Стріляють! Стріляють!..
Крізь розкинуті двері було видно: все нутро будинку наповнилося зеленковою, метушкою масою поліції й війська.
Заткали собою всі виходи з зали, загородили штиками.
Випускали нас поодиночку, обшукували, зводили коридором униз. Пролетіла поголоска:
— Ведуть на розстріл! Розстрілюють!..
Не розстрілювали. Не посміли.
Йшла вже пружка червона хвиля від сходу по всій країні, сколихувала серця й заслухані мозги: одні наповнювала стрімкою радістю, другі вкидала в жах, у плазун-ську трусливість.
Ні, не посміли...
ж ж ж
Десь опівночі втягнулась золочівська земля в щімке, солодке тремтіння: дрібно дрижав землистий грунт під домами, як би потягувався, щеміли білі стіни, тонко дзвеніли вікна, як би зітхали дзвінко, радісно. З міцним повногрудим гуркотом ішли серединою шляху ясноокі зелені велетні, радянські танки.
Перші радянські танки на нашій землі!
Гриміла солодка земля, як би потягувалась спросоння, зітхали дзвінко вікна. Тягнулись спрагнені долоні до
шляху, здалека пестили сталеві тіла, віддавали їм свою м’якість, і впертість, і тепло.
Перші визвольники наші,— живі, сталеві велетні, кохані друзі ясноокі...
Вранці з’явились на передмісті перші кінні частини Червоної Армії. Збита юрба народу очікувала їх при вході до міста. Обхопила їх щільною масою, обняла зімкнутими раменами. Молодий політрук вискочив на підмурівок огорожі й, піднявши руку, промовив про мудре, історичне слово Радянського уряду з 17 вересня, про міцну, дружню долоню Червоної Армії, простягнуту в допомогу Західній Україні, про визволення народів Західної України з-під ярма панів і капіталістів, про сердечну дружбу народів світу...
Сотні гарячих долонь потягнулись з окликами вгору. Зняли молодого політрука з підмурівку, взяли на рамена. З радісним криком і гомоном піднесли вгору, і вдруге, і втретє. Коли опустили на землю, молодий місцевий активіст поклав йому долоні на рамена й з лиця в лице спалахнув йому жмутками гарячих слів вітання, подяки, побіди... Скінчив, обнялися, поцілувались.
 Це вперше цілувалась наша земля з побідним Жовтнем.
* * *
Ревком...
Такий був перший організаційний рефлекс нашого міста на визволення. Чи відбувалась у нас революція? Ні, очевидно. Не було збройного повстання народних мас проти гнобителів, не було збройного повалення влади панів і капіталістів з боку тих мас. Роль збройної руки народних мас сповнила в нас побідна Червона Армія. А проте такий був організаційний рефлекс народних мас на власне визволення— ревкоми...
Поставали як тимчасові органи місцевої влади по містечках і селах. Залишилися в народнім словництві і в той час, коли вирівнялась форма тимчасової влади в сільських комітетах і міських тимчасових управліннях...
— Від кого в вас ця записка, товаришко?
— Від ревкому.
— Хто в вас, товаришу, порядкує панським маєтком на фільварку?
— Ревком.
Чи був це відгук бойової народної практики з великої російської революції?
Чи, може, такі велетенські були наслідки й перспективи появи Червоної Армії на Західній Україні, що в свідомості народних мас вони вкладалися як наслідки й перспективи побідної соціальної революції?
Ревком, може, хибний у назві, а проте щирий, захопливий ревком,— це був пеоший крок нашої визволеної землі в напрямку побідного Жовтня.
* * *
А це був другий: земельні комісії при сільських комітетах для передачі поміщицьких, монастирських і велико-урядницьких земель у руки народу.
Це був крок, що взяв у полон серце народу: стиснув його до болю долонею непевності, здивування, сколихнутого до глибини, але стримуваного прагнення, потім пустив ураз товчками гарячкової, неспокійної радості. Земля не панська,— народна! Довгі віки облягала вбогі селянські нивки зеленими плахтами кватучих ланів, квітучої селянської неволі,— невже це так, що від сьогодні мала J5 служити форналеві й біднякові?!
Оце залишиться в душі:
Панський фільварок у Підгірцях, довгі опрятні будівлі: магазини, конюшні, обори, чистий просторий двір з колодязем посередині і серед двору — самітна (не самітна!) постать старого форналя з похиленою важко головою. Думає. Міцно думає. Важко думає. Густий сивавий чуб з’їхав гребенем на чоло, твеоді короткі брови вперлись на очі, зібгалось підборіддя. Думає.
Тридцять п’ять літ прослужив у князя Сапеги, дослужився: хребта, що не зовсім уже розгинається, пальців, покорчених, як грабові корінці, сина дослужився форналя і тієї думки кам’яної: що так буде повік, для нього і для сина, що смерть їм писана тверда, форнальська.
Оце сьогодні приїхав з повіту «комісар», більшовик. Пройшов по оборах, по стайнях, у ясла заглянув, у засіки на обрік, полюбувався коровами, поласкав хребти лошаків.
— Гарно доглядаєте, товариші, як і слід добрим господарям... І доглядайте, бо це ж ваше. Панське було, а тепер рзпіе...
Стояв старий форналь віддалік, обіч дверей, відро до половини надпите в руках: поїв корови, поставив відро на землю, обтер руки, розігнув хребет (не зовсім розгинається) і глянув кутками очей на «комісара». Іще глянув, опустив голову. Підійшов «комісар»:
— Не віриться, товаришу? А ти повір! По людській правді це твоє, тобою зароблене. А панам уже путь пропала! Поверни мозком, друже, повір!..
Тепер стояв серед двору один і міцно думав. Молодий син, як справжній господар, з ключами в руках, ходив із «комісаром» по магазинах, обходив повні стирти, возівні. Старий стояв самотній (не самотній) серед подвір’я і повертав мозком. Важко думав. Прагнув повірить! Міцно повірить! Аж по смерть!.. А завтра він і його син молодий, не він і не син, а друг його, брат батрак із Соколівки, з Ожидова, з Підлипець по вечірніх мітингах у земельній справі, по всенародній постанові: розділити панські посілості!— він і син його битимуть у гомінкі дзвони, аж ніч розпукуватиметься під зорями. А коли питатимуть їх проїжджі червоні бійці, чому б’ють у дзвони, відмовлять гордо: «Хоронимо панщину!». В 1848-му році ховали її вперше, та не поховали як треба! Жила вона і пишалася на наших хребтах разом з панськими маєтками, ситилась і озолочувалась. А тепер прийшов їй кінець! Хоронимо панщину раз на все, вбиваємо осиновий кіл у її могилу, нехай не встане ніколи, повік нехай не вернеться!.. І не вернеться!..
Знищення великої земельної власності на Західній Україні, передача землі в руки народу — це другий величний, неповторний крок нашої землі в побідний Жовтень.
* * *
А це третій і вирішальний: голос народу, заслуханий і утверджений на Українських Народних Зборах у древньому місті Львові.
Могутній, величний, святковий, повний радості, красоти і захоплення, вирішальний крок нашої Батьківщини в побідний Жовтень!
Знаємо: не такий був шлях Жовтня в великій російській країні: шлях затяжної, жорстокої боротьби з імперіалістичними і білогвардійськими інтервентами, шлях
героїзму серед голоду й холоду, шлях жертви крові і життя, незламної витриманості й посвяти...
Знаємо й те, що жертвами крові й життя, що незламним героїзмом російського пролетаріату, керованого героїчною ленінською партією, окуплена радість і захоплююча величність нашого Жовтня.
Чим відплатимося за цей окуп?
Незламністю, чуйністю, впертістю, відданістю партії, стахановською працею, готовністю до жертви крові й життя послужимо новій нашій Батьківщині.
