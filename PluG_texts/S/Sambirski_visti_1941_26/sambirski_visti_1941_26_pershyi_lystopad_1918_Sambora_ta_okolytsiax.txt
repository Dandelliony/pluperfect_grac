Перший листопад 1918 р. у Самборі та околиці
ХРОНІКА ПОДІЙ.
Вже при кінці жовтня 1918 р. від кількох днів маяв у Самборі на ратуші біло-червоний прапор, який вивісила місцева польська організація, що мала багато муніції 1 зброї, яку здебільшого відібрали самбірські передміщани від повертаючих з ярославської кадри вояків 77 полка. Одночасно з тим існували в Самборі українська організація народовецької партії, головою котрої був д-р Данило Ста хура, знаний діяч і адвокат на терені Самбірщини. Українська організація часто збиралася в домівці г „Бесіди”, де обговорювано можливість перебрати владу в свої руки, але ніякого конкретного плану не було. При кінці жовтня д-р Стахура виїхав до Львова на нараду стислішого партійного комітету. Дня 31 жовтня 1918 р. пізним вечором з'явилася в д-ра Андрія Чайковського, адвоката і популярного письменника, який тоді жив у Самборі, Олена Степанівна в товаристві ще одного мужчини, як відпоручник Українського Комітету у Львові, з приказом перебрати дня 1 листопада в Самборі і повіті всю цивільну і військову владу. Самбір у тому часі був уже без військової залоги, бо невелика військова частина (коло 200 людей), яка перебувала в касарнях, розбіглася. Д-р Чайковський предста вив наказ українській організації, яка почала вести безперевні наради над тим як перебрати владу. Одночасно радила польська організація. Одні других не чіпали. Обі сторони висилали до себе де легатів на переговори, метою яких було проволікти час і у відповідний момент захопити владу в свої руки. Д-р Чайковський зрозумів, що той візьме в руки владу, хто матиме сильніше військо. Тому 1 листопада під вечір на власну руку і ризиковано вибрався закутянською фірою до довколишніх сіл набирати охотників до українського війська. Тоді відвідав такі села: Закуття, Гординя Шляхоцька і Рустикальна, Корналовичі, Сокирчиці, Білина Ве лика, Скрізь населення приймало ідею творення українського війська з великим ентузіазмом, з сіл почали напливати до Самбора добро вольці. Дня 2. XI. вранці Чайковського відкликала до Самбора українська організація, вибравши його повітовим комісарем. У Самборі за той час уже зорганізувалася українська міліція, яка ходила з синьо-жовтими ленточками та зайняла в місті стій ки. Сотня українських добровольців, між якими було дуже ба гато б. австрійських вояків-українців, примістилася в касарнях 77 полку при вул. Дрогобицькій. Сотнею командував йор. Чехович з Бабини, Побіч українських стійок польська організація виставила свої озброєні стійки з біло-червоними відзнаками. Польська вартова станиця стояла в кавалерійських ка сарнях при вул. Перемиській. В міс ті панувало двоєвладдя. На „Бесіді” українські старшини складали поспішно плян перебрання повноти влади в українські руки. Тим часом сталася несподіванка. З Старого Самбора, де вже владу перебрали українці, наспіла на підмогу Сам борові сотня українського війська під командою старшого десятника. Вони взяли вантажне авто і пігнали до Самбора. Тут перед містом повисідали, післали на Дрогобицьку до І сотні українського війська, що стояло тут під командою пор. Чеховича, стрільця цієї сотні, Чорнія Івана з Бабини, якого принагідно стрінули на дорозі, з вимогою за атакувати місто від Дрогобицької вулиці. Самі пішли в розстрільну, відкриваючи крісовий вогонь на Самбір. Польська станиця здалася майже без опору, міліціянти, які були в місті, розбіглися. Старосамбірська сотня ввійшла до міста. Тимчасом з Дрогобицької вулиці наспіла розстрільна сотні пор. Чеховича. Військо занялося наладнанням порядку в місті, а пор. Че хович виніс з „Ризниці” синьожовтий прапор, який уперше в історії Самбора захмаяв з ратуша на місці біло-червоного... На вимогу повітового комісара, який заручив усім безпеку і спокій, польська організація видала зброю, склад якої містився в б. „Соколі”. Повітовий комісар того самого дня назначив сотника Моцієвича командантом міста і повіту, а майора австрійської жандармерії Шебесту командантом української жандармерії. Після того перебрав від б. старости Грабовського ста роство і фінансові інституції, де м. ін, майже всі службовці-поляки відмовилися від праці. До пращ над відбудовою життя станули тоді разом з д-р Чайковський А., д-р Олекса Ріпецький, д-р Рудольф Скібінський, д-р Подох, о. Юліям. Татомир, Кіцула і ін.
