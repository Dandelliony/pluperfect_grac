Здобуття Віппурі фінськими військами
З Головної Кватири Фірера
31 СЕРПНЯ 1941 р.
Верховне Командування Збройних Сил подає до відома: 
Як вже у спеціяльному повідомленні оголошено, фінські війська знищили у тяжких боях совітські війська біля Віппурі та здобули назад 30 серпня це місто. Рівночасно із середини Карельського перешийка фінські війська вдарили в напрямі Ленінграду, здобуваючи великий тереновий простір. 
Останньої ночі боєві літаки бомбардували різні портові споруди на англійському східньому побережжі. Дальші повітряні атаки спрямовувались проти аеродромів у середній Англії. 
Одиниці військового морського фльоту збили при голяндському побережжі 8, мисливські літаки при норвезькому побережжі 3 англійські літаки. 
Поодинокі англійські бомбардувальники вторгнулися послідньої ночі в північно-західню Німеччину. Зенітна артилерія збила один ворожий літак.
1 ВЕРЕСНЯ 1941 р.
Верховне Командування Збройних Сил подає до відома: З’єднання німецьких військ, починаючи від 26 серпня, знищили на Дніпрі на північ від Києва 27 моніторів і канонірок. 
Під час очищування Естонії занято положену на побережжі гавань Гапсаль. В боях за Реваль, закінчених 28 серпня, взято в полон 11,432 чоловік і здобуто 293 гармат, 91 танків, 2 панцирні поїзди та безліч воєнного матеріялу. 
У фінській затоці німецькі воєнні сили закладали міни. Видно було понад 60 ворожих кораблів, які горіли в просторі, замкненому нашими мінами. 
В Атлантику один підводний човен потопив із сильно конвойованого каравану у завзятих кількакратних атаках 4 ворожі торговельні кораблі, загального тоннажу 14000 брт. 
Минулої ночі сильні боєві з’єднання літаків бомбардували на англійському острові ввозову пристань Голь. Цільні бомби тяжко пошкодили портові споруди, постачальні заклади і склади міста та викликали кілька великих пожеж. Інші літаки бомбардували дальші пристаневі споруди на англійському східньому побережжі, як також аеродроми у графстві Лянкашір. Вони збили два бомбардувальники над Англією. 
Вчора у вечірніх годинах в північній Африці атаки німецьких літаків спрямовувались успішно проти військових споруд та військових морських баз Александрії і Порт Сайду. 
Англійські літаки зробили наліт останньої ночі на західню Німеччину. В житлових кварталах, між іншим у Кельні, виникли в наслідок кинених бомб шкоди у будинках. Спроби поодиноких ворожих літаків атакувати північну і північно-східню Німеччину осталися без успіху. Нічні винищувачі та зенітна артилерія збили 7 англійських бомбардувальників.
