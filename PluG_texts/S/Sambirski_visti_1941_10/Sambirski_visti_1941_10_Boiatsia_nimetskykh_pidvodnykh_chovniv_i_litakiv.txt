Бояться німецьких підводних човнів і літаків
Британські моряки на всіх шляхах під дуже суворим наглядом (1078) 
МАДРІТ. 18. VIII. В неділю прибули до Севіллі 5 британських моряків, що перед декількома днями втекли з Гібральтарської фортеці і були інтерновані еспанською владою в Ля Лінеа. Моряки, що прибули з Ліверпуля, заявляють, що в Гібральтарі примушували їх до жахливо непосильних робіт і при тому страшенно погано з ними поводились. Далі вони сказали, що англійська влада мусить боротися з щораз більшими труднощами при наборі залоги для торговельних кораблів. Не зважаючи на дуже великі додатки до зарплати з приводу небезпеки багато англійських моряків відмовляється від плавби до Англії через панічний страх перед німецькими підводними човнами і літаками. В наслідок недостачі матросів багато кораблів запізнюється на цілі тижні. Членів залоги всіх британських кораблів дуже гостро стережуть не тільки в Гібральтарі, але під час кожної плавби, бо багато з них пробує тікати. Таким чином багато англійських кораблів втратило до трьох четвертин своєї залоги. На кінці інтерновані сказали, що крім них ще 5 інших їх товаришів хотіли тікати з Гібральтару, але їх зловив один прибережний патрульний корабель.
