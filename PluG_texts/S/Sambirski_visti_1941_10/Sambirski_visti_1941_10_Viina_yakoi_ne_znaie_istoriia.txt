Війна, якої не знає історія
„Франкфуртер Цайтунг” (ч. 365) приносить цікаву характеристику німецько-совітської війни. 
„Вже сама маса, сама цифра перевищує все, що можна уявити собі. Дев’ять міліонів стоїть проти себе у боротьбі між двома морями. Ані світова війна, ані недавні німецькі походи навіть не нагадують того, що діється на Сході. Вже ця обставина дає цій війні специфічний характер”. 
Автор описує теренові труднощі на поодиноких відтинках того безмежного фронту, опісля сам характер боїв. 
„Зрозуміло, що з огляду на велику кількість ворожих панцирних військ бої не йдуть у такому ритмі як на Заході або на Балкані, бо ворог не вагається кидати панцирні війська безоглядно, уживати їх до постійних протинаступів. Щойно супроти цього факту стає очевидним успіх німецьких військ, які серед постійних боїв ідуть уперед скорше, ніж на західньому фронті. 
Фронт. Чи взагалі є там якийсь фронт? Може було щось подібне на початку наступу на лінію Сталіна. Але зрештою такі поняття як „позиції” чи „лінії” ще ніколи не виявились такими неактуальними, як тепер. Ворог намагається вести активну оборону, протинаступи, на удар відповідати ударом, на одруження одруженням і це витворило образ боротьби справді одинокий у своїм роді. Ворог дальше намагається наслідувати німецькі воєнні методи, дарма, що це вже виявилося зовсім безцільним. Інакше й не могло бути, бо ще ніколи в історії звичайне наслідування не перемогло геніяльної концепції вожда”.
