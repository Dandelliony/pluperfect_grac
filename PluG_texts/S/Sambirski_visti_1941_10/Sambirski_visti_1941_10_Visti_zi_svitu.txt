ВІСТІ ЗІ СВІТУ
У Фінляндії панує велика радість з приводу відзискання міста Віппурі, столиці Карелії. З цієї нагоди Гітлєр відзначив верховного команданта фінських військ, фельдмаршала Маннергейма, залізним хрестом та післав гратуляції президентові Фінської Республіки. Фінський уряд рішив видати три роди спеціяльних поштових марок, на яких буде зображений старий замок Віппурі. 
Італійській канонірці „Еритрея” вдалося неспостереженій ворожими силами переплисти з пристані Масоауа на Червоному морі на віддаль понад 10000 миль до безпечної пристані Індійського океану. 
Маршал Петен сказав перед французькими фронтовиками у Віші: „Правительство веде одну політику, а саме ту, за яку Франція може відповідати перед історією, та яка заступає інтереси всіх французів.” 
Більшість англійської кольонії, кругло 1000 чоловік, опускає Японію. 
Відкрито ярмарок в Ляйпцігу. З цієї нагоди прислав Гітлєр листа. 31 серпня кількість виставляючих продукти осягнула рекордове число 6500. З-поміж чужих держав є представлені дві заокеанські держави, а саме Чілє і Бразилія. Ляйпцігський ярмарок є найкращим доказом економічної могутности європейського континенту. 
Німецький міністер д-р Гебельс як гість взяв участь у відкритті словацького дунайського ярмарку в Братіславі. 
Згідно з італійським воєн ним звітом з 31. VIII. потоплено в Атлантику один англійський винищувач і один корабель, загального тонажу 26,000 брт. 
Один з сербських генерал полковників складає сербський Уряд. 
Відбулася стріча Адольфа Гітлєра і Беніто Муссоліні на Сході. На південно - східньому фронті відвідали вони італійську дивізію. Під час стрічі сконстатовано згідність політики обох держав.
