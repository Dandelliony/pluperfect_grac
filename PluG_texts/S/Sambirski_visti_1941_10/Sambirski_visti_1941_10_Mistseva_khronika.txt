МІСЦЕВА ХРОНІКА
Повінь у Самбірщині. 
Сьогодні, 2-го вересня, вже третій день, як падають безперервно сильні дощі. У Дністрі прибули води так раптово, що він ви ступив з берегів і залляв довколишні поля й села. Могила більшовицьких жертв у Самборі стоїть дополовини у воді. Млинівка виступила теж з своїх берегів і розлилась по вул. Дрогобицькій, Івана Франка, а також по городах на Бліху, так що по тих вулицях можна плавати човном. Також Дубрівка заповнила водою по краї свої високі береги. Крайсгавптман і бурмістер виїхали на загрожені місця, щоб дати допомогу і забезпечити місто перед наслідками повені. 
Постійні дощі загрожують збірці решти збіжжя, картоплі, буряків тощо, і якщо така погода довше потриває, відіб’ється це фатально на врожаї. Загроза повені збільшується з кожною годиною. 
В останньому часі, як нас інформують, води опали, і ним самим загроза повені минуло. 
Організація Української Помічної Поліції. 
Комендант Поліції С. С. в Дистрикті Галичина Кацман, комендант бригади С. С., з хвилиною прибуття німецької поліції і жандармерії розв’язав на терені цілої Галичини українську міліцію, складаючи їй подяку за виконані нею завдання. Одночасно при всіх станицях жандармерії і поліції встановлено вербункові пункти для тих членів б. української міліції, які бажають вступити в ряди Української Помічної Поліції.
Обов’язок здачі зброї. 
Окружний Староста в Самборі д-р Фон Гарбу видав 28. VIII. ц. р. розпорядження, розповсюджене у формі оголошення, про здачу всієї зброї до Місцевої Командантури. Останній речинець здачі минає 15. IX. 1941 року. У кого знайдеться після цього речинця зброю, буде покараний смертю. За посідача зброї вважається цього, в якого у мешканні, на полі або на подвірю буде знайдена зброя. Це за рядження не відноситься до осіб, які мають письмовий дозвіл на посідання зброї від Місцевої Командантури (Ортскомандантур) або від Окружного Старости в Самборі. 
Збірна передплата “Самбірських Вістей”. 
Адміністрація нашого часопису проголошує на місяць вересень ц. р. збірну передплату на “Самбірські Вісті”. Умови передплати: число передплатників з одної місцевости не менше 10 осіб, оплата за місяць вересень від кожного примірника 3 крб. 20 коп. Збірну передплату найкраще вносити через місцеві кооперативи або чит. “Просвіти”. Доставу часопису на місце призначення організують самі передплатники. В місті Самборі доставлятиме часопис на місця Адміністрація. Газету можна відбирати в Адміністрації вже в неділю та четвер, в год. 10-14 і 16-18. В Адміністрації нашого часопису можна набути портрет Ів. Франка та нарис з життя Ів. Франка К. Подруцького п.з. “На крилах візії”. Крім цього є ще в продажі ч. 7 нашого часопису, присвячене 85-ти річчю з дня народження Франка.
