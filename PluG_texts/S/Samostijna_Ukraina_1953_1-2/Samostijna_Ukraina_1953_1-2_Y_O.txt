Природні енергетичні ресурси України
(До питань матеріальної бази Української Соборної Суверенної Держави).
Подивіться на рай тихий, 
На свою країну;
Плюбіте щирим серцем 
Велику руїну!
Т. Шевченко

Серед численних багатств України визначне місце займають поклади енергетичної сировини і джерела природної енергії.
Мало є країн, де б поклади і джерела енергетичних ресурсів були в такому, як в Україні, сприятливому сполученню різноманітности, значної потужности, високої якости і догідних природних умов використання.
Щодо можливостей промислового користання цих покладів і джерел, — вони складають надзвичайно потужний комплекс енергетичних потенціяльних ресурсів, потрібних в різних галузях промисловости для експлуатації автомобільного, повітряного і парового і моторового флоту, в сільському і комунальному господарстві, і в цілій низці інших ділянок матеріяльної культури, та в усіх енергоємних ділянках духового життя, а також в засобах воєної техніки.
До складу природних енергетичних багатств України промислового значення, входять величезні поклади: антрациту, кам’яного і бурого вугілля, торфу, а такох численні і значні родовища нафти і земного горючого газу, та джерела гідроенергії рік.
Крім цих основних енергетичних ресурсів промислового значення, Україна має ще такі іх інші види, як от: дрова, сила вітру, джерела гарячої та радіоактивних вод (наприклад, джерела-терми в Гарячоводську, з температурою води до 80 - 90° Ц., радіоактивне Солоне озеро біля Одеси), то-що.
В цих останніх видів природних енергоресурсів лише дрова займають досить поважне місце в енергетичному балянсі деяких районів України, напр., Полісся, Підляшшя, Волинь, Карпатської України, Передкавказзя.
Що-ж-до таких, надзвичайно потужних джерел природної енергії, як енергія сонячних і космічних променів, сили земного магнетизму (прояву якої особливо сильну маємо на українських теренах в районі т. зв. Курської аномалії, — в околицях міст Вовча, Валуйки та інших), а також і теплової та механічної енергії морської води (у вигляді: широких поверхневих течій на Чорному морі, подвійних течій у Керченській затоці, змін водостану, різниць температур глибинних і поверхневих вод, тощо), — то використання їх в енергогосподарстві України не знайшло покищо місця, хоч в окремих країнах деякі з цих видів енергії і почали вже використувати у промисловому масштаві.
Про наявність в Україні покладів урану, або іншої сировини, придатної для виробництва атомової енергії, досі вірогідних даних не було оголошено. Але є поважні фактори, що вказують на можливість таких покладів у деяких місцях України.
Характерною властивістю природних енергетичних ресурсів України є: Потужність, різноманітність їх складу і, здебільшого, висока якість з’ясованих геологічних запасів всіх найважливіших на сучасному рівні енерготех-ніки видів енергетичної сировини, а саме: антрациту, кам’яного вугілля, нафти і земноно горючого газу.
Розподіл українських етнографічних земель і під’яремне буття України під чужинцями-займанцями (майже безперервне, на протязі близько 3-ох століт) привели до того, що досі не всі природні енергетичні ресурси України повністю з’ясовані та як слід технічно й економічно досліджені.
Більше того. Довший час (в епоху розвитку енерготехніки й енергопромисловости в таких країнах як: Англія, Німеччина, Франція, Бельгія,ЗДА і в деяких інших, що знаходилися в більш сприятливих, ніж Україна, політичних і економічних умовах для такого розвитку) не було навіть повних даних про загальну кількість згаданих ресурсів.
При зазначеному вище розподілі українських етнографічних земель, та при колишніх умовах політичного буття України, точне з’ясування загальної кількости існуючих природних енергетичних ресурсів було неможне. Ця неможливість найбільше була обумовлена наявністю у пануючих на українських етнографічних землях держав певної тенденції засекречувати дані про виявлені запаси природних енергетичних ресурсів, а також і про їх якість та умови видобутку, — щоб не приваблювати до цих земель зазіхань з боку сумежних імреріялістичних держав. Певний вплив мала на те це і політика названих держав свідомо затримувати розвиток енергопромислу, як і взагалі розбудову великої промисловости на підлеглих їм частинах українських земель, поскільки це не було конче потрібним у воєнно стратегічних чи інших інтересах окупанта. Себто, не було особливої потреби розшукувати поклади і джерела енергетичних ресурсів, крім тих, експлоатація яких була більш-менш примітивна, наприклад, розробка лісу на дрова, або вимагалася спеціяльними інтересами окупанта для потреб експорту, наприклад, видобуток нафти на Підкарпаттю, або у Майкопському районі.
Правоподібно, що вищеназначена тенденція затаювати дані про з’ясовані природні енергетичні ресурси, а також не розбудовати енергопромисловости на українських землях, захоплених підступом, зброєю або з ласки короткозорої дипломатії великих світових держав (що в минулому нераз прикладали свої руки для скріплення поневолення України в тому чи іншому вигляді) провадилися окупантами також і з міркувань—не посилювати в Україні рух до самостійности широким оголошенням нових потенціальних економічних підстав розвитку матеріальної культури і добробуту українського народу в умовах його незалежного державного буття, а також не розвивати на Україні енергопромисловости і інших виглядів індустрії, які є вирішальними у матеріяльній базі суверенного державного життя.
Цю «політику» досить послідовно провадили на західніх українських землях в свій час Австроугорщина, а пізніше Польща, а на східніх українських землях—Росія.
Тому й не дивно, що багато значних, економічно і політично важливих покладів і джерел природних енергетичних ресурсів широкого промислового значення були відкриті» в Україні лише при зміні окупантів, або при зміні їх національної й економічної політики та воєнно-стратегічних плянів.
Як на приклад, вкажемо хоч би на те, що поважні розвідки покладів антрациту і кам’яного вугілля на Надніпрянщині розпочалися пізніше, ніж на Московщині, майже на 150 років. Бо царат посилено розгортав до другої половини XIX ст. розбудову енергетичної і металургійної промисловости на Україні і в Московському районі, оминаючи більш сприятливі для цього природні, транспортні й інші умови України.
За таких умов ще менше ніж загальна кількість природних енергетичних ресурсів України, могли бути з’ясовані й технічні та економічні властивости: хемічний і фізичний склад, геологічні умовини, умови видобутку, транспорту енергетичної сировини, дисльокація покладів і джерел, тощо.
Першу спробу широкої наукової розвідки і систематизації даних загальної характеристики природних енергетичних ресурсів України зробили наші науковці: проф. др. В. Кубійович та проф. інж. В. Іванис.
У надзвичайно складних умовах існувавшого розподілу українських земель між ССР, Польщею, ЧСР і Румунією і затаювання цими державами, особливо СССР, багатьох матеріялів, потрібних для такої складної розвідки, названим науковцям вдалося дати в цій важливій ділянці українознавства першу, коротеньку, але клясичну працю.
Наслідки цієї праці оголошені в написаному проф. інж. В. Іванисом розділі XIX обширної праці В. Кубійновича — «Географія українських і сумежних земель» (Видання «Укр. Видавничого Інституту», Львів, 1932 р., стор. 436-475). Ця праця була широко відома на західніх українських землях. На східніх про цю працю мало хто знав, бо тут вона належала до категорії «суворо заборонених». В ній ми знаходимо загальну характеристику природних енергетичних ресурсів промислового значення в Україні (крім гідроенергії рік), а також їх дисльокації й обсягу використання.
Пізніше деякі додаткові до цієї праці мате-ріяли знаходимо у відомій праці проф. Ів. Теслі — «Наша Батьківщина» (Видання «Укр. Видавництва», Львів-Краків, 1942 р. ст. 146-171).
Крім того, деякі, але лише статистичні дані про енергопромисловість УРСР були оголошені (за час до 1937 р. включно) в X томі «Малої Совєтської Енциклопедії» («Малая Советская Енціклопедія», т. X, вид. «ОГІЗ», Москва, 1949 р.).
Істотні доповнення до цих матеріялів (в тому і про гідроенергію рік України) подані в другій праці проф. др. В Кубійновича — »Географія України і сумежних країв», в розділі 19, розробленому інж. X. Димінським (Видання «Укр. Видавництво», Львів-Краків, 1943 р. сто. 443-460). В цій праці висвітлення проблеми природних енергетичних ресурсів доведено до 1937-39 рр.
В наступні роки цілий ряд українських та інших науковців пряцювали в справі висвітлення проблеми природних енергетичних ресурсів України, але виключно їх окремих видів в площині термічних та економічних показ.
Проте, всі праці названих вище українських науковців, а також і окремі розвідки інших авторів не могли охопити багатьох даних, особливо в частині висвітлення питання енергоресурсів східніх українських земель тому, що їм бракувало деяких матеріялів: Академії Наук, Державної Плянової Комісії, народніх Комісаріятів СССР та інших установ і організацій СССР і УРСР, бо ці матеріяли були в Совєсь-кому Союзі затаювані або неприступні авторам названих праць в силу інших, від них незалежних причин.
Крім того, в останні роки перед другою світовою війною, вже після видання вищеназваних праць, відбувся поважний розвиток техніки енерго-промисловости, який дозволив значно поширити поняття «енергетичних ресурсів промислового значення», а цим самим і значно збільшити попередні підрахунки з’ясованих геологічних запасів покладів і джерел енергетичних ресурсів.
У зв’язку з тим, дані, що були оголошені в названих працях, а також і в наступних приватних розвідках науковців, — вимагали певного коректування, перевірки і доповнень. Таке коректування дає остання наукова розвідка у справі всебічного з’ясування комплексу природних енергетичних ресурсів України. Ця розвідка була проведена в досить широкому пляні, в спеціяльній праці Українського Державного Інституту проектування міст і районів («Укр. Дніпромісто» — Харків), у 1939-41 рр., на завдання уряду СССР, при співучасті Академії Наук СССР, Держ. Пляну СССР і УССР, господарських народніх комісаріятів СССР та численних видатних радянських фахівців: геологів, гідротехніків, енергетиків, хеміків, економістів та ін.
Ця розвідка дала в цій справі найновіші матеріяли (на 1. 1. 1941, р.), найбільш повно розроблені в пляні з’ясування потенціалу і технічних характеристик природних енергетичних ресурсів Наддніпрянщини (а частково й Галичини), та умов їх використання в перпективі потреб і розвитку народнього господарства СССР на 1952 рік.
На підставі всіх вищезгаданих матеріялів та інших офіційних джерел 1939-48 рр. комплекс основних природних енергетичних ресурсів України промислового значення характеризують такі дані:
Антрацит і камяне вугілля: 100 млрд тонн 
Буре вугілля 6 млрд. тонн
Нафта 0,4 млрд. тонн
Торф (повітряно сухий) 4 млрд. тонн 
Земний горючий газ 360 млрд. куб. метрів 
Гідроенергія рік 9 млн. кіловатів
Як бачимо 5 цих данних, Україна має надзвичайно потужний комплекс основних енергетичних ресурсів промислового значення. Вона посідає одно з перших місць серед інших країн світу і перше місце на Сході Европи.
Значну потужність мають поклади антрациту і кам’яного вугілля. За наведеними данними, загальні геологічні запаси цього вугілля лише промислового значення дорівнює 199 тисячам млрд. тонн. З того числа близько 98 млрд. тонн (98 івдсотків) знаходиться в одному Донецькому басейні, на теренах: Сталінської та Ворошиловградської областей, та в частині сумежної Ростовської области РСФСР (Шахтинський район).
Решта покладів кам’яного вугілля, близько 2 млрд тонн, знаходиться в районі гори Бешуй в Криму (біля Бахчисараю), на Хумаринському родовищ (Північний Кавказ) та на Карпатській Україні. За данними на 1. 10. 1948 р., найбільше промислового значення з тих тріох менших вугільних районів України, СССР надавав покладам вугілля на Карпатській Україні, зважаючи на її геополітичне положення — на західніх кордонах СССР, в зоні його експансії в бік південно-східніх країн західньої Европи. Саме тут було закладено по війні найбільше нових коналепь вугілля.
В одному новому вугільному Ужгородському районі на 1. 10. 1949 р., за данними ЦК КПбУ, було закладено одинадцять копалень.
За вищенаведеною загальною кількістю досі з’ясованих (далеко неповністю) геологічних запасів антрациту та кам’яного вугілля, Україна займала в 1941 р. сьоме місце серед інших країн світу, поступаючись своїми запасами тільки: ЗДА, Канаді, РСФСР, Китаєві, Англії та Німеччині, четверте місце, — якщо брати для порівняння неабсолютну, а пересічну (на 1 квадр. клм. площі) кількість запасів, що є більше показне й характерне.
Особливу потужність мають поклади вугілля в Донбасі. Тут пересічна потужність покладів вугілля дорівнує 4 млрд. тонн на 1 квадр. клм. вугленосного поля. Найбільш потужні поклади кам’яного вугілля в Донбасі знаходяться в околицях міст: Сталіно, Макіївка, Горлівка, Ворошиловград, Єнакієво; Сніжне, Шахти, Рутченково, Серго, Лисичанськ.
Площа вугленосного поля в Донбасі дорівнює майже 25.000 кв. клм. На цьому величезному просторі поклади кам’яного вугілля тягнуться безперервно обабіч ріки Донця (в його коліні, переважно на правому березі) від Ізюмської округи аж, майже, до гирла ріки Дон.
Досить поважний потенціял мають і поклади бурого вугілля на українських землях. Ці поклади виступають переважно на захід від Дніпра, у 150 родовищах, здебільшоо групами. Загальні геологічні запаси бурого вугілля в Україні визначали на 1. 1. 1941 р. в кількості 6 млрд. тонн. З того добре досліджених близько 2 млрд тонн. Більші групи покладів бурого вугілля знаходяться на Київщині, Херсонщині, Криворіжчині, Волині та в областях Львівській, Станиславівській та Ровенській. На схід від Дніпра покищо з’ясовані лише малі родовища бурого вугілля. Завдяки тому, що основна маса покладів бурого вугілля знаходиться в Україні в районах, далеких від Донбасу, ці поклади компенсують негативну сторону концентрації основних покладів кам’яноо вугілля та антрациту в Донецькому басейні, надаючи покладам бурого вугілля значення потужної місцевої енергетичної бази в районах їх розташування.
Загальні геологічні запаси нафти на українських етнографічних землях, за данними на 1. 1. 1941 р. обраховували в кількості 400 млн. тонн. Але слід зауважити, що всі ці запаси були обраховані далеко не точно. Особливо неповно досліджені вони в нововідкритому нафтовому басейні, площу якого обраховують на 5.000 кв. клм , і яка охоплює терени: Чернигівщини, Полтавщини, Харківщини, Донбасу та, можливо, і ще деякі.
Головні нафтовища зосереджені в Україні в трьох районах: Наддніпрянщині (вищезазначений басейн), в Краснодарському краї та на Підкарпатті. Крім того, є декілька менших, зовсім поверховно досліджених.
Важливою частиною природних енергетичних ресурсів України широкого промислового значення також геологічні запаси родовищ земного газу, так само як і запаси нафти, — досліджені зовсім неностатньо. Ще донедавна їх обраховували на 257,60 млрд. куб. метрів, з тоо числа на запаси Терщини припадає 71,5 млрд. куб. метрів, Кубанщини — 35,4, Таманського і Керчинського районів -11,9, Дашава (біля Стрия) — 14,5 млрд. куб. метрів.
Розвідки, проведені в 1939	1940 рр. та пізніші (в районах Дашави, Дрогобича, Станіславова, біля Анапи та Новоросійська, в Приозівському районі) значно підвищили, ці данні, орієнтовно до 360,0 млрд. куб. метрів, і то переважно за рахунок збільшення запасів Дашавського та Кубансько-Чорноморського родовищ.
(Закінчення буде)
