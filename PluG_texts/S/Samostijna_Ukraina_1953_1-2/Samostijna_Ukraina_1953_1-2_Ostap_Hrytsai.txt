Чергою роновин
Декілька думок шляхом новоріччя.
1.
Скільки разів біжучий рік людського існування кінчається і починається новий, стільки разів для нас, українців теперішнього, настає щорічня черга роковинних свят, що ними наше громадянство іноді з помітним пієтизмом звикло вшановувати пропамятні етапи визвольних змагань України в останньому минулому. От зараз у січні двократні важливі роковини: проголошення ІУ-го універсалу Центральної Ради, і проголошення злуки всіх земель України в одну соборну, суверенну українську державу. До січневих роковин належить властиво і свято Крутянського подвигу 300 українських гімназистів і студентів, тієї молодечої фаланги України, що з такою геройською посвятою отвирає як перша ряд боїв за волю й державу України нашої епохи. А від лютня аж ген до грудня це знову пропам’ятні акти, збройні змагання армій і подвиги поодиноких людей, мирові договори великодержав, з якими починалась нова епоха нашого поневолення, і всежертви вибраних одиниць. Роковини Басарабової й Олени Теліги, трагічна героїка УГА, 40 тисяч пропащого українського цвіту, смерть вождів Петлюри й Коновальця, серпневий подвиг 1919 р., Листопадовий чин, Зимовий похід, Базар, Білас і Данилишин...
Але хіба просте хронологічне з’ясування й у спромозі змалювати всю трагедію того вікопомного замагання за власне існування, за оконечне визволення, за здобутки революції, що криється і в найдрібнішій даті тієї найновішої історії України?
Ні, далеко ні! І саме тому ота її велич, і глибінь і трагіка це річ для нашої національної свідомости й гордині, та для нашого почуття життьової повновартности на тепер і на будуче,—все наново чергою тих роковинних свят — творче і благодатне джерело щораз кращої обнови. Обнови й відродження національного духа і душі народу. І якщо з цього боку підійдемо до питання наших роковинних національних свят, то мусимо прийти до переконання, що для певного розуміння і пошанування їх треба нам переоцінки тих оціночних критерій, з якими ми досіль здебільшого підходили до наших свят. Переоцінки понять, що в’яжуться зі словами поразка, невдача й катастрофа. Переоцінки світогляду, що суть усякої бойової перемоги —у розгромі переможеного. Переоцінки засади, що всяка невдача мусить в переможеного звязуватися з комплексом почуть меншевартости.
2
Так!
Бо скажімо те ще раз!
Хіба ж була б вікопомна перемога старинних греків над перським сатрапом такою пресвітлою датою в історії всього античного світу, якщоб не опромінювала її сяєвом невмирущої слави героїка оконечної катастрофи Термопільсьих борців? І хіба ж це сьогодні не найвища честь, віддавана нами нашим молодим бойовикам зпід Кругів, коли прирівнюємо їх до святої фаланги Леоніда? А не є пропам’ятним прикладом на слушність староримського Gloria Victis—слава переможеним—що римський переможець нечуваними зусиллями бороненої Картаґени, Сціпіо, знайшовшись на грузах добутого міста, у спомині про героїчні посвяти його оборонців і оборонниць— вибухнув нестримним плачем? І тут різні, і найдальші до себе віки, століття і народи в оцінці великих поражень так само послідовно погоджуються зі собою, як і в оцінці всякої величі взагалі. Факт кривавого вигублювання католицького населення Ірландії Кромелем вона записала у своїй історії не-менш проречисто на сторінці Gloria Victis, ,як і протестантські Нідерлянди їх жертви за Альби Філіпа II. Бо кожен кривавий терор проти народів, це, починаючи від жорстоких страхіть ассирійських царів, аж ген до безпримірного варварства сьогоднішнього большевизму за режиму Сталіна, за кожен раз тільки яскраве тло для героїчної величі мордованих жертв, і для нестертої віками ганьби шаліючих деспотів, все одно, яке йому ім’я —Тіглет-Пілезар, Ксеркс, Філіп,Петро Кат, Гітлер чи Сталін. Отак ось, як в епоху гонения християн римськими цезарями, кожна, на криваві арени кидана жертва ставала тільки новим доказом незрушимої своєю вартістю сили християнства, подібно тепер кожна жертва народу, принесена ним на вівтарі власної волі і держави в одчайдушнім замаганні з скривавленими носіями нового поганства та нових цезарів, це знову лиш чергове світле свідоцтво тугої непоборности і невмирущости нації.
Особливо ж в нас, українців. В нас, які ми, як це власне виявляє нам що року черга наших, можна сказати, зі що раз краще зростаючим пієтизмом святкованих і шанованих роковинних св.тт, боролися і боремося ще завжди до останньої краплі крови і до останнього віддиху Тих, що мали змогу боротися за Україну збройно.
І тому і так цінно й важно нам саме чергою кожночасних роковин в нас простежувати з усією увагою, точністю і щонайсуворішою річевістю історію всіх наших останніх змагань, щоб як найосновніше пізнати і щонайправильніше оцінювати її.
Бо не на те хочемо переводити критичну переоцінку властивої сутті наших поражень і катастроф, щоб вдоволитися такими чи іншими вислідами наших визвольних змагань, а на те, щоб не мати ніякого сумніву щодо їх значіння і ваги для нас.
З
Дійсно:
Треба нам з пієтизмом свідомої і вдячної потомности підходити і до всього, що не було ні блискучою перемогою, ні геройським подвигом, а було просто розвалом чи погромом. Але не можемо ніяк користуватися і засланятися гаслом там, де вина за невдачу чи за катастрофу данного визвольного замислу зазна-чується з усією чіткістю по нашім боці.
Справді:
Історія наших останніх визвольних змагань яе сміз бути ніяк ґльорифікаторкою наших недоліків і наших недоглядів, невдатности і непокликаности ложних провідників, речницею і оборонницею невідповідальних промахів і потягнень, що на довгі роки майбутнього створили шлях Голгофти для розвитку народу, а проте з року на рік, чергою наших роковинних свят, ще завжди ховаються за прислоною традиційних фраз мало тямущих промовців.
Бо вже й те вяжеться в нас тісно з чергою роковинних свят, що іноді кожночасний святковий реферат стає, сказати б, смертельною справою. Що на десять, намічених до того людей, дев’ять з усією певністю або з ніяких або просто з смішно дрібничкових причин відмовиться від такого почесного завдання. І щойно десятий погодиться на нього, але ціною того, що у висліді справи дасть річ або зовсім нікудишню, або таку різко партійну, що авдиторія не виходить зі счудування і збентеження.
А проте так воно в деяких середовищах в нас з року на рік!
З року на рік покликані й непокликані кандидати на святкових референтів випробовують їхню відвагу говорити на подану тему, і з року на рік повторюють здебільшого ті самі, до зануди скучні, нецікаві й томливі святочні фрази. Рідко коли зустрінешся з новим, оригінальним підходом до теми, з підхопленням нових сторінок усієї проблеми, з ширшою базою, з ширшими овидами загального малюнку історичного тла, історичних подій та їх історичних носіїв. Ви слухайте тільки уважніше наші пересічні реферати на свята Листопаду, або на свято Вождів: скільки пустої, неправдивої, негідної тих наших героїв фразеології! Як мало кажуть вони нам про їх властиву індивідуальність, їх духовість і їх душу, цілість їх життя і чину!
А чому?
Бо немає в декого з нас ще завжди справжньої уваги тай справжньої пошани для нашої рідної, такої величавої своєю трагічною героїкою, історії, історії України.
Дійсно:
Хоч уже чергою кількох десятиліть святкуємо ми і вшановуємо ті великі моменти нашого останнього минулого — їх історії ми ще завжди не знаємо гаразд... А чи в ідучім новім році вдоволимося знову тим давнім і перестарілим?
О ґеніє рідного минулого! Обнови нас духом і душею!
