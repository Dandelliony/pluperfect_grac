МІСЦЕВА ХРОНІКА

3 діяльності аматорського гуртка Т-ва „Січ" в с. Торчнновичах. 
Аматорський гурток Т-ва „Січ” giдготував виставу „Гей, видно село”. П'єсу виставлено з великим успіхом 14. IX. ц. р. у с. Торчиновичах, а 21. IX. ц. р. у Старім Самборі в салі „Просвіти”. Громадянство взяло у виставі дуже численну участь. П'єса зробила на глядачів дуже сильне вражіння. Найкраще у п'єсі вийшли співи. Добре відіграно ролі Петра і Славці. Ця подія повинна розбудити до життя молодь Старого Самбора, яка ніяк не могла досі спромогтися на культурно-освітню діяльність і дозволила селам випередити себе в цій ділянці. 
Я.
Розпорядок про заборону ходження по військових об'єктах. 
Дня 25. IX ц. р. появивея в Самборі розпорядок Ортскоманданта такого змісту: Ходження по військових грунтах, кошарах і військових бараках, як також випасання худоби на військових площах ЗАБОРОНЕНЕ. 
Не перестерігаючі цього будуть карані. Забирання військової власности буде каратись смертю. 
Відновлення діяльности „Учительської Громади" 
Дня 22. VII. 1941 р. відновлено за дозволом влади діяльність централі „Учительської Громади” у Львові, що згуртовує середньошкільних учителів. Львівська преса візвала філії Т-ва відновити діяльність. Завданням філії є зберегти наявне майно, перевести реєстрацію членів і переслати списки членів до централі та берегти станових інтересів учительства дорогою інтервенцій у Крайсшульрата. Реєстрацію на терені Самбірської Округи переводить п. Марія Струтинська, Самбір, Ринок ч. 27. 
Заклик УЧХ в Самборі 
Відділ УЧХ в Самборі, вул. Замойського ч. 7, просить б. в’язнів і цих, що знають про них, надіслати йому відповіді на нижче подану анкету, точно за рубриками її. Матеріали ці потрібні для зладження картотеки всіх в’язнів. 
Питання анкети такі: 
1. Прізвище й ім’я в’язня: 2. Рік і місце народження; 3. Національність: 4. Чим працював: 5. Дата і місце арештування: 6. Чи був суджений, коли й по якій статті? 7. В яких в’язницях сидів (міста)? 8. Числа камер, в яких сидів: 9. Точний спи сок людей по камерам з поданням: а) прізвище й ім’я, б) вік, в) заняття, г) адреса, д) коли прийшов на камеру, е) коли й по якій статті суджений, є) коли відійшов з камери і куди відійшов? 10) Що знаєте про поодиноких в’язнів? Примітка: Проситься подавати докладні відомості, потрібні Укр. Червоному Хрестові для зложення статистики з’язнів і змоги уділювання інформацій родинам в’язнів, які пропали без вісти. Дата виповнення. Власноручний підпис. 
Продовжування будови Народнього Дому в Пинянах. 
Перед кількома роками в селі Пинянах, за старанням місцевих старших і молодших громадян, почато будову величавого Народнього Дому. Громада взялася до праці і вкоротці здвигнено мури. Не перешкодила цьому ділові друга будова парохіяльного дому, бо були люди, які цій справі віддали багато старань. Згадати тут треба вже померлого, а всім добре знаного бл. п. Григорія Кострицького. Він був душею цілої будови. Це велике громадське діло пинянців було сіллю в оці „власть імущих”. На жаль знайшлися і між своїми такі, що помогли започатковану працю здержати. Сумно стало в селі. Сумно гляділи позабивані дошками вікна на зажурених пинянців. Прийшла радянська влада. Дехто зі села спочатку і такі були - думали, що ось тепер село заживе, загосподарить, напевно докінчить будову. Минуло майже два роки. Ніхто не приложив навіть пальця до діла. Хіба що ще сумніше в селі стало. По відході наших „освободителів” де які з пинянців відразу звернули свої очі на будову Народнього Дому. Скликано село, вибрано комітет і почато працю. Сьогоднішній звіт з праці слідуючий: збірка в селі на докінчення Народнього Дому перевищила 3.500 крб., закуплено около 9 кубічних метрів дощок, З скрині шкла, асфальту, цвяхів, порізано дуби. По придбанню вище згаданого матеріялу 16. IX. ц. р. відбулося засідання комітету, де намічено плян дальшої праці на найближчі дні. В тому самому дні відбулися сходини Т-ва „Січ”, на яких обговорено справу помочі „Січі” в будові дому в обсягу т. зв. служби праці. Будова розвивається щораз ширше. Потрібно більше рук до праці. Потрібно єдности і жертви. Пинянці своєю поставою до громадських справ доказали, що розуміють добре наказ теперішньої хвилі. 
І.
