Курс для керівників рільних господарств

З наказу Гувернера Галицького Дистрикту влаштовується при високій сільсько - господарській школі в Дублянах однорічний курс для вишколу керівників державних рільних господарств. Урядовими мовами на курсі є німецька й українська. Вписи на курс до 1 жовтня 1941 року, виклади починаються 15 жовтня 1941 р. На курс можуть зголошуватися кандидати української національности, що покінчили принайменше20-тий рік життя, та мають закінчену 4 клясу гімназії нового типу або 6 клясу старого типу, а врешті такі, що можуть виказатися довголітньою практикою в сільському господарстві. Першенство мають сини селян-хліборобів, досвідчені в сільському господарстві. 
На цьому курсі будуть вишколювати також в горальняному виробництві. Абсольвенти будуть обов'язані складати іспити на майстрів горальництва. Навчання на курсі безплатне. При школі буде інтернат. Кандидати мають взяти зі собою постіль.
Зголошуватися можна до Хліборобської Палати у Львові, вул. Костюшка ч. 8, або через Окружного Старосту (Крайсгавптманн), або через Окружний Уряд Про харчування і хліборобства (Крайсляндвіртшафтсамт). До прохання обов'язково долучити довідку від начальника громадського уряду і документи про студії. Абсольвенти курсу матимуть забезпечену працю керівників державних рільних господарств і майстрів горальняного промислу.
