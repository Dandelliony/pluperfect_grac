Розв’язка справи колєктивізації у Великій Україні
Земельну справу в Україні вже розв'язано. Вирішено цю преважну проблему однією із перших у Берліні й, треба признати, вирішено слушно, станувши на посередньому, компромісово-переходовому становищі. Очевидно, характер напрямних постанов у земельній справі в Україні та на всіх зайнятих просторах на сході тимчасовий і загальний. Відчувається в них тенденція знайти можливо найідеальнішу форму господарки, що виразно перечеркала би колєктивізацію, а з другого боку дозволяла би на безболісний, раціональний, справедливий та продуктивно-доцільний перехід до нового економічного життя. 
Як довідуємося, на зайнятих територіях появилися відповідні вивіски військової німецької влади, що знайомлять хліборобське населення з новими постановами в земельній справі. Ці постанови подало в поясняльній формі також німецьке радіо дня 23 серпня ц. р. Для обзнайомлення наших читачів із предметом цієї важної проблєми передаємо винятки відповідного заклику німецького радія в буквальному тексті: 
„Тепер, по звільненні вас від жидо-комунарського ярма, ви знову стаєте господарями на своїй землі. В Німеччині нема колєктивізації. Тут усі селяни одноосібники, власники своєї землі, худоби й сільсько-господарського знаряддя. Держава тут від кількох років дбала, щоб кожний селянин у Німеччині сам розпоряджав своїм майном і продукував більше рільничих продуктів. Селянин у Німеччині сам розпоряджається продуктами своєї праці. Держава тут дбає про хлібороба, а хлібороб про державу, достарчаючи їй усе потрібне. 
Такий самий порядок буде в Україні. Але мусите розуміти, що по 20 роках більшовицького нищення індивідуальної господарки — не можна вертатися до неї відразу. Чому? Бо того тягла й машин, які залишилися зараз у колгоспних дворах — не вистарчатиме в найближчому часі й для колективної обрібки землі. Коли б їх поділити, земля залишилась би необробленою. До цього прийде шляхом поступової і впертої праці, шляхом набуття кожним селянином усього потрібного для ведення власної незалежної господарки. Не можна негайно ділити колхозну землю. Це мусить бути переведене пляново, щоб ніхто не був покривджений. Не забувайте, що міліони ваших братів перебувають на каторжних засланнях на півночі й у Туркестані. Вони натерпілись від більшовицьких бандитів ще більше, ніж ви. Вони вернуться в рідні села. І вони мають право на рідну землю, на інвентар! 
Негайний поділ землі приніс би селянству нові несправедливості. Негайний поділ колхозного майна привів би до упадку продукції. Тому колгоспи тимчасово затримуються та переіменовуються в громадські господарства. Керманичами в них будуть люди з-поміж вас, яким ви довіряєте. Залишаються також і радгоспи (совхози), що будуть державними земельними маєтками, а одночасно резервами землі для майбутньої перебудови сільського господарства в Україні. Про поворот реакції, про відновлення поміщицької власности не може бути й мови! Земля, що була в вашому приватному користуванні та ваші обійстя—залишаться вашою приватною власністю. Вони будуть звільнені від податків і повинностей. При доброму переведенні біжучих полевих робіт ваша приватна власність буде збільшена. Одержите додаткову худобу. Незабувайте одного: право на власну господарку одержить той, хто покаже, що він цю господарку зуміє вести. Щоб відробити власність, щоб здобути собі добробут — мусите працювати вже як для себе, а не як на більшовицькій панщині.”


