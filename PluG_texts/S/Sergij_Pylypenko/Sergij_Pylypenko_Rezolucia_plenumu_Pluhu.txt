
«Плуг» на новому етапі (Резолюція пленуму ЦК «Плуга» 15 січня 1930 року)
I. Велетенська перебудова всього радянського села на соціялістичних основах, стихійний ріст колективного руху, остання боротьба за знищення глитая як кляси, рішучі кроки до індустріялізації сільського господарства, перші ластівки майбутніх агроміст — вимагають від усіх органів і організацій, що зв'язані в своїй роботі з селом, а значить, і від спілки селянських письменників «Плуг», відповідно перебудувати й свої організаційні форми, й методи своєї діяльности.
II. Готуючись до свого чергового V з'їзду в квітні 1930 р., спілка «Плуг» має самокритично і за допомогою критики радянського суспільства переглянути свій теперішній громадський і творчий шлях і намітити плян своєї подальшої діяльности на цьому новому етапі, що є логічним продовженням минулої праці.
III. Ідучи в ногу із загальним політично-громадським процесом, «Плуг» має перебудуватися в Спілку зв'язаних з сільським пролетаріятом і революційним селянством Пролетарсько-Селянських Письменників, що, спираючись на програмові засади комуністичної партії, беруть активну участь в соціялістичній перебудові села, маючи за знаряддя літературну творчість.
IV. За мету організації, як і досі, має бути активна боротьба з реакційною дрібновласницькою ідеологією серед відсталих шарів селянства та її впливами і зміцнення пролетарської, колективістичної ідеології, що має стати за домінанту всієї літературно-громадської художньої та критично-публіцистичної діяльности «Плуга».
V. Виходячи з цих міркувань, «Плуг» виключає зі своїх лав усіх тих, хто з тих чи інших причин не відповідає поставленим завданням, а зокрема, хто відбиває настрої власницького села. Виключені можуть апелювати до з'їзду. Лишаються в «Плузі» такі товариші: 1) Алешко В. С., 2) Бедзик Д. І.
, 3) Божко С. З.
, 4) Будяк Ю. Я., 5) Ведміцький О. М., 6) Вільховий П. Я.
, 7) Гжицький В. 3., 8) Годованець М. П., 9) Головко А. В., 10) Гуменна Д. К., 11) Грудина Д. Я.
, 12) Дукин М. В.
, 13) Дорошенко Ю. М.
, 14) Добровольський С., 15) Жилко Ю. З.
, 16) Заєць В. К.
, 17) Загоруйко П. М.
, 18) Капустянський І. Н.
, 19) Коваленко-Косарик Д. М.
, 20) Ковальчук М. В.
, 21) Ковальчук Я. О.
, 22) Крижанівський П. С.
, 23) Ладухін Ф. О.
, 24) Лавриненко Ю.
, 25) Луценко І., 26) Ляшенко Л. І.
, 27) Минко В.
, 28) Муринець В. М.
, 29) Нефелін В. Д.
, 30) Нечай П.
, 31) Орисіо Т.
, 32) Орлівна Г. І.
, 33) Пилипенко С. В., 34) Панів А. С, 35) Різниченко В. І.
, 36) Савченко Ю. А.
, 37) Сайко М. П.
, 38) Свекла О. Ф.
, 39) Таль-Товстонос В. П.
, 40) Темченко П. К.
, 41) Усенко В. М.
, 42) Худяк В. Т.
, 43) Хуторський П. Р., 44) Німанський А. Е., 45) Шостак П. І.
, 46) Штангей В. Ф.
, 47) Яковенко Г. П.
VI. Частина плужан, живучи по містах, відірвалася від живої сільської дійсности. На село — віднині гасло «Плуга»: систематично практикуючи довгочасні подорожі, командировки, перебування та органічну працю в певних місцях (комунах, колгоспах, радгоспах і т. ін.), поновити зв'язок, вивчити й художньо відобразити сучасні процеси на селі.
VII. Культурне піднесення кваліфікує й підвищує невпинно вимоги радянського читача. Уперта праця коло самовдосконалення й опанування діялектично-матеріялістичної методи стають перед кожним письменником на ввесь зріст. Маючи досі за домінантний стиль реалізм, плужани повинні рішуче винищувати в своїй творчості натуралістичний намул як відгомін народницької ідеології. Шукання нових засобів і літературних прийомів, що відповідали б нашій добі й чинно впливали на читача, є завдання кожного письменника.
VIII. Працюючи на засадах інтернаціоналізму, «Плуг» мусить посилити зв'язки з організаціями революційно-селянських письменників інших народів. Утворенням німецької секції «Плуг» розпочинає активну роботу серед нацменшостей на Україні.
IX. Вітаючи утворення Всеукраїнської федерації радянських письменників, «Плуг» як один із членів-фундаторів цієї федерації має допомагати їй стати дійсно об'єднуючим центром радянського письменства на Україні, що мусить працювати за директивами компартії.
X. Беручи на увагу величезні завдання, що стоять перед радянським письменством, «Плуг» мусить подбати про нові його кадри, допомагаючи виявленню талановитих початківців як через свій журнал, так і іншими спеціяльно проробленими заходами.
XI. Журнал «Плуг» реорганізувати відповідно цих постанов і керуючись спеціяльною інструкцією. Склад редакції ухвалити такий: Головко А., Панів А., Пилипенко С., Савченко Ю. та Штангей В.
XII. Резолюцію оголосити в «Плузі» з закликом до членів «Плуга» й усіх читачів широко обговорити її, а так само проект нового статуту. На з'їзді переглянути також ідеологічну й художню плятформу «Плуга», опубліковану в Альманасі «Плуг» № 1. Популяризувати постанови Пленуму й поточну роботу спілки в загальній пресі.
15/I 1930 р.
