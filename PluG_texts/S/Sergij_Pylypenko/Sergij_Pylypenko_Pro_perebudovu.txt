
Про перебудову літературно-художніх організацій. Постанова ЦК ВКП(б) від 23/IV 1932 року
ЦК констатує, що останніми роками на основі значних успіхів соціялістичного будівництва досягнуто великого так кількісного, як і якісного зростання літератури та мистецтва. Кілька років тому, коли в літературі був ще чималий вплив чужих елементів, що надто пожвавилися з першими роками непу, а кадри пролетарської літератури були ще слабкі, партія всебічно допомагала утворенню та зміцненню окремих пролетарських організацій в галузі літератури та мистецтва, щоб зміцнити позиції пролетарських письменників і працівників мистецтва.
Тепер, коли вже встигли вирости кадри пролетарської літератури і мистецтва, висунулись нові письменники та художники з заводів, фабрик, колгоспів, рямці нинішніх пролетарських літературно-художніх організацій (ВОАПП
, РАПП
, РАМП
і інш.) стають вже вузькі і гальмують серйозний розмах художньої творчости. Ця обставина створює небезпеку перетворення цих організацій із знаряддя найбільшої мобілізації радянських письменників і художників навколо завдань соціялістичного будівництва на знаряддя культивування гурткової замкнености, відриву від політичних завдань сучасности та від значних груп письменників і художників, що співчувають соціалістичному будівництву.
Звідси потреба відповідно перебудувати літературно-художні організації і розширити базу їхньої роботи.
Виходячи з цього, ЦК ВКП(б) ухвалює:
1) Ліквідувати асоціації пролетарських письменників (ВОАПП, РАПП).
2) Об'єднати всіх письменників, що підтримують платформу радянської влади і прагнуть брати участь у соціалістичному будівництві, в єдину спілку радянських письменників з комуністичною фракцією в ній.
3) Провести аналогічну зміну лінією інших видів мистецтва.
4) Доручити оргбюрові опрацювати практичні заходи до проведення цієї ухвали.
ЦК ВКП(б)
