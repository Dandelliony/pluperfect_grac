
З життя в ОДВУ
ВІДБУВСЯ 13-ий З’ЇЗД УКРАЇНСЬКОГО ЗОЛОТОГО ХРЕСТА
В суботу дня 7-го липня ц. р. в приміщенні Американсько-Українського Клюбу в Рачестер, Н. Й. відбувся черговий 13-ий річний з’їзд УЗХ. На з’їзді брали участь делегатки відділів УЗХ та гості, які заступали такі місцевості: Ню Йорк, Н. Й.; Філадельфія, Па; Сиракюзи, Н. Й.; Клівленд, Огайо; Асторія, Л. Ай.; Нюарк, Н. Дж.; Рачестер, Н. Й.; Дітройт і Гемтремк, Міш. Відділи УЗХ, що не могли вислати делегаток на з’їзд, повисилали телеграми, привітні листи, звіти й грошеві датки.
Із звітів урядниць Головної Управи УЗХ присутні довідалися про працю в минулому році, як теж і про недотягнення. Не були дуже успішними спроби притягнення новоприбулих жінок, що могли б помогти культурно-освітній праці УЗХ, що могли б дописями й статтями інформувати загал про завдання й працю УЗХ та які могли б передати свій багатий організаційний досвід із своєї праці в подібних організаціях на рідних землях, чи на еміґрації, були мінусами.
До плюсів треба зачислити сталу переписку ГУ із відділами. УЗХ і провідними нашими жінками та висилання обіжних листів до відділів, щоб їх інформувати про нашу працю та пригадувати, що саме треба виконати. Старання ГУ по-мщено гарну статтю про УЗХ в канадійськім журналі «Жіночий Світ», як також довшу статтю про УЗХ в тижневику «Народне Слово», яке виходить у Пітсбургу, Па. Коли ж у «Свободі» появилися заклики й статті колишніх членкинь УЗХ, які із розмислом підшивалися під назву нашої органзації й підписувалисв за нашу організацію, щоб у той спосіб притягнути деякі із наших відділів до своєї нової організації то Головна Управа УЗХ вислала спростування «Свободі» та його не поміщено, бо замішана тут жінка головного урядника УНС. В останньому році ГУ започаткувала збіркову акцію на допомогу українському вченому проф. Дорошенку, що був невилічимо хворим. Мимо цього, що цей вчений гетьманських поглядів то це нас не спиняло, щоб подати йому помічну руку, бо він український історик і вчений, що зослужив собі своєю відданою й чесною працею для батьківщини на поміч. Та на жаль наш заклик помогти проф. Дорошенку відмовилася помістити «Свобода» й «Америка», кожня із «своїх» причин, а помістило нам його лише «Народне Слово». Також із сумом треба підчеркнути, що й відділи ОДВУ промовчали цю кампанію й лише відділи нашої організації спромоглися на скромні датки на цю ціль, які вислано вдові, бо в міжчасі проф. Дорошенко помер.
В час з’їзду виголошено три реферати й відбуто дискусію над ними. Реферати виголосили: др. Галина Лащенко — «Роля української жінки у сучасну пору», Володимира Кавка — «Включення нової жінки емігрантки в життя організації» та Павлина Різник — «20 років праці українського Золотого Хреста».
13-ий з’їзд УЗХ проходив під гаслами: Помагати дальше морально й матеріяльно визвольним змаганням українського народу!; Нести посилену гуманітарну поміч жертвам визвольної боротьби!; Приготовлятися вже тепер до цього моменту, коли на українських землях буде вестися остаточна розгра, щоб ми були готові подати помічну руку нашим кровним братам і сестрам висилаючи медикаменти, лікарські інструменти і тп.
До нової Головної Управи УЗХ вибрані: Анна Гладун — голова, Павлина Різник — місто-голо-ва, Міра Повх — секретарка, Дарія Бойдуник — фін. секретарка, Др. Галина Лащенко — культурно-освітня референтна й організаторка, Марія Кукіз, Володимира Кавка, Анна Левкут, Марія Квітковська й Марія Лехицька — члени.
ВІДНОВЛЕНННЯ ДІЯЛЬНОСТИ 24 ВІДДІЛУ ОДВУ В ДІТРОЙТІ
З ініціятиви та при допомозі п. Євгена Зубальського, члена Відділу ОДВУ в Гемтремк, відбулися в дні 10 червня 1951 р. в Дітройті основуючі сходини бувших членів ОДВУ та нових кандидатів в члени, на яких порішено відновити існуючий тут раніше 24-тий Відділ ОДВУ. Сходини відкрив п. Микола Семеґен з рамени Ініціятивної групи, а доклад про цілі ї завдання ОДВУ виголосив присутнім п. Євген Зубальський. Після дискусії обрано нову Управу 24-го Відділу, та рішено зголосити Центральній Управі ОДВУ відновлення його діяльности. До нової Управи 24-го Відділу увійшли: п. Микола Семеґен — голова, інж. Василь Маріяш — містоголова, д-р Володимир Королей — секретар, п. Степан Левкут — фінансовий секретар, п. Евген Федак — скарбник, п. Павло Котовський — організаційний референт, п. Іван Онуфрик — кольпортер. До Контрольної Комісії обрано: п. Василя Семеґена, п. Миколу Дякуна, та п. Григорія Смолія.
В члени відновленого Відділу вписалось 21 осіб. На сходинах зібрано $ 27,50 на відновлення аґенд Відділу. Ухвалено одноразове вписове у висоті 50 центів, та місячну вкладу до Відділу у висоті 25 центів.
ВІД ГОЛОВНОЇ УПРАВИ МОЛОДІ ОДВУ
Головна Управа Молоді ОДВУ подає до відома членам Відділів Молоді ОДВУ, як рівнож усім членам ОДВУ та членам Братніх Організацій ОДВУ — Українського Золотого Хреста та «Зарева», що, починаючи з наступного числа, в журналі «Самостійна Україна» буде відступлена окрема сторінка для Молоді ОДВУ. Сторінку Молоді ОДВУ буде редагувати Головна Управа Молоді ОДВУ та в ній буде подаватись до відома (в двох мовах: українській та англійськіу) всі справи, що відносяться до праці і життя наших відділів.
В звязку з тим Головна Управа Молоді ОДВУ звертається до усіх Відділів Молоді ОДВУ з закликом:
а) надсилати на адресу Секретаріяту Молоді ОДВУ:
Miss Marusia Popovich, 3332 West 100 Street,
Cleveland, Ohio.
дописи, звіти, повідомлення, короткі статті та взагалі усі матеріали, потрібні для Молоді ОДВУ для їх публіковання;
б) відновляти Відділи Молоді ОДВУ у тих осередках, де вони раніше були та громадно притягати молодь в ряди ОДВУ;
в) передплачувати, кольпортувати та розповсюджувати журнал «Самостійна Україна», який під сучасну пору є одиноким журналом націоналістичної ідеології на американському терені. Журнал цей теж є виразником ідеології ОДВУ та ідеології Молоді ОДВУ. Не повинно бути ні одного члена Відділів Молоді ОДВУ, який не передплачував би та не поширював би журнал «Самостійна Україна».
В наступному числі «Самостійної України» Головна Управа Молоді ОДВУ видасть свій заклик до Молоді ОДВУ.
Усі Відділи ОДВУ, та всіх членів і членок проситься подати свої адреси до Головної Управи Молоді ОДВУ
Wasyl Popovich, 370 Wilkins St., Rochester 21, N. Y.
Слава Америці! Слава Україні!
Голова Молоді ОДВУ Василь Попович.
Секретар Молоді ОДВУ Маруся Попович.
ЖАЛІБНИ СХОДИНИ 10-го ВІДДІЛУ В НЬЮ ЙОРКУ
В суботу 1-го вересня 1951 р., о год. 8 вечером в домівці 10-го Відділу ОДВУ в Нью Йорку, відбулися святочні «ЖАЛІБНІ СХОДИНИ», присвячені пам’яті 10-тої річниці трагічної смерти сл. п. підпол. М. Сціборського і сотн. О. Сеник-Грибівського, які згинули від братовбивчої руки в Житомирі 1941 р.
Проф. П. Голубенко, виголосив доповідь, в якій підкреслив ролю сл. п. Миколи Сціборського, як ідеолога Українського Націоналізму, та взагалі будівничої і державничої думки, якого ідеї виложені в його праці «Націократія». Ідеї сл. п. М. Сціборського, це середина між поглядами і ідеями проф. Ісаака Мазепи («Демократія») та д-ра Д. Донцова («Аристократія»).
На заклик члена з Комітету влаштування Святочних Сходин» п. С. Стецика, присутні зложили на допомогу членові ОУН та учасникові Української Повстанчої Армії, що став непра-цездібний в наслідок утрати ноги під час виконування наложених на нього обовязків, суму $ 48.00, а саме по 10 $: Гриць і Іван Яремчуки, по $.2: А. Прадищук, Д. Фурманець, В. Луцків, по $ 1: С. Стецик, П. Голубенко, М. Лехновський, П. Стецина, С. Селешко, П. Чичила, А. Вельни-чук, І. Колосєй, М. Дністріян, В. Бориско, Е. Сці-байло, В. Грицик і Петя, М. Сухоцкий, Ф. Сушик, М. Кальницький, А. Маланчук і Тамара ІІЇвейк, П. Кіка, С. Кметик, Н. Столярчук. 10-ий Відділ ОДВУ в Нью Йорку кличе інші Відділи ОДВУ до відповідних збірок на допомогу хворому воякові УПА. Присутні пп. В. Грицик і Петя оба учасники УПА
Григорий Яремчук.

