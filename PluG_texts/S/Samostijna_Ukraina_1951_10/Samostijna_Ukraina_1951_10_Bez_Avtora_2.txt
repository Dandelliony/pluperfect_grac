З ножицями по пресі
ВІДПОВІДЬ РЕДАКЦІЇ «ГОМОНУ УКРАЇНИ»
На Ваше домагання («Гомін України», ч. ЗО—31, з дня 28 липня 1951 р., стаття «Вимагаємо дати вияснення і докази»), дати вияснення і докази на наше твердження, висловлене в журналі «Самостійна Україна» ч. 6 за червень 1951, подаємо Вам вияснення:
А.) Твердження, що в Закордонному Представництві УГВР і Закордонних Частинах ОУН (Степана Бандери) знаходяться большевицькі провокатори, не виссано з«, пальця, але взято з бандерівського офіціозу «Сурма». Там пишеться: «Немає в світі вже таких метод, яких не примінювалося б, щоб цю одиноку силу (треба розуміти — бандерівське середовище на еміграції, — Ред.), що, живцем відірвана від цілости революційно-визвольної боротьби на батьківщині, діє тут на еміграції, знищити, а коли це не вдається, тоді бодай різко компромітувати не тільки серед своїх, але й перед чужими чинниками. Коли денунціяції до чужих чинників не дали п’ятій колоні (говориться про п’яту колону большевиків, —  Ред.)
сподіваних успіхів, тоді вона приступила до вбивання клинів в середину революційно-визвольного табору, щоб тим способом різними мнимими «розбіжностями і відстуствами» відрізати цілу формацію закордоном від руху в краю, і тим у зовнішньому світі позбавити всяких ознак його існування — а коли й це не вдається, тоді «вияснюється» позиції воюючої батьківщини в зовсім невластивому йому неокомуністичному світлі, щоб тим викликати зневіру у визвольну боротьбу у своїх, і негативне до неї наставлення чужих. До цього, за випробуваною в краю методою посилання в терен зложених з НКВД «відділів УПА», випускається на еміграції «вияснення ОУН», «комунікати» та «постанови нарад членів ОУН», в яких, не скриваючи своєї антинаціоналістичної і антихристиянської большевицької тенденції, засуджується закордонні відділи ОУН на загибель, а немилих їм осіб на дискримінацію».
«Ми робимо уважними суспільство, і головно націоналістичний актив, що, користуючись трудністю передачі відомостей з краю, п’ята колона підсуватиме частіше на еміграції «комунікати» і «постанови», щоб тим осягнути цілковитого розбиття і зневірення еміграційних кадрів у визвольну ідею і боротьбу українського народу».
(«Сурма», ч. 22, з серпня 1950 р., стор. 23, стаття «П’ята колона серед нас».)
Коли ті загальні твердження переложити на конкретну мову, то виходить, що, за словами «Сурми», усі «Повідомлення Пресового Бюра ЗП УГВР», «Комунікати ЗП УГВР» належить уважати большевицькою провокацією.
Це і виразно стверджує «Сурма» ч. 18—19, за лютий-березень 1951 р. в статті «Баламутство чи провокація» (стор. 26—29), в якій «Комунікат 34 УГВР» виданий в половині березня 1950 р. називається: «підозрілого змісту документ», «фалшування», «провокація»», «баламутство», а людей, що його видали і підписали, окреслюється, як «бувших членів ОУН, що їх виключено з ОУН або завішено в членстві в 1948 р. за намагання завести ОУН на манівці соціялізму ...»
«Сурма», ч. 20, за червень 1950 та ч. 23, за вересень 1950 р. в статті «В боротьбі з НКВД» розкриває провокацію Андрія Печари, який був довіреним большевицьким агентом.
«Печарі йшла вся робота дуже легко й гладко. Найбільш небезпечні й ризиковані для нього моменти були на переломі 1945/46 р., коли він, маючи за собою провокації в справах звязку, пхався ще дальше до тих справ і шукав дороги до Організації (ОУН Ст. Бандери — Ред.). Але ті небезпечні моменти вже гладко пройшли. Давніше він стрічався з настороженням і недовірям, його держали від справ далеко, а потім, після поверховного слідства, відношення до нього змінилося на краще — він мав довір.я (підкреслення наше — Ред.). Завдання доручені йому майором НКВД Петровом були такі: розснувати по цілому терені розвідочну сітку, щоби мати, інформації з усіх скупчень еміграції. При тому спиратись на властивих агентів, на інформаторів і на особисті, товариські вязки з невтаємниченими людьми, від яких можна много довідатись; повсувати всіх своїх агентів до організаційних одиниць визвольного руху, на різні пости, для цілей розвідки, а опісля для розкладу і розсаджування з середини; так само порозставляти агентів у різних політичних уґрупуваннях, по змозі на керівні становища, щоби інспірувати їх діяльність і наравляти її проти революційно-визвольного руху, на його поборювання... » «Старається якось вкрутитися до Закордонного Представництва УГВР, мовляв, хоче предложити широкі пляни відносно організації закарпатців та політичної роботи через неї». («Сурма», ч. 23, за вересень 1950 р., стор. II). 
Розкриваючи чергових провокаторів внутрі 34 ОУН, А. Смолинецького (правдиве призвіще Микола Коваль), Петра Яблоня-Ярового, Андрусишина-Бояна, та подаючи їх детальні пляни, та доконані провокації, «Сурма», ч. 28, за лютий 1951 р., в статті «Виявляємо чергового провокатора і ще один з методів підривної праці МҐБ закордоном» конклюдує:
... «Його провокаціям кінець! Він розкритим, втік мабуть теж за океан (не виключене, що до Канади! Ред.), але на його місце, як на місця всіх розкритих смолинецьких, печар і яблонів призначені були зараз другі, від пів-анальфабета до журналіста (підкреслення наше -- Ред.) і високо вченого скінчивши. їх десятки, сотки, а може й тисячі. Вони з усіх усюдів намагаються проникнути в українське самостійницьке середовище закордоном (підкреслення наше Ред.). На їх устах їдь, отрута МҐБ.
П’ята колона в наступі!»
Теж розкриттю большевицького провокатора присвячена стаття «Провокатор Петро Яблонь-Яровий і його приятелі», поміщена в «Сурмі», ч. 29, за березень 1951 р. (Що Петро Яблонь-Яровий може бути провокатором, свідчить та обставина, що він видав книжечку «Моя відповідь Крижанівським», підписавши під нею Видавництво «Самостійна Україна» — Ред.).
Думаю, що зацитованих місць з офіційної бандерівської преси досить доказів на те, шо внутрі середовища, якого Ваша газета є виразником, діяли і діють большевицькі провокатори.
Акцію тих провокаторів ми обсервуємо в нашій політично-суспільній дійсності. Бандерівська преса сьогодні сама признає, що діянню тої провокації належить приписати розлам, що заїснував поміж 34 ОУН і ЗП УГВР.
Б.) Газета «Гомін України» є газетою партійною. Те ствердив в публичній заяві, опублікованій в усій канадійській і деякій європейській (гл. хочби «Сучасна Україна»,
ч. 10, з дня 13 травня 1951 р.) бувший редактор «Гомону Украни», Роман Рахманний:
«Коли члени Ред. Колегії та Дирекції виявили своє Невідкличне намагання ставити часопис «Гомін України» у виключному партійно м.у д,у,с,і, що є суиеречне цілям, для яких був заснований цей часопис два роки тому, я мусів уступити».
Виконуючи партійні директиви, газета «Гомін України» вела лінію неприхильну до УНРади, до КУК та останні рішення з Краю інтерпретувала так, що з ними головний редактор Роман Рахманний не міг погодитися.
8) Крім друкованих висловів Вашої партії, офіційних чинників, та людей, що компетентні заявити про відношення внутрі партії та партії до певних справ, є ще докази теоретичної натури. Вони не важать в суді, але вони важать в політичному житті, де аргументи не все можна взяти в руку і показати їх громадянству так, як це Ви показуєте йому розкриття агентів, що були серед Вас, включно з їхніми фотознимками та докладними біографіями. Кожному здорово думаючому українському патріотові мусить бути підозріле ставлення Вашого середовища до консолідаційних заходів українського політичного світу, його перманентне саботування об’єднання, його оклевечування всіх, що не належать до власного партійного болота, обвинувачування всіх в опортунізмі і агентурстві, годування громадянства фразами нічо не значущих викриків та гуррапатріотичної бздури, а надівсе в останньому часі поведена безсоромна агітація проти Позички Визволення України. Така робота може дійсно відбуватися тільки за підшептом ворожих агентів. І коли вільно нам вірити, в що нас Ваші видання настирливо намагаються переконати в те, що комунікати ЗП ОУН проти ЗП УГВР і комунікати ЗП УГВР проти 34 ОУН писані не справжніми українськими провідниками партії, але ворожими агентами, що вкралися в їх довіря, то чому ми не маємо припускати, що і партійні інструкції, які кажуть партійному членству бойкотувати та протиділати акції Позички Визволення України, не є диктовані тими агентами? Адже агентам йдеться, як це писала
сама «Сурма», про компромітацію українського визвольного руху, а він з бандерівською метушнею не багато має спільного. Акція УНРади — це теж український визвольний рух і його боїться Москва не менше, а може більше, від самохвальб хочби такого п. Миколи Лебедя, що хвалиться, що прибув просто з України, де провадив революцію проти Сталіна.
Г) «Самостійна Україна» не подає ніяких інсинуацій, доносів і брехні. Те, що вона пише, оперте або на Ваших, або Вашої партії, заявах, або на безсумнівних доказах. Вже в тому самому числі, де Ви закидаєте брехню «Самостійній Україні», Ваша газета в статті «За об’єктивну правду в публіцистиці» перепачковує цілий ряд неправди, х намагаючись доказати, що ані Сеника, ані Сціборського, ані братів Пришляків, ані Ґадуса не вбили бандерівці, бо на те немає доказів. Редактор «Самостійної України» належав теж до тих, що на них були винесені присуди смерти, і ніхто інший, як один з бандерівців про те його поінформував, подаючи йому його фотознмку з інструкціями СБ, що давали право кожному бандерівцеві, який зустріне поданого на знимці, його вбити. Скажете, що немає доказів. Нам на те, щоби ми в те були переконані, вистарчає наша совість. Доказами на разі не журимось, бо вони потрібні не нам, а Вам. Хочете себе відбронзувати, збирайте їх. До кінця нашого життя ніяка сила нас не переконає в тому, що бандерівське середовище є таке, як про нього пише «Гомін України». А тому і згідно зі своєю совістю і журналістичною етикою та мораллю будемо про нього писати так, як це уважаємо і віримо, що є правдиве. Радимо Вам проте замість вдавати ображених і обурених, вдаритись в груди, висповідатись і обіцяти поправу. Та далі викривати серед себе большевицьких агентів, про яких кажете, що «їх десятки, сотки, а може й тисячі».
Беручи до уваги наведені вище твердження «Сурми» про намагання большевицької агентури пропхати усюди своїх людей, про наявність большевицьких провокаторів в середовищі бандерівців (так 34 ОУН як і ЗП УГВР), та беручи до уваги, що згідно з заявою Романа Рахманного, газета «Гомін України» є ставлена у виключному дусі партії Бандери, ми могли висловити, своє підозріння, що і в редакції «Гомону України» можуть бути ботьшевицькі агенти. Це своє підозріння ми не лише не відкликуємо, але його потверджуємо, бо лінія та тактика, яку зараз веде «Гомін України» служить не українській визвольній справі, але большевикам. Це є лінія поширення отаманії, самозванства і брехні.
Ми дуже тішимося, що редакція «Гомону України» є рішена «шукати вияснення тієї справи», за допомогою інших, «принятих у впорядкованому суспільстві засобів». Донедавна середовище, що його Ви є виразником, «вияснювало» подібні справи методами прийнятими хіба в готтентотів — мордами і путом. Справді доволі пізно, але все ж таки, воно рішилося вияснювати методами прийнятими у впорядкованому суспільстві. Таких вияснень, між іншими, домагався п. Т. Сущик в Нью Йорку під час доповіді о. д-ра Гриньоха. Тоді ужито методи свисту, крику і погроз. Тішимося, що американські обставини на Вас вплинули так, що рішаєтесь на «вияснювання» таке, яке є одиноко гідне українських людей, що не ділають за намовою ворожих агентур.
чекаємо на нагоду, де зможемо Вам виказати, що в наших писаннях не було ніякої інсинуації, донощицтва, очорнювання і брехні. Але рівночасно будемо Вам вдячні за вияснення Вашої ролі у попиранні братовбивників і братовбивства та анархізацїї нашого життя. Во дотепер Ви не напятнували ні одним словом факту братовбивства, що тяжить на сумлінні людей, які видають Вам партійні інструкції.
Те, що є написане в «Самостійній Украні», подане під повним іменем і призвіщем відповідального редактора. 4ому ж Ви ховаєтесь за аноніми і навіть головного редактора не подаєте? Хочемо знати з ким маємо приємність, хто такий лицар, що голоситься в обороні чести «коннаціоналів». Нашими коннаціоналами ніколи не будуть люди, що належать до середовища, на руках якого є ще не застигла кров наших братів.
В тому переконанні бажаємо Вам кращих успіхів на будуче і остаємо з відповідною до Вас пошаною
Редакція «Самостійної України».
