AN ATLAS OF THE USSR Volune I. By J. F. Horrabin and James S. Gregory (Penguin Books, New York 1949, стор. 60).
Видавництво «Пенґвін» і «Пелікан» відоме зо своїх масових книжечок з різних ділянок, від белетристики почавши і на науково-популярних скінчивши. Поміж ними стрічаємо чимало таких, що відносяться до Росії та до східньо-европейських проблем. Випускає воно теж неперіодичний «Російський Огляд» зо статтями про Совєтський Союз.
Перед нами одне з таких видань: Атляс СССР, ч. 1., (частина друга мабуть ще не появилася, принаймні не видно її на книгарських полицях або в книжкових проспектах). Яка була інтенція авторів атлясу? Безсумніву, перш усього познайомити читачів з російською Географією фізичною, політичною та економічною, бо таке завдання мусить ставити собі кожний атляс. Але попри те автори мали теж і цілі політичні. Нав’язуючи до назви перших англійських кораблів, (Бона Есперанца і Бона Конфіденція), що заплили до Московщини в році 1553, автори хотіли б, щоб вони були «щасливим оменом дружби російського й англійського народів у прийдешніх роках».
Під цим «знаком дружби» мабуть і складалися матеріяли атлясу. Взяті вони з офіційних большевицькиХ видань і статистик, а їхня вартість і тенденційність у світі відома. Авже ж, можна і тими даними користуватися, насвітлюючи їх критично. Але того в авторів не бачимо.
Трудно нам сказати щонебудь про статистичні таблиці, економічні діяграми — тут мусіли б слово забрати фахівці. Ми тільки спинимося на моментах політичних, що їх можна було відкрити в завуальованій мові цифер і процентових відношень.
1. Цікавить нас — як завжди і передусім — Україна. Вона виступає тут тільки як частина «Европейської Росії», або як Адміністративна область СССР. В порівнянні з часами царського режіму хба той поступ, що саме слово «Україна» здобуло собі право громадянства і можна його що найвище промовчати, ніколи підмінити іншою назвою.
2. В розділі «Людність СССР» впадає в око, що число москалів заподане на 58.41% всієї людности. Визирає звідсі очевидна тенденція представити з однієї сторони кольосальний московський однородний масив, що творить абсолютну більшість населення тих величезних просторів і з другої сторони мозаїку розпорошених десятків народців і племен малокультурної і цивілізаційно недорозвиненої меншости. Це мало б вказувати на переважно московський характер «одної шостої частини світу».
3. Число українців уміщається в цифрі 16.56%, або, в заокругленні, 31 мільйонів. Але на український території живе 21%, отже на 4.44% більше людности, цебто 7,720.000 неукраїнської людности, або майже 25 цебто % всієї людности в Україні є для України чужа. Стільки офіційна статистика.
4. Виказаний великий зріст населення в центрально-азійських і взагалі в сибірських районах, при рівночасному зменшенні темпа приросту в «європейській Росії», зокрема в Україні. Як причина подана тут розбудова індустрії в центрально-азійських околицях і в зв’язку з тим тяга людности до нових індустрійних центрів. Ми знаємо ще й іншу, куди більш правдоподібну. Це — примусова депортація українців та інших європейських народів. Але ще мдбуть не прийшов час, щоб відчинить уста авторам атлясів та інших публікацій для позискання «дружби російського народу».
5. Цікава, хоч уже перестаріла порівняльна статистика соціального наверствування з років 1913 і 1937. Зникла зовсім кляса купців і комерсантів, що в році 1913 мала 3.69%, як теж кляса «кулаків», що тоді налічувала 12.3%. Робітники й умові працівники піднеслися з 16.7% до 34.7%, отже зросла на 100%, селяни-одноосібники та ремісники й індивідуальні працівники зійшли з 65% до 5.6%, (тепер уже мабуть нема їх цілком), їхнє місце зайняли колгоспники і працівники ремісничих кооператив-артілів: 55%.
Годі спинятися довше на розгляді цих різних даних і таблиць — є їх 49. Помимо всіх слабих сторін пропаґандивного забарвлення дають вони багато повчального матеріалу, коли в них заглибитися і вміти читати поміж рядками.
А правду про СССР світ пізнає аж тоді, коли впаде ця остання фортеця неволі і насильства.
Зиновій Книш.
