
Кадри наших днів
«ЗА ПРАВДУ В ПОЛЕМІЦІ» (Чия правда й чия кривда?)
«За правду в полеміці» назвав свою статтю п. Лев Шанковський («Свобода» з 12 липня, ц. р. ч. 160), щоб уже таким наголовком вмовити в читачів «Свободи» те що мій натяк про його становище в справі уступлення полякам дещо української національної території не відповідає дійсності, мовляв, я даю йому «готову характеристику якогось новітнього Заґлоби, що роздаровує українські «Інфланти», не підтримую її ані одною цитатою з його статті в «Українській Трибуні». В дійсності я не давав йому цієї «готової характеристики», тільки він дав її сам собі, попираючи її цитатою з своєї статті в «У. Т.», яка не перечить, тільки потверджує те, «що в укранській скитальській пресі був один відокремлений голос, який твердив, що не українцям, тільки полякам сталася кривда, і тому українці повинні полякам уступитися дещо з своєї території».
Правда геополітично й етнографічно є неправильно, «щоб українсько-польський кордон проходив по Вислоку й Сяні до Сандомира, звідтіля повертав на схід до річки Вепр» — як це представлено на карті д-ра Т. Олесевича, бо до 1945 р. існували українські села на захід від цієї лінії в околиці Лежайська, що мав також значний відсоток патріотичного українського населення. Геополітично й історично-етнографіччно є узаконнені українські претенсії до території на північ від Лемківщини по середній Вислок, до 1945 р. збереглися дві групи українських осель: одна на пог-раниччі короснянського й ряшівського повітів (з Опарівкою й Бонарівкою у проводі), друга між
Ряшевом і Тичином (Біла й Залісся). На північ від. Вислоку річка Теребовиця, що впадає до Сяну на північ від Лежайська може творити українсько-польський кордон, а відтак від Сяну на схід р. Танва, над якої правим берегом недалеко її впаду до Сяну існувало до 1945 р. українське село Дубрівка (повіт Ніско), врешті Танвою і Ладою до Вепру й лінії границь кол. холмської губернії й берестейського миру. Поза цією лінією на заході залишалися б колишній княжий город Ряшів (тепер осередок польського воєвідства, що обхоплює Надсяння й східню Лемківщину), Люблин, що до кінця XVIII ст. мав ще українське населення та раніше в XIII ст. за Данила і Льва належав до галицької держави, та Сідльці, де до 1914 р. була українська «Просвіта». Тимто не можна добачу-вати у вище поданій лінії ніякого українського імперіалізму. Чому п. Шанковський уважає, що коли «польський нарід втратив багато на захід від цієї лінії (Вислок—Сян—Вепр) (до півтора мільйона населення), то згідно з засадами здорового компромсу повинен одержати якусь компензацію з українського боку»? Адже поляки понесли втрати не з вини українців, тільки німців і як компензацію за свої втрати, як також за українсько-білоруські землі, що належали до Польщі до 1939 р., дістали частину східніх Прус і давні польські і словянські землі по Лужицьку Ніссу й Одру. Ці землі геополітично й економічно підсилюють розвиток Польщі і згідно з засадою здорового компромісу поляки, щоб удержати довгу прибережну смугу при Балтійському морі та шлезький промисловий басейн, повинні б зрезиґнувати з українських (Лемківщина, Надсяння, Холмщина і Чідляшшя по Нарву) і білоруських земель (Підляпппя на північ від Нарви з Білостоком). Але цієї думки не є ніхто сьогодні з польського боку і, як видно з польських голосів у пресі, поляки не задовольняються навіть лінією Керзо-на, тільки мріють про границі на сході з 1939 р. Правда п. Л. Шанковський згадує про договір між УПА і польською підпільною овганізацією «Вольносьць і Неподлєґлосьць» з 18 травня 1946 р., коли то «визначено також польсько-українську демаркаційну лінію, що в значній мірі скорегувала лінію Керзона». Я вважаю, що зробили це обі сторони з огляду тільки на тогочасну ситуацію; адже УПА мусіла погодитися на вдступлення тих українських теренів, де раніше під її проводом населення героїчно боролося, щоб залишитися на прабатьківській землі, яке залишилося відтак беззахисним і його винищували польські експедиційні відділи. Матеріяли про винищування українців на захід від т. зв. лінії Керзона приносить кожне число торонтської «Лемківщини-Закерзоння». Чейже п. Шанковський, що перебував у 1946 р. в Німеччині,» не був автором цього договору між УПА і «ВІН», в якому відступлення УПА-єю Польщі українських етнографічних земель — на його думку — «може вважатись оцею «компензацією з українського боку», «конечною для осягнення компромісу», про яку він писав у своїй статті. На мою думку цей договір УПА з «ВІН» схожий з варшавським договором УНР з Польщею в 1920 р. аналогічними обставинами; але в квітні 1920 р. поляки окупували українські землі по Случ і Ушицю й тимто подиктували україському урядові, якого голова перебував ще й у Варшаві, користаючи з польського азилю, граничну лінію Стиру й Збруча (отже дещо на захід від Случа й Ушиці); в 1946 р. поляки з «ВІН» тільки дещо скорегували лінію Керзона, яку вже дві-чи корегувала Москва і Варшава, при чому з нагоди останньої московсько-польської, коректи» («Свобода» з 24 травня і 12 червня ц. р. чч. 120 і 135) навіть неукраїнська агенція «Ассошієйтед Прес» зазначила, що зміна відбувається тільки коштом українських земель. Такі зміни лінії Керзона повинні опамятувати тих українських громадян, які думають, що ця лінія є вже остаточним кордоном між Україною та Польщею. Але не треба думати, що поляки при сприятливій для них ситуації задовольняться «засадами здорового компромісу» Льва Шанковського, тобто малими уступками з українського боку. Уступками з українського боку почалася українсько-польська війна в 1918 р., бо українці станули в Перемишлі на Сяні і несягали навіть по прилежні до української національної території українські оселі за Сяном. Ця демобілізація українського духа при вичікуванні рішення західніх держав віддала ініціятиву в руки поляків, які коли мали вигляди зайняти по Збруч, не хотіли й чути про якінебудь територіяльні у ступки в Галичині в користь УНР. І на це треба бути готовим в майбутньому, бо поляків може переконати тільки сила. І тому українці повинні оглядатися завчасу за союзниками, щоб спаралізувати новий похід поляків, мадярів і румунів на українські землі у випадку розвалу СССР. З огляду на цю можливу загрозу, не можна приймати без ніяких застережень думки Івана Кедрина («Чужинний легіон», «Свобода» 12 липня ц. р. ч. 160), що «нема ніякого сумніву, що упадок совєтів поліпшить, а не погіршить долю всіх тамошніх народів». Ануж, західні держави за уступлення Польщі від кордонів Ніси—Орди на користь Німеччини, позволять окупувати її знов українсько-білоруські землі по давню ризьку лінію і розярені поляки почнуть винищувати українців так, як винищили їх на захід від лінії Керзона. Тимто ми повинні зберігати наші сили для останньої державно-визвольної розправи з нашими ворогами і не розсівати їх на службу чужим, позірно союзним інтересам. Нам треба учитися політичної мудрости хочби від самих поляків, яких політичне становище зреферував у «Свободі» (з 3 липня ц. р. ч. 153) п. Е. Я. («Поляки про польську справу»). А любови до своєї прадідної землі повинні ми вчитись також від них, жидів та ірійців. Ніякі хвилеві розмежування української національної території не повинні нас застрашувати; Богдан Хмельницький, що рішив визволити весь руський (український і білоруський) народ по Вислу не тримався білоцерківського договору, що обмежував його владу тільки до київського воєвідства, вимушеного на нім після його поразки під Берестечком, тільки змагав до осягнення наміченого ним визволення України й Білоруси. На нас лежить завдання виповнення його заповіту.
Никон Немирон.
