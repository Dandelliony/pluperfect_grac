Незрозуміла байдужність. Вчителі не йдуть учити
Шкільна референтура в Самборі вже призначила вчителів для шкіл Самбірщини і Турчанщини. В більшості почалася вже по школах нормальна наука, декуди щойно начинається, а подекуди хто знає, 
чи взагалі колинебудь почнеться. А це тому, що багато вчителів, а особливо вчительок не виїхали на свої місця призначення. Одні жаліються, що задалеко від мамусі, 
другі нарікають на погане мешкання, інші чекають невідомо на що. Якась дивна пасивна резигнація та легковажність великої справи, нічим сьогодні не оправдані. Мабуть не догадуються, 
що цим допускаються звичайного саботажу не тільки супроти влади, але перш за все супроти свого народу. 
За часів польського панування в нас вирікалися своєї віри і народу за можливість дістати посаду в різних „жлобках” дитячих, а інші йшли на посади в глибоку Польщу, 
в надри-ліси білоруські і литовські, аби тільки вчити, а не сидіти безчинно в батьківській хаті. І тоді мріяв неодин про те, щоб дочекатися колись того часу, 
коли буде можна працювати для свого народу. А тепер, коли є змога, та потреба цієї праці — багато вчителів чомусь набрали переконання, що вони, якщо навіть і будуть ще вчителювати, 
те хіба в місті. А народ жде даремно на свого інтелігента, порадника і вчителя, не розуміючи чому він не приходить. На вчителя ждуть в кожному селі сотні дітей, повні мрій і надій.
 Невже вчителі, які віддавали передтим свою совість і душу чужій дитині та чужому народові і працювали для чужої нам ідеї, не чують сьогодні голосу свого народу? 
Невже не розуміють тієї правди, що треба йти в найбільш відсталі села і ширити просвіту і науку, бо без цього ми нікол? не зможемо назвати себе нацією. Невже? К. Ст.
