Як Добромиль вшанував пам’ять жертв большевицького терору
Майже кожне більше місто чи містечко, а навіть села нашої української землі мали свої жертви-мучеників, які погибли від жорстоких ворогів „освободителів” нашого народу, 
не тільки від майна, але й від життя. Стратили ми тисячі многонадійної молоді, яка мала в майбутньому трудитися для добра нації. Тому наш народ всюди зумів висказати свою жалобу 
за невинно погибшими, улаштовуючи не тільки заупокійні богослуження, але теж висипуючи великі далековидні кургани-могили, ставляючи на них високі хрести, щоб свідчили світові про ці 
криваві жертви невинно погибшого нашого квіту. 
Вже на день 14 вересня зорганізував місцевий комітет в Добромилі похід на могили жертв. Тих могил в Добромилі три: одна на місцевім кладовищі з 54 похороненими жертвами, друга на „Салінах”,
 недалеко каплички, з 200 менш - більш і третя на горі над Салінами, в ліску на Яблонові, з около 600 жертвами. А що того дня ранком падав дощ, процесії і народ не посходилися. Пополудні 
показалося сонце, і місцеві й деякі околичні парохіяни впорядили похід з процесіями на місцеве кладовище, де відправлено панахиду з промовами місцевого пароха й бурмістра, і зложено біля 
50 вінків від установ і окремих людей.
В неділю, 28 вересня, зорганізував комітет другий похід на могили. Мешканці Добромиля і околичних сіл зібрались численне около 6000 людей і о 11 годині рушив похід з церкви на Саліну, 
розтягаючись майже на 2 км. бо ж самих вінців було около 100, 7 священиків і багато представників німецьких і наших установ. Тут відправлено панахиду на першій могилі і зложено часть 
вінців, після чого похід вирушив дальше на гору над  Салінами, де відправлено Богослуження і виголошено промови, а саме о. М. Р. з ЧСВВ в Добромилі і представник німецької влади, краєвий 
комісар, в німецькій мові. Його про мову перекладено рівночасно присутнім на українську мову. Зложив він теж вінок від імени влади для трагічно погибших. Після цього зложено на тій могилі 
решту вінків, і о 2-ій годині похід повернувся в місто, розв'язуючись по дорозі. 
Ці походи, якими звеличано пам'ять жертв большевицького терору, залишаться довго в пам'яті населення, а могили, яких так багато здавен - давна на нашій землі, свідчитимуть майбутнім 
поколінням про визвольну боротьбу українського народу на протязі довгих віків і даватимуть надію на краще майбутнє, і гекатомби жертв, море крони і сліз не залишаться без наслідків. 
о. І. Г.
