Більшовицька мешканева недоля
Брак мешкання у більшовицькому раю є безприкладний. Вже за царської влади мешканева справа міського населення була погана. Але ж більшовизм виступив на політичну арену з лозунгом направи життєвих умов російського робітника. Для здійснення цього мав він майже півтретя десятка років часу, але в тім часі мешканева недоля не меншала, а більшала з року в рік. 
В перших роках жовтневої революції старався більшовизм зарадити тому в цей спосіб, що знаціоналізував більші помешкання і поділив на менші, оскільки не віддано їх під уряди або клуби. І так мешкає сьогодні в давнім помешканні, що складалося з сімох кімнат, сім родин з дітьми і мусять варити на одній спільній кухні. 
Але в новозбудованих домах не є краще, а ще гірше. Щоб підсилити так зване колективне почування населення у протиставленні до родинних почувань і щоб помістити якнайбільше людей, будовано в нових промислових округах і містах великі касарняні високі доми, з дво-і трикімнатними мешканнями. Але це було рідкістю, щоб якась родина мала в такому домі своє власне мешкання. Звичайно таке мешкання займала сім'я якогось вищого працівника - жида. В таких мешканнях душилося звичайно три і чотири родини. Рідко коли мала одна родина одну кімнату; часто мусіло більше родин тіснитися в одній кімнаті. 
Рахують, що в Радянському Союзі принайменше 90 проц. промислового населення не мали власного помешкання. Умови в тих мешканнях жахливі. На 500 міст тільки 24 мали щось схоже на каналізацію. Водопроводи є тільки в одній дільниці. По недовгім часі ці доми виглядають вже занедбані. В Москві можна побачити в сусідстві великих урядових будинків доми з розваленими фронтами, поламаними сходами, невивезеними купами сміття, занедбаними клозетами, в яких живуть щурі. 
Багато робітників утікло з брудних спільних помешкань і викопало собі землянки, в яких мешкають, щоб хоч раз бути разом з родиною окремо від інших. Таких землянок в промислових округах тисячі. (Фелькішер Беобахтер)
В зв’язку зі  статтею в „Фелькішер Беобахтер" подивімся ,як виглядала мешканева справа в Самборі. 
З приходом Червоної Армії почалась житлова господарка на більшовицький лад. Багата домів знаціоналізовано та викинено з них мешканців, щоб помістити тут різні установи та дати приміщення командирам і вищим службовцям зі східних областей. Дотеперішні мешканці мусіли нераз до 24 годин залишити свої 2—3-кімнатні мешкання, шукати собі приміщення на передмістях та тіснитися цілими родинами в одній кімнаті при спільній кухні. Не помагав закон, що для одної особи належиться 13‘60 м. квадр., не помагало це, що хтось був учителем або іншим службовцем: кожний мусів на приказ житлового управління звільнити помешкання для військових. А вищі командири займали 2—3 кімнати, хоч їх сім'ї не були численні. Голова Міськради Чернощоков, секретар партії Бец, Савченко та інші партій ні службовці займали люксусові помешкання з п'яти кімнат, не дивлячись на те, що мешкань було дуже мало. 
А як обходились з мешканнями ці люди, які на кожному кроці говорили про „вищу культуру"? Про те можна переконатись, оглянувши залишені ними мешкання. Бачимо тут бруд, сміття, вогкість, бо в кімнатах пралося і сушило білля, понищені двері, вікна, стіни та долівки. Ю.Г
