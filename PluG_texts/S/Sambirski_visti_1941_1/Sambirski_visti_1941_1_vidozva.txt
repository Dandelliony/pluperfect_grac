ВІДОЗВА
до всіх громад самбірського, старосамбірського, рудецького, комарнянського і турчанського теперішнього району. 
Редакція закликає всі вище згадані громади установити, кожна для себе, редакційний комітет, зложений з назначеного нашою владою війта, священика, учителя, б. голови читальні „Просвіти", а як котрого з них нема на місці, з б. голови „Кружка Сільського Господаря”, або з голови б. „Кружка Рідної Школи” або „Союзу Українок". 
Цей| комітет вибере споміж себе одного дописувача, який спише виразним письмом, всі кривди, яких село або поодинокі чесні громадяни від більшовиків дізнали, кого розстріляли, хто кого розшукує. Це все прочитає згаданий комітет колегіально і виразно написану статтю перешле нашій редакції, з підписом двох членів згаданої колегії, з приложенням якої-будь печатки одної із згаданих установ, до Самбора, Ринок ч. 26, І поверх. 
Більшовики вивезли з самбірської друкарні „Червоного Прапора" всі черенки.
Як кажуть, мали їх затопити в Дністрі чи іншій воді. Якби хтось трапив на слід тих черенок, повинен доложити всіх зусиль, щоб їх зібрати, і обов’язково привезти до друкарні газети  «Самбірські Вісті» Ринок 26, І поверх.
Щоб поставити нашу газету на належній висоті та збільшити її об’єм, Редакційна Колегія звертається до всіх громадянських і економічних установ та до багатших українців, щоб складали гроші на пресовий фонд на руки господаря газети „Самбірські Вісті” п. Гірняка Миколи. 
Дотепер на Пресовий Фонд зложили:
Окр. Провід О. У. Н. в Самборі . . . . . . 500 крб.
Окр. Союз Кооператив в Самборі 500 крб. 
Союз Кооп. в От. Самборі 300 крб.
Мгр. Сілецький Антін . 20 крб.
Проф. Филипчак Іван . ЗО крб.
Інсп. Чуквінський . . 20 крб.
Козбур Тарас .... 10 крб. 
Полулях Іван .... 50 крб. 
Плахтій Михайло . . . 20 крб. 
Полулях Юстин ... 20 крб. 

Редакція «Самбірських Вістей».
