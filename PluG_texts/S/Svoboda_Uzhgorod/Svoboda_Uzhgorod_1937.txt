«Русь програла своє перше ліґове змагання з Находом 1:3 (1:2).
Тяжко очікуване змагання Руси з Находом (місто на півночі Чехії. — В. Б.) скінчилося незаслуженою прогрою нашої команди. Як в посліднім числі ми згадали, ведення Руси посилило команду новими професійними грачами, а так ми 100 процентово були переконані о побіді Руси. Не сталося так, однак, на основі діставших інформацій не обвиняємо ведучих, не обвиняємо грачів, які видали з себе все, щоб забезпечити свою позицію в лізі, але обвиняємо тих панів в Празі, які на змагання Руси посилають таких суддів, як пп. Фоґля до Ужгороду (на змагання з Вікторією-Жіжков), Матцке проти Жіденицям, а в неділю п. інж. Туршнера. Слідкуючи за спортовими криками бачимо, що ці пани були все (на Закарпатті це слово часто вживають замість «завжди». — В. Б.) 12 грачем згаданих команд. Після слабкого викону судді Туршнера повним правом звідаємо Союз Чсл. Суддів в Празі, чиїм інтересом є викинути Русь з ліґи? Коли присутність нашого клюба в лізі є небажаним, то пани в Празі могли Русь коротшою дорогою пошкодити, а іменно як це зробили в 1935 р. в Братиславі, коли після виграного змагання в Ужгороді, на другім змаганню в Братиславі суддя п. Пфітцнер в 88. мінуті диктованою одинадцяткою виграв Братиславі майстровство, а так Братислава по квал. змаганнях дісталася до ліґи. Як бачимо, в Празі нас держать настільки наівними в спорті, що думають з нами робити що самі хотять і як інакше не іде, то прямо одинадцятками виграють змагання нашим противникам.
(Якщо описане вище правда, стає зрозуміло, чому ужгородська команда настільки швидко залишила елітний дивізіон чехословацького футболу, провівши там лише сезон 1936/37 рр.; варта роздумів і згадка про сезон-1934/35: у фіналі за вихід до еліти в стартовій зустрічі «Русь» перемогла 3:1, одначе в гостях поступилась із аналогічним рахунком, відтак у додатковій грі — 0:2, себто наведені у верхньому абзаці слова про вирішальний пенальті за дві хвилини до фінального свистка стосуються матчу-відповіді в Братиславі. — В. Б.)
Надіємося, що делеґовання таких суддів сталося напослід і Прага в будуччині більше буде нас респектовати, як це робила дотепер.
***
СК Жіденіце 7.ІІІ. грає в Ужгороді.
Послідною прогрою Руси з Находом є її удержання в лізі майже безнадійною. Русь в останніх 10 змаганнях мала би виграти ще яких 10 точок, щоби забезпечити дальшу участь в лізі. На кожний випадок дома мала би виграти з Жіденіцями, СК Плзень, СК Кладно і Моравською Славією, а вонка з Вікторією Плзень і Вікторією Жіжков.
Русь грає в слідуючім складі: Бокшай, Радик, Товт, Бендас, Фрибл, Шкиряк, Ковач, Бідмон, Карман, Криж І. і Ковач. Суддя п. Бізік.
Повинностю є всіх прихильників Руси, як в найбільшім числі появитися на площі Руси і там морально допомогти нашим хлопцям здобути перші ліґові точки весняного кола. Змагання зачинається о 3 год.» [«Свобода» за 04.03.1937].
