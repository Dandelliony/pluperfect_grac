ТЕОРІЯ «ХАТНЬОГО ВЖИТКУ»
ДО СТОЛІТТЯ СМЕРТИ МИКОЛИ КОСТОМАРОВА
Галина Мухина
Майже всі українські літературознавці, починаючи від Сергія Ефремова, приписують Миколі Костомарову, що він призначив українській мові ролю "домашнього вжитку”. На порозі 20 ст. Ефремов уважався першим професійним українським літературним критиком, користувався популярністю та великим авторитетом і його поглядів ніхто не квестіював — вони були аксіомою. Багато з його оцінок, разом з оцінкою Костомарова як автора теорії про те, що українська мова придатна лише для домашнього вжитку, досі вважається істиною, яка не потребує доведень. Однак, чи справді не потребує? Чи дійсно людина, яка віддала майже п'ятдесят років свого творчого життя процесам відродження, розвиткові та новій інтерпретації важливих явищ української культури могла, водночас, заперечувати саму суть своїх високих прагнень?
Костомаров — історик, письменник, поет, літературний критик, публіцист, фолкльорист, перший перекладач Байрона та Шекспіра — був також першим виразником ідеї відродження української нації, її мови й літератури. У своїх історичних, публіцистичних та літературно-критичних працях він послідовно обстоював рівноправність української мови й літератури з російською; рішуче доводив, що це мова й література народу, який має свою довгу історію, незалежну від російської; свою багату культуру, вищу від російської; своє світле майбутнє.
Костомаров добре розумів, що мова народу — це святиня, в якій національний дух живе, і для того, щоб воскресити національні прагнення народу, треба, насамперед, воскресити його мову, поставити її в становище рівноправности з іншими мовами, зокрема з російською. Теоретикам, які проповідували російську національну й мовну виключність, а українську мову вважали за дія-лект російської, Костомаров писав:
Мова, яку звичайно називають малоросійською, якою розмовляють у південнозахідніх губерніях Росії та в Галицькому королівстві, це не є діялект мови російської, що недавно виник; це мова, що існувала давно й існує тепер як мова слов’янського кореня, займаючи своєю граматичною і лексичною будовою середину між схід-Редакція
 дістала цю статтю наприкінці 1985 р.
німи і західніми мовами великого слов'янського племени; мова правильна, багата, гармонійна, здібна розвивати свою літературу;1
Опонентам з російського табору, які вважали, що українські письменники повинні писати російською мовою, а не українською, Костомаров рішуче заперечував, доказуючи, що українець може вийти на літературну арену як повновартісний письменник тільки із своїм виразним національним обличчям і із своєю рідною мовою: "Багато українців відчували, що російською мовою не можна висловити того, що українською, і тому почали вживати своє рідне слово. І вони праві”. Як приклад, він вказував на творчість М. Гоголя, вважаючи, що він гарною російською мовою змалював багато з українського побутового життя, але був переконаний, що "вийшло б ще краще, якби було написане природною мовою”.
Свідченням того, що Костомаров був наскрізь пройнятий українською стихією, є те, що він перший найглибше збагнув суть творчости Тараса Шевченка, народження на українському ґрунті справжньої поезії. У’’Спогаді про двох малярів” він писав, що коли Шевченко вперше прочитав йому свої ще не друковані вірші, то його обдало страхом — враження від прочитаних віршів були такі, як від Шіллерових баляд: ”Я бачив, що Шевченкова муза розірвала заслону народного життя. І страшно, і солодко, і боляче, і зворушливо було заглянути туди!!!”2
До появи Шевченка українська поезія була в стані повної стагнації. Те, що з’явилося, було лише звульгаризованим наслідуванням Котляревського, що пізніше дістало назву в літературі "котля-ревщина”. Під тон української поезії підроблялися письменники національно роздвоєні — українці, які писали й друкувалися російською мовою та годувалися російською культурою. В суто розважальних інтересах вузького товариства вони писали вірші українською мовою, не маючи навіть на меті друкувати їх. Мало-росіянство й "котляревщина” йшли в парі через майже все 19 ст, і нічим не загрожували рафінованій русифікаційній політиці царського уряду.
В поезії Шевченка Костомаров тонко відчув незрівнянну силу, що прорвалася з підземелля,
замкнутого численними замками, запечатаного численними печатками, засипаного землею, доцільно заораною й засіяною, щоб заховати перед майбутніми поколіннями навіть місце, де находиться підземна порожнеча. Тарасова муза відважно ввійшла в цю порожнечу й своїм невгасимим полум’ям відкрила шлях і сонячним промінням, і свіжому повітрю, і людській жадобі до знання.
Шевченкові не треба було "підроблятися” під тон української поезії, бо він сам був народом, бо його пісня стихійно лилася з народної душі, "горіла невмирущим вогнем — вогнем Прометея”.
Костомаров не ставив і не мав на меті ставити обмежень своїй широкозакроєній програмі розвитку української мови й літератури. Він поширював постуляти європейського романтизму, що проповідував національні культури й народність у мистецтві; допускав фолкльорні елементи в літературі як рівноправні категорії, особливо наслідування народної пісні, розуміючи, що це давало сильний ґрунт для відродження української літератури та відкривало їй шлях до західньоевропейської літератури.3 Згодом, однак, Костомаров дійшов до висновку, що вузьконародницький український романтизм занадто довго сковував українську літературу й гальмував дальші закономірні процеси її розвитку. Він перший кинув гасло, що народництво завузьке для української літератури, що їй треба шукати нових доріг:
Зображально-етнографічний напрям вичерпався; в епоху, коли все мисляче думало про проґрес, про поступ уперед, про поширення освічености, свободи й добробуту, цей напрям виявлявся занадто вузьким. Простонародне життя, що раніше уявлялося незмірним багатством для літератури ... виявилося, навпаки, дуже бідним: у літературі не видно було руху, а якщо він і був, то до такої міри повільний і ледве вловимий, що не міг задовольнити потреб ... мислячого суспільства. Поезія ще менше будила зацікавлення. Буйні вітри, степові могили, козаки, чумаки, чорнобриві дівчата, зозулі, соловейки, барвінкові віночки та інші надбання української поезії ставали заяложеними, блідими примарами, подібними до античних богів і пастушків псевдоклясичної літератури чи сентиментальних романів двадцятих років...
Такі заяви Костомарова не могли не насторожувати його учасників і пізніших його критиків, які вперто захищали й пропагували народницький напрям як єдиноправильний і єдинопотрібний для української літератури.
Не дивлячися на горезвісний циркуляр 1863 р. міністра внутрішніх справ Валуєва, відомого своєю заявою, що української мови ”не було, немає й бути не може”, та Емський царський указ 1871 p., коли українська мова й література були приречені на загибель, Костомаров далі розвивав свою мовну програму, прикриваючися зовнішнім політичним сервілізмом до російського уряду. Він переконливо доказував потребу підручників української мови та наукової літератури, підкреслюючи, що доки українська мова не стане основою загальної освіти, доти все написане цією мовою буде "блискучим пустоцвітом”, і нащадки оцінять ці писання звичайною примхою, бажанням задля розваги переодягатися з сюртука у свитку та припишуть їм радше моду на народність, ніж любов до народу. "Хто любить свій народ — хай любить його не по донкіхотському, не уявно, а серцем і ділом; хай любить не абстрактне поняття про народ, а народ як реальність; хай любить живих людей, що складають народ і хай шукає того, що народові корисно й потрібно”.5
Прекрасно розуміючи політику денаціоналізації Миколи І, єдиний порятунок для українського народу Костомаров бачив у освіченості. Народ мусить учитися, писав він, але якщо ”ми не дамо йому можливостей і засобів учитися своєю рідною мовою, він буде вчитися чужою”, що в даних обставинах сприяло поглибленню русифікаційних процесів. Майбутній розвиток української літератури він розглядав лише в поєднанні з загальною освіченістю і вважав, що це речі повністю сумісні та що їх треба й можна поєднати.
Авторові також було ясно, що українська мова й література спізнюються, не встигають іти в парі з розвитком нових течій інших літератур. Причиною цього, на його думку, також була відсутність елементарної народної освіти. Він не тільки робив висновки, він конкретно діяв. Починаючи від 1863 p., він не переставав працювати над виданням шкільних підручників українською мовою, збираючи потрібні матеріяли, видаючи відозви до земляків з закликом до співпраці над підручниками та до пожертв на їхнє видання. На адресу Костомарова надходили матеріяли й досить поважні суми грошей. Прізвища жертводавців і пожертви Костомаров проголошував щомісячно в Санкт-Петербурзьких вістях,6 За час від січня до червня 1863 р. надійшло пожертв на суму 3339 карбованців.
Кампанія Костомарова викликала обурення серед ворогів української національної справи. Посипалися протести, напади, інсинуації, заклики до урядових репресій. Це причинилося до того, що вістря полеміки Костомарова довгі роки було спрямоване проти виразників російського централізму з одного боку, а з другого — проти пасивности української інтелігенції та низького рівня української літератури. Звинувачуючи еліту в ледарстві та байдужому ставленні до справді корисної праці, він підкреслював:
Писати повісті та віршики — часто безбарвні та пусті ... далеко легше, ніж віддатися серйозному вивченню, тверезій роботі складання наукових книг, необхідних народові; це саме стосується й до наших народолюбців, які радше зодягнуться, для забави, в квазі-національний одяг, докинуть до своєї мови два-три українські словечка, посперечаються про вартості Шевченка, ніж пожертвують рубель-два на справи народної освіти.7
Перший етап накресленої Костомаровим програми мав складатися з елементарного викладу таких дисциплін: буквар, коротка біблійна й церковна історія, катехизис, уривки з повчань "Отців Церкви”, пояснення до богослуження. Наголос на релігію ставився тому, що в той час уже була тенденція поширювати серед народу матеріялізм, а Костомаров уважав, що матеріялізм чужий народові, ”бо відбирав святощі його серця”. За релігійною площиною мали йти природознавчі науки, граматика української мови та книга-довідник про основи становища українського народу в державі, а також його юридичні права.
В зв'язку з цією програмою та у відповідь противникам української письменности, які пробували доказувати, що українська мова не тільки не має права називатися мовою, а й навіть діялек-том, бо вона є лише випадковою неорганічною сумішшю російської та польської мов, Костомаров зумів надрукувати в офіційному органі Міністерства освіти науковий огляд фонетичних і граматичних особливостей української мови.
Великі пляни Костомарова в освітній програмі здійснилися лише частково. Видана була книжка, яка давала елементарні знання про природу, вийшло перше видання церковної історії та підручник аритметики, були зроблені два переклади Євангелії. Костомаров пише:
Однак тут розпочалися підозріння, звинувачення, п'ятнування. Московська газета ... знаходила в цій справі заміри відірвати Україну від Російської імперії, спільність з польськими інтригами, одне слово — злочинні наміри. Таким чином знайдено було доречним перегородити ввесь дальший хід цієї справи. Це було в 1863 р. З того часу українська література перестала існувати в Росії. В очах оборонців державної цілісности й народної єдности Росії писане українською мовою починало уявлятися примарою зради, бунту, намагань розкласти російську державу.9
Крім того, Костомаров не знаходив ніякої підтримки для своєї програми серед української інтелігенції. Ввесь тягар оборони українського слова в крайньо несприятливій суспільній і політичній атмосфері він ніс на своїх власних плечах. Української інтелігенції, казав Костомаров, ніби й не було. Навіть перший і єдиний український літературно-мистецький журнал Основа "не міг довго існувати з уваги на малу кількість передплатників, що вказувало на брак вирозуміння серед вищої кляси України”. Здобуваючи освіту російською мовою, український інтелігент уважав, ”що народна мова України — вже не його мова; що в нього є вже інша мова, а дві мови разом йому не потрібні”.
Після майже двадцяти років наполегливого захисту українського слова, безуспішних намагань активізувати для цієї справи байдужу інтелігенцію, три роки перед смертю, остаточно вичерпаного автора зовсім виправдано починала огортати безнадія, що межувала з цинізмом. У 1882 р. він написав статтю "Завдання українофільства”, пов’язавши її з появою в Києві альманаха Луна на 1881 р.10 На основі саме цієї статті пізніші критики Костомарова зформулювали його теорію про те, що "українська мова придатна лише для хатнього вжитку”. Цю "теорію”, а насправді вислів, вирваний з контексту великої статті й усієї літературно-критичної діяльности автора, літературно-народницька критика, що домінувала на протязі століття, розреклямувала до такої міри, що цей вислів став своєрідною негативною крилатою фразою, яку й досі повторюють літературознавці, не вважаючи навіть за потрібне з'ясувати її докладніше.
Стаття починається аналізою складних умов, у яких далі перебуває українська мова, яку автор уважає однією з найнещасли-віших у світі. Він каже, що на протязі століть нікому не спадало на думку заперечувати існування українського народу та його мови. В Москві . при посольських установах працювали навіть окремі перекладачі. Але в недавні часи книжні мудреці додумалися, що українського народу немає й ніколи не було та що в російській державі живуть тільки росіяни, а українська мова почала вважатися звичайною говіркою, виробленою під впливом польської мови за час довгого польського панування. І лише ненависники неподільности Росії вигадують якусь окремішність і самобутність української мови та української літератури. Такі погляди, що постійно друкували в пресі й які виходять від людей, що вважалися компетентними в цій справі, довели до заборони не лише друкованого українського слова, а й до друкування пісень під нотами, влаштовування концертів та ставлення українських п'єс.
Автор далі переконливо доводить, що дорогу для урядових утисків та заборон проклали російські шовіністи. Трагічний стан української мови був зумовлений ще й тим, що на протязі історії, пише Костомаров, українська інтелігенція постійно відривалася від народу, приєднуючися то до упривілейованої польської шляхти, то до упривілейованого російського дворянства, вороже наставленого до всього народного. Об'єднавшися в російській державі, українська інтелігенція остаточно денаціоналізувалася, зрік-лася мови своїх предків, запозичивши мову російську для свого спілкування та літературної творчости. Здобуваючи освіту російською мовою та вивчаючи інші європейські мови, вона соромилася й зневажала все українське: "хахол — мужик, хахол — дурак, його мова груба й безглузда”. Дехто навіть соромився своїх прізвищ і додавав ”-в” до закінчення ”-енко”, щоб звучало по-російському.
Однак, дух часу, продовжує автор, змінився й інтелігенція в усьому світі зрозуміла, що селянин не тільки людина, але й основа суспільства — корінь, без якого не може жити дерево. Вивчення народу, його мови, його багатої творчости стало однією з конечних галузей науки. Етнографія почала вважатися однією з найважливіших дисциплін нашого часу. Це дало підстави для відродження української культури. Засновували школи, в яких навчалися діти селян. Вони не могли забути і не любити того, що виссали з матірним молоком. Частина інтелігенції також почала
відкопувати скарби української культури, полюбила народ та його духовість. З етнографічним вивченням народу та його мови приходило природне бажання розвивати глибше рідне слово. Тут і коренилися початки української літератури, які не мають нічого спільного з наклепницькими політичними вигадками російських шовіністів. Українська мова має право на існування хоч би тільки тому, що вона існує, а право висловлювати думки цією мовою спирається хоч би на таку аксіому, що слово дане людині Богом на те, щоб вона висловлювала свої думки. І найвищий час поводитися з українськими літературними творами так само, як і з творами, писаними іншими мовами.
Зробивши такий вступ, Костомаров вітає появу альманаха українською мовою, віддає належне авторам за любов до рідного слова, що зазнає незаслужених зневаг, та формулює своє становище на погляди деяких авторів, які думають, що для висловлення вищих понять та предметів культурного світу можна вигадувати слова й тим збагачувати рідну мову. Він виступає не проти неологізмів узагалі, а проти неологізмів неспівзвучних, на його думку, з духом української мови. Він підкреслює, що неологізми потрібні, але право на творення їх мають лише великі таланти. У Квітки, Гребінки, Гулака-Артемовського, Шевченка, Стороженка, Марка Вовчка, каже автор, ледве чи знайдеться слово, яке було б чужим і не гармонізувало б з українською мовою.
Це твердження Костомарова послужило й служить далі як аргумент для висновку, що він виступав проти "кованих слів” в українській літературі. Правдою є, що, висміюючи такі навмання вигадані курйози, як "гробкове”, ”ночі-стуми”, "напечаток”, "свіжи-на”, "помник” і т. п., він також виступив проти таких тогочасних новотворів, як "вгавати”, "мрія”, "задуманість”, "байдужість” тощо. Але хіба ж можна із сторічної ретроспективи обвинувачувати автора в тому, що ті, як пізніше виявилося, вдалі новотвори, звучали штучно для його вуха? Критика, на жаль, не враховує цього, а навпаки, затушковуючи його позитивну діяльність для розвитку української літератури, наголошує його помилки й негативи.
Торкаючися перекладів Байрона, Шекспіра та інших західньо-европейських поетів, що були друковані в тому ж альманахові, Костомаров висловив думку, базуючися, очевидно, на власному досвіді, що для таких шедеврів українська мова ще недостатньо розвинена:
На нашу думку, переклади українською мовою можуть бути доречними тільки тоді, коли вони будуть зрозумілими народові й доступними його інтелектуальному розвиткові. ... Ми повністю поділяємо бажання бачити українську мову розвиненою до такого ступня, щоб нею можна було без натягування перекладати все, що входить у сферу культурної мови. Однак для цього потрібний час та
піднесення інтелектуальних обріїв народу. І тому латинське прислів’я "поспішай помалу” повинне послужити гаслом для українських письменників.
Цей висновок Костомарова також заінтерпретовано негативно й покладено на карб зміни його поглядів на українську справу й національне питання. Він, мовляв, несподівано на старість заперечував потребу перекладати твори світової літератури українською мовою, бо вона "мужицька”.
Ствердивши вже раніше, що українська література застигла в зачарованому колі описового етнографізму й на протязі півстоліття не змогла виховати інтелігентного читача, а тим більше привернути до себе симпатії денаціоналізованої української інтелігенції, Костомаров скептично розглядав її можливості на найближче майбутнє. У сучасну пору, пише він далі в цитованій статті, — українська мова стала лише надбанням простого народу, хоч і немалочисленного, однак, на досить низькому рівні розвитку. Ми вже згадували, що інтелігентні кляси давно відірвалися від свого народу: деякі примкнули до російської інтелігенції, іншим рідною мовою стала мова польська, дехто онімечився, а ще інші навіть змадяризувалися. Закликати їх, щоб вони поверталися до національности своїх предків, було б донкіхотством. Ми обмежимося тільки бажанням, щоб вони не проявляли ворожости до української літературної діяльности... Наша українська література є виключно простонародною, тому що українського народу, крім селян, майже не залишилося.
Костомаров пропонував два напрями, в яких така "мужицька", як він висловлювався російською мовою, література повинна покищо розвиватися. Перший — знайомити інтелігенцію з народним життям у всіх його проявах. Другий — піднімати інтелектуальний рівень народу в доступних для нього формах. Майбутній розвиток української мови й літератури він пов’язував з приходом нового покоління української інтелігенції — вихідців з народу, яким відкривалися можливості вчитися в російських гімназіях та університетах. Він переконливо доводив, що майбутній дійсно освічений українець, хай і в російських навчальних закладах, єдиних, що тоді існували в Російській імперії, повернеться обличчям до народу й не тільки зберігатиме, а й розвиватиме його національні цінності.
В цьому місці вважаю потрібним навести довшу цитату з обговорюваної статті Костомарова, в найточнішому, наскільки це можливо, перекладі, бо саме в ній міститься той вислів, на основі якого була розвинена теорія "хатнього вжитку”. Висновок, чи справді автор призначає тут українській мові ролю "хатнього вжитку”, хай робить сам читач. На мою думку, наміри Костомарова були тут діаметрально протилежними. Костомаров пише:
Будучи освіченою людиною, українець не стане відноситися презирливо до свого народу, навпаки, буде всім серцем бажати його збереження та розвитку. Нам заперечать, вказуючи на попередні приклади, коли українська інтелігенція залишала свій народ, і скажуть, що це саме повториться з новим поколінням, з тим, що в майбутньому прийде з народу шляхом освіти, і, отже, ввесь сучасний український народ може таким чином злитися з інтелігентною клясою Росії. З цим ми не погоджуємося ось чому: поперше, загальна повна освіченість усієї великої маси українського народу — це недосяжний ідеал; подруге, часи змінилися, і нова українська інтелігенція ледве чи піде слідами попереднього знеособлення. Можливостей передбачати таких поглядів, якими керувалося попереднє покоління, тепер, коли дух часу змінився, немає; презирати рідну мову на тій тільки основі, що вона простонародна, освічена людина не буде, особливо тоді, коли її рідні спілкуються цією мовою в хатньому побуті [підкреслення тут і далі мої — Г. М.]. Прикладом, який підтверджує це припущення, може послужити наше українофільство, що зробилося пострахом для так званих русифікаторів-патріотів без розуму. Очевидно, що люди з простонароддя, отримавши вищу освіту, повністю володітимуть російською літературною мовою; однак рідної мови вони не тільки не забудуть у своєму хатньому побуті, але й почнуть розвивати та збагачувати її під впливом здобутої освіти.
З такого контексту виклепано теорію "хатнього вжитку”. Костомаров не помилився. З російських шкіл вийшла велика плеяда видатних українських письменників, починаючи хоча б від Михайла Коцюбинського й кінчаючи всіма неоклясиками та майже всім розстріляним відродженням.
Вийшов з російської школи й сам архітектор теорії "хатнього вжитку” Єфремов, апологет народницько-утилітарного напряму в українській літературі та найбільший ворог модерністичних тенденцій чи будь-яких відхилень письменства від завдань "служіння народові”. Саме він послідовно виступав проти заслуг Костомарова для української мови й літератури, починаючи від 1905 p., коли скасували заборону української мови й коли в Києві почала виходити перша українська газета РаДа, що давала Єфремову необмежені можливості провадити свою суб’єктивну літературно-публіцистичну діяльність. Більше того, статті Єфремова РаДа видавала окремими відбитками в численних накладах. Під вістря його критики попав і Костомаров, який, як згадувалося,- не задовольнявся вузьконародницькою літературною програмою, називав її простонародною чи мужицькою, і як таку на даному етапі приймав, але на дальшу мету мав ширші пляни для неї, передбачаючи літературу для інтелігенції.
Такі погляди Костомарова не вміщалися в рамки ідеології Єфремова, що не виходила за межі народництва. Сам проповідуючи мужицьку літературу, він виривав з контексту цитати писань 40
Костомарова, тенденційно їх інтерпретував та розробляв різні "теорії”, щоб винести йому присуд за те, що він призначив українській літературі таку "вузеньку і власне убійчу, без жодної будуч-чини, смужку”.11 В зв'язку з цим влучно завважив Володимир Дорошенко, що Єфремов "зводить рахунки” з Костомаровим за мужицьку літературу, "хоч властиво мусів би, коли б був послідовним у своїм погляді на «мужицтво» нашої літератури, їм притакнути”.11 12 Звучить це парадоксально тільки на перший погляд. Насправді концепції обох авторів стосовно "мужицької”, як вони називали, літератури суттєво різнилися: Єфремов основував свої літературні постуляти на ідеалізації села й "служінні” йому, а Костомаров бачив село в реальному світлі й наголошував його реальні недоліки та потреби.
Щоб дискредитувати Костомарова за його інтеліґентські погляди, Єфремов у 1910 р. скористав з двадцять п'ятої річниці його смерти, щоб остаточно заявити: ”І коли Костомаров обороняє все таки українське письменство, то через те, що одводить йому дуже тісні й по суті досить мізерні рамки ... для «домашнього обіхо-да»”.13 В своїй Історії українського письменства, що вийшла в 1911 р. й витримала чотири видання, Єфремов зумів увіковічнити погляд на Костомарова як на автора теорії "хатнього вжитку”14 й цим доказати, що ”на схилі віку” він просто зрадив національні інтереси.
Можна не дивуватися пізнішим критикам Костомарова, для яких Єфремов був альфою й омегою і які, не квестіюючи його висновків, приймали все за чисту монету, включно з теорією "хатнього вжитку”. Заважало їм і їхнє загострене до хворобливости відчуття ображеної національної гідности, до якого Єфремов постійно апелював. Диво, однак, що цю "теорію” повторяють сліпо за Єфремовим сучасні українські радянські літературознавці, не перевіряючи і не аналізуючи оригінальних джерел і не знаючи навіть, що цю "теорію” приписав Костомарову той, чиє ім'я давно вже проскрибоване в їхній літературі.
Ця стаття призначена до століття смерти Костомарова і є спробою очистити його ім’я від незаслужено накиненого йому тавра, від пов'язування його імени з ганебною теорією, від тенденційного затушковування його позитивної діяльности для української мови й літератури.