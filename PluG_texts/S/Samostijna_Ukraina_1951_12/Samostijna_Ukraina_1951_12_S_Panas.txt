Мені аж страшно, як читаю...

Цю повість мені пощастило дістати від самого автора, відомого поета, за першої з ним зустрічі та знайомства. Тому вона викликала до себе підвищену зацікавленість. Але... цілком несподівано, читаючи повість, приходило розчаро-вання. Над повістю довелось поставити один великий знак питання та оклик: неправда!
Ці знаки й оклики купчилися, виростали лісом із кожною сторінкою повісти аж до її кінця. Т. Осьмачка, може, мав добрий намір (ідею), але не зумів його здійснити. Це повість нездійсненого наміру. Чому? Тому, що вона здебільшого неправдиво висвітлює сталінське пекло і то саме основи советської тиранії, а до того ще й часто на користь СССР; тому, що в необізнаного читача цієї повісти буде невірне, викривлене уявлення про совєтський режим взагалі, та, особливо, в Україні. А до того всього, ця повість написана ще й такою мовою, нібито автор її є не український поет, зобов’язаний добре знати літературну мову свого народу, а каміняр з Вавилонської вежі.
Переходимо до обгрунтовання такої загальної оцінки повісти.
Початок передмови автора інформує: «В. К. Винниченко в однім з своїх листів до мене говорив, що конче треба написати формою повісти або роману про штучний голод на Україні... І коли я обдумав це, то наткнувся на большевицьку формулу «плян до двору» . ..
Зважаючи на сказане, читачі звичайно сподіваюсь, що ця повість дасть їм уявлення і про сатансько-сталінський голод в Україні 1933 р., що його моторошні картини майстерно і правдиво описані Оленою Звичайною в повісті «Селянська санаторія» («Український Голос», Канада). Але то лише Т. Осьмачка так вводить в блуд читачів, мабуть, для того, щоб знали про його листування з В. К. Винниченком. Жодної мови про той голод в повісті нема! Гірше того. Читачі аж до 89-тої сторінки блукають у питаннях: та яку ж саме добу, які роки підсовєтського життя в Україні тут описує автор? І, нарешті, аж на тій сторінці сказано бодай так: «Недаром для цього краю пройшли такі роки, як 1929, ЗО, 31, 32 і 33». Отже, виходить, автор не описує тут ані той голод, яким лише спантеличує читачів у передмові, ані ще жахливішу єжовщину в 1937—38 рр., про яку в цій повісті також нема мови, ані — о диво! — той час, а саме роки 1928—31, коли в Україні діяв той московський «плян до двору», завершений «ліквідацією куркулів — як кляси», завершений штучним голодом в Україні в 1932—33 рр. Автор у цім творі, отже, не описує бодай один із цих трьох найстрашніших та пекельних періодів підсовєтського життя в Україні, натомість він обрав чомусь відносно значно спокійніший час (роки 1934—36) між голодом 1933 р. та драконською єжовщиною 1937—38 рр. І до цього часу приплів той «плян до двору», який тоді вже, затуманений жертвами того голоду, забули або лише згадували, як перше коло сталінсько-московського пекла. Гірше того — обравши таку важливу тему і назву свого твору, Т. Осьмачка, засліплений, мабуть, своєю «геніяльністю», не потрудився перевірити не тільки час дії того «пляну до двору», а навіть і самий зміст та форми цього заходу Москви. Тому й дав неправдиве пояснення, що являє собою «плян до двору».
Як відомо, не тільки підсовєтським еміґран-там, цей захід на початку його запровадження 1928 р., та наступних років, за першого періоду масової примусової колективізації, був непосильно великим оподаткуванням, грошевим і натуральним, селянських господарств. І то не всіх, а лише окремих, і саме тих, що найбільш уперто зрікалцся колективізувати своє майно. Якщо ті господарства, продавши корову, коня тощо, сплачували той податок, їх знову оподатковували в такому розмірі та з таким коротким терміном сплати, щоб ті господарства або поспішили заявити про свій вступ до колгоспу, або вільно чи примусово ліквідувалися й вибиралися геть зі своєю родиною до міста, в Донбас, тощо. Але такий «плян до двору» окремих господарств не застрашив масу інших. Тоді в 1930 р. Москва запровадила «ліквідацію куркулів — як, кляси». За цього періоду, вже без того оподаткування родин заможніших господарств, НКВД або ув’язнювало й розстрілювало та масово вивозило до північних концтаборів, або вивозило їх в яри, ліси, звідкіля ті родини терором примушені були переселитися в Донбас і за межі України. Таку «ліквідацію куркулів — як кляси», автор переплутав із тим «пляном до двору», а до того ще й поширив його геть на всі господарства селянські ось у такому його «поясненні» в «Передмові»:
«Плян до двору» спочатку ставили (?) заможнім людям села, а потім середнім шарам населення, і нарешті незаможникам (виходить — усім!! С. П.). Суть його полягала в тому, що господаря і його родину виганяли в одних сорочках з оселі, а все? що лишалося, забірала собі сільрада (?). Вигнані люди (отже — всі українські селяни?! С. П.) або вмирали з голоду, або тікали на Донбас чи в Кривий Ріг у шахти, а то й на Московщину» . ..
Кому потрібна ця очевидна й така шкідлива неправда? Вона корисна лише для комуністичної Москви та її слуг, які, на основі такого «пояснення» автора, будуть і тепер кричати, що така сама брехня не тільки в усій цій повісті, айв усій літературі та пресі еміґрації! Але автор тут викликає поважний сумнів щодо правдивости всього змісту його повісти І в читачів протикомуністичних. Тим більше, що в ній Т. Осьмачка просто таки... забув про той «плян до двору», про тему й назву свого твору, а пише про щось інше... А при цьому ще й часто викривляє дійсність і то основи комуністичного режиму в Україні на користь ... Москви.
Як видно з назви й передмови твору, автор повісти хотів насамперед у ній яскраво показати читачам отой жахливий совєтський терор НКВД, від якого, як відомо, кожна жертва зокрема та сотні тисяч їх тікали не лише зі свого села, міста, а геть за межі України: за Урал, на північ, на Кавказ тощо. Але навіть і там «всевидне око» НКВД багатьох виявляло. А з повісти Т. Осьмачки виходить, що не тільки ті сотні тисяч «ДП» совєтського режиму нібито досить успішно могли переховуватись ледви не в своїх селах, містах, а що в Україні можлива діяльність не то що підпільних організацій, а навіть і цілих загонів УПА, ледви не в Донбасі!
Хіба ж не таке виходить з усіх прикладів і пригод переховування підпільного героя повісти Нерадька? Цілий рік чи й більше він тинявся «поміж своїми односельчанами» (??!). «А коли у рідному селі (!) і ця можливість (у 1935 роках??!! С. П.) стала неможливою, то він перейшов у Полтаву — десь поблизу. І там другого ж дня він вийшов в’язати снопи разом з усіма колгоспниками! І в’язав би їх, мабуть, з легкої руки та пера Т. Осьмачки, не один рік, не виявлений агентурою НКВД, якби та дівчина не допомогла йому в’язати, викликавши тим ревнощі до нього . .. шпигуна НКВД, лише одного на все село! Та ось його, нарешті, вже переслідують, але й тоді йому допомогає переховуватись.. . той самий шпигун НКВД! Нерадько знову ж таки десь поблизу так «законспірувався», що до нього, як до «художника», напинають ходити околичні селяни із своїми замовленнями! Його там, нарешті, біля колодязя бачить комуніст, голова колгоспу, що його розшукує, а наш «герой» не бачить комуніста! Тікаючи й звідціля, Нерадько знову ж таки десь поблизу (а не за Уралом чи в Донбасі) «переховується» в товаристві трактористів на полі з їх комсомольцями! І звідціля він не тікає, а лягає спати в соломі навіть і після того, коли не тільки дід своїм віщим сном, а навіть і комсомолець (?!) досить прозоро попередив Нерадька про небезпеку для нього цієї ночі! ..
Отже, для обізнаних із підсовєтською дійсністю ясно, що в цій повісті як НКВД, так і «підпільний» герой показані в образі й картинах того кота й миші, якою ситий кіт не цікавиться, а тільки бавиться з нею ліниво, коли вона сама наближається до його пащі. . Мало що допомагають читачам уявити собі справжню картину совєт-ського режиму й ті кілька прикладів застосування його лише до 2—3 родин (а в «Передмові» геть до всіх селян!), які тут наводить автор на тлі пригод свого героя.
 Але ще в кривішім люстрі, вигіднім Москві, показує тут автор працю селян у колгоспах та її оплату. Загально відомо, що всі колгоспники геть по всій Україні, лише пізньої осени дізнаються нарешті про той розмір оплати натурою одного трудодня та всіх трудоднів пророблених в колгоспі. І що та оплата, звичайно, становить кількасот грамів зерна за один трудодень, бо ж спочатку колгосп має виконати «першу заповідь» Москви — здати державний податок натурою, а потім так само натурою заплатити державі за роботу тракторів, гнаток МТС, відокремити посівний фонд, страховий, для колгоспної худоби, здати «лишки», і аж тоді визначити з того, що лишилося, оплату рабської праці колгоспників. А з легкої руки й пера Т. Осьмачки в цій повісті виходить, що колгоспникам щодня перед початком роботи називають не тільки норми виробки, але також і... розмір оплатишатурою за трудодень! Та ще й неабияку оплату: «трудодень — два кіло (??!!), норма праці — нав’язати п’ять кіп» (ст. 14).
За таку нечувану оплату та «плян до двору» не подякують авторові колгоспні кріпаки України. Тим більше, що він і ту роботу їх в колгоспах описує не як постійне й масове «аби день до вечора», не як приховано-саботажну працю, а так, як вони колись працювали в своїх власних господарствах: «від кожної хати села люди поспішали (підкр. моє — С. П.) на ту саму роботу, що й мої герої» ... «Він працює страшно» (?)... «Він не помічав ні дня, ні людей, ні Софії, що так само, як і люди, нерозгинаючись (??!) в’язали» .. Хіба ж не так само й московська «Правда» без правди описує масовий «ентузіязм» уярмлених колгоспників на соціялістичних ланах?
Віру в правдивість цілої повісти підривають ще й чимало інших вигадок автора, а зокрема нібито низові представники влади самі нищили (топили) непокірливих селян, тоді як насправді вони їх завжди передавали ҐПУ, НКВД; нібито практикувалась організація будинків розпусти на селі для районових комісарів, чого справді ніде не було; нібито переслідувані владою не тікають в світ за очі, а ... до сусіднього села, до ... хат роз-куркулених і навіть до тих будинків розпусти. І ось тут, як у казці, наш вайлувато - нещасний підпільник Нерадько вкрай спантеличує читачів своїм несподівано-неймовірним героїзмом: він убиває комісара, захоплює його авто, уніформу, документи, і разом з двома дівчатами благополучно передирається навіть і через румунський кордон! Такий фінал, запозичений з «Тигроловів» .1 Багряного, остаточно доводить читачам переважно казковий зміст цієї пригодницької повісти, не знати чому названої «Плян до двору».
А міг же Т. Осьмачка написати цей твір бездоганно, якби він не розлучався в ньому з правдивим показом підсовєтського життя в художньо-реалістичних картинах і образах, які б тоді захоплювали й жахали читачів, переконаних правдивим змістом. Про те, що талановитий автор міг дати такий твір, свідчать окремі, блискуче написані глави (7, 8) й картини цієї повісти. Вони яскравим сонцем тут виринають із-за хмар, але швидко зникають у тумані вигадок та безвідповідального, зневажливого ставлення автора до своїх обов’язків, до обраної ним важливої теми, до своєї мови, з жахливим правописом, пунктуацією, і нарешті, до читачів свого твору.
«Мені аж страшно, як згадаю» ... Під таким красномовним заголовком.Ю. Шерех оприлюднив у «Нових Днях» (ч. 16) свою рецензію на «Плян до двору», в якій він також негативно оцінює цей твір. .У тій рецензії Ю, Шерех обійшов мовчанкою найважливіші вади цього твору, що тут обговорені, але звертає увагу тільки на «стовідсотково фантастичний правопис книги і ще в тисячу разів химернішу пунктуацію, які роблять книгу просто небезпечною для всякої звичайної людини без філологічної освіти» .. і так ніби вади книги лише в недбалому її відредагуванні та мовній коректурі.
А мені аж страшно, як читаю ... що в Україні, за повістю Т. Осьмачки, переслідувані владою (Нерадько) нібито можуть не тільки роками переховуватись в рідних та сусідніх селах, а й на автах, і то цілою родиною (з двома дівчатами) навіть благополучно перебратися через совєтський кордон, через «залізну заслону», яку добре бережуть собаки НКВД в уніформах і в шерсті, з електро-сиґнальними колючими дротами та скорострілами; що там нібито самі агенти НКВД й комсомольці допомагають переховуватись переслідуваним;, що колгоспників нібито щодня повідомляють про норми оплати їх праці, та ще аж Два кілограми зерна за трудодень!; і що вони нібито всі «поспішають» на роботу та працюють «не розгинаючи спини», а не «аби день до вечора». І то після того, як їх усіх «в одних сорочках» вигнали зі їхніх власних хат і осель ще за того «пляну до двору», та інші нісенітниці.
А мені аж моторошно стає, коли в «Українських Вістях» (ч. 48/1951) у фейлетоні Мартина За-деки («Вісті з літературного Олімпу») прочитав дослівно таке: «Український Легіон» (тобто видавець «Пляну до двору» — С. П.) щоправда без
належної редакції й коректи, проте таки виконав —«плян до двору». Виконав Український Легіон «Плян до двору» собі на честь, письменникові на славу, а читачам на користь» (підкреслення мої — С. IL).
Отже, цей твір тут оцінено ледви не «геніяль-ним», що він і автора «прославлює», і «робить честь» видавцеві, і обіцює «користь» читачам. Та М. Задека, імовірно, не читав повісти Т. Осьмачки, а так заочно «оцінив» його «Плян до двору», а якщо й читав, тоді писав він свого-фейлетона критику мабуть, теж в стані тієї «білої горячки» 1), яка, за словами його власними, допомогла Т. Осьмачці видати його цю повість. Але та «біла горячка» є небезпечна не тільки для редакції «Українських Вістей» а, головно, і для української літератури, бо веде її до «Сатани в бочці»! Вона теж веде до оцінок і публікацій творів, залежно не від їх якости, а від ставлення до їх авторів
у стані «білої горячки», кумів критиків та сватів у редакції і видавництвах.
І ось така небезпечна, і змістом і мовою, книжка видана та реклямована. А, напр., повість М. Млакового й Олени Звичайної «За що?», де автори так правдиво й художньо описали жахливу єжовщину, що ця повість, лише одна з 53 інших творів на Великому Конкурсі українських політв’язнів в 1948 р. дістала першу премію, а оціночне жюрі закликало УНРаду та всі видавництва цю повість видати й англійською мовою, навіть українською мовою до сьогодні не видана!
ї тому тяжко збагнути, як редакція «Українських Вістей» наважилась «реклямувати» цю небезпечну і шкідливу повість наперекір оцінкам її і Ю. ПІереха, і в моїй рецензії (яку «УВ» не оприлюднили), і кожного читача, що добре знає підсовєтську дійсність, так спотворену в «Пляні до двору».
