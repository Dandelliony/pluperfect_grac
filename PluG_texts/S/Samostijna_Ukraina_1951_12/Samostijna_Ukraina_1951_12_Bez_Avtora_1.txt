З ножицями по пресі 

«Національна Трибуна» (ч. 43/1951) в редакційній статті «Про все по троху» бідкається:
«Говоримо про трагедію еміграції, а зокрема трагедію молоді. Вона не стільки в тому, що ми відірвані від рідної землі, як в тому, що ми (належить розуміти молодь, що пише листи до редакції «HT» та відмовляє дальше читати — прим, ред.) втрачаємо віру в тимчасовість відірвання. Мало мислимо над тим, що принесемо Батьківщині. А ще менше робимо для того. Трагедія в тому, що Санчо-Панза стає героєм дня, а патріотизм іноді кінчається на варениках та панахидах з чаркою».
Цінне признання. Цінне тим, що донедавна ми читали в бандерівській пресі, що тільки бандерівська молодь лицем до краю, вона репрезентує Батьківщину (це свого часу викладав у своїх проп-аґітаційних виступах в таборах проф. Іван Вовчук до зануди), що вся інша молодь — опортуністи, бувші люди, на емеритурі і т. д. А тимчасом виходить, що, в дійсності й ця молодь нічого не читає, втратила віру в тимчасовість відірвання від Батьківщини, думає про розваги лише та долярові принади. Відмовляє навіть передплату «Національної Трибуни», бо шкодує кількох центів.
Отак вилазить поволі шило з мішка. Горлаючи про опортунізм, емігрантщину та відірваність від Батьківщини, бандерівці забувають, що і вони, на жаль, не можуть охоронити себе перед невмолимими законами життя і на ділі стають тим самим, проти чого бундючно виступають. Як не стало таборових магазинів, панове редактори бандерівської преси приневолені помітити, що на «ідейності» своїх визнавців вони будувати не можуть. Звідти такі розпучливі ствердження, що їх на, на щастя, можна віднеасті не до всієї молоді. Прийде час, коли редактори «Національної Трибуни» навчаться бачити різницю між молоддю своєю і молоддю тою, проти якої вони виписали вже не один каламар чорнила.

«Державницька Думка» — орган гетьманців в ЗДА (ч. 2/1951), в статті Миколи Базілевського «Українська молодь в світлі державницьких ідеалів», теж турбується долею української молоді, занепадом патріотизму серед неї, зменшенням зацікавлення нашим громадсько-політичним життям та зростом індиферентности до Української Справи. Причину тих явищ п. М. Базілевський бачить у: 1) громадсько-політичній кризі української еміграційної родини («сьогоднішня українська еміграційна родина втратила віру в Українську Визвольну Справу і тому в громадсько-політичному відношенні здеморалізувалась»; 2) громадсько-політичній кризі української еліти («ЗО літ над українською еміграцією панує в ідеях, а з часу утворення Української Національної Ради і формально веде провід, соціялистична коаліція, навіть не омолоджена, хіба що доповнена і посилена «новокому-ністами»); 3) кризі української політичної ідеї і світогля-довій кризі.
Ця остання криза заслуговує на окрему увагу. Тому й сам автор «ревеляційної» статті намагається ілюструвати її прикладами і аргументами. Ось деякі з них:
«Прикладом цього сумного явища може бути історія з «безклясовим суспільством», тобто як раз суспільством соціялістичним, яке проголосив край, як основу своєї соціяльної системи ... також невдалим був програмовий лист Полтави до товариша Бабенка — новокомуніста і то самого крайнього напрямку, який закінчувався закликом до співпраці».
«Але ще гірше стоїть справа на відтинку світоглядовому. Соціалізм пляново, хоч і замасковано, проводить в життя української громади ідеї безбожництва і матеріялізму. І це не диво. Але дивним є, що українська громада в тій своїй частині, що вирвалась з під впливів соціялізму і стала на засади християнської моралі — сьогодні йде мабуть непомітно для себе самої по його слідах і це спричинює поважну світоглядову кризу».
«Візьмемо знову ж таки програмові тези, недавно прислані з краю і оголошені в пресі. Там зовсім нічого немає про наставления проводу (якого проводу? — прим, рел.) до справ віри і церкви».
Все це гарно, але п. М. Базілевський наплутав і накаламутив тут такої саламахи, що мабуть йому самому не є ясно, де, в кого, яка та чому існує криза.
Замість говорити про кризу еміграційної родини, краще було б говорити про кризу гетьманської родини, що політично і громадсько пактує і тримає один фронт у поборюванні Української Національної Ради з бандерівцями — партією, що стосувала терор і братовбивство.
Замість говорити про кризу української політичної еліти, краще говорити про кризу деяких політичних (і то добре відомих п. М. Базілевському) партій, що, на словах, поборюючи уроєний соціялізм УНРади, на ділі визнають, пропагують і здійснюють справжній соціялізм з безклясовим суспільством, з диктатурою одної партії, з утотожненням своєї партії з національним політичним проводом, з протидемократичною мафією конспіраторів та заговірників, з кандидатами на політруків та держиморд власної суспільности.
Замість говорити про кризу української політичної ідеї, краще говорити про кризу бандерівської ідеї, яка пропагує сьогодні те, проти чого український нарід веде безкомпромісову боротьбу (безклясове суспільство), та про кризу тих гетьмансько-бандерівських ступайків, що своїм невіжеством або злою волею їм1 цю ідею помагають на еміґрації популяризувати.
Замість говорити про світоглядову кризу, краще говорити при кризу світогляду партії Бандери та мором тих гетьманців, що їм відомі вбивства і морди бандерівської групи, що їм відома соціальна програма бандерівського «краю», що їм відома постава їх до філософії ідеалізму, а які мимо того партію Бандери підтримують у її тоталітарних змаганнях захопити силою політичний провід українського народу та покорити своїй волі усю українську суспільність.
Численні цитати з писань В. Липинського, які понанизував п. М. Базилевський у статті, доводять тільки, як далеко він В. Липинського розуміє. Бо хіба-ж є глумом над здоровим розумом проповідувати на словах ідеї традиції і гієрархічної упорядкованости С. Липинського, а на ділі бути шабесґоєм бандерівського гуляйпілля, отамані! та аморальности. О темпора, о морес!

«Український Робітник», газета гетьманців в Канаді (ч. 43/1951) подає характеристику відомого німецького прислужника в Києві за часів німецької окупації в 1941 —194, рр. проф. Штепи, який прийшов на місце розстріляного німцями редактора «Українського Слова» Івана Рогача, члена ОУН під проводом полк. Мельника.
Ряд українських патріотів і революціонерів згинуло з рук бандерівських бандитів в тому часі, як «пр'оф. Штепа з усією силою, на яку лише був спроможний, обрушився на українських націоналістів». Проф. Штепа ж спокійненько редагував своє «Нове Українське Слово» та помагав закріплювати «єдину неділимую». Чи не було б цікаво «Українському Робітникові» вияснити, чому так славлене ними бандерівське підпілля змогло зліквідувати Сеника, Сціборського, Барановського, Соколов-ського, Ґадуса, Куца і інших, а залишило живим проф. ШтепуІ
