Державне і громадсьне життя Гетьманщини за гетьмана Івана Мазепи

СУСПІЛЬНІ СТАНИ В УКРАЇНІ ЗА ЧАСІВ МАЗЕПИ
За Хмельницького «козацькою шаблею були скасовані всі нерівності суспільних станів». А вже з кінцем приходу Хмельниччини владу в Україні захоплює козацька старшина. Польська шляхта, і взагалі чужинецька, була замінена українською. Із складу дійової старшини створився упривілейований стан — молода українська аристократія, а з козацької старшини — українська шляхта. Та й нечисленна українська шляхта влилася у лави козацької старшини. Але про козацьку старшину та козаків подано у попередніх розділах, тому зупинимося на інших станах.
Духовенство. Духовенство в Гетьманщині жило на основі своїх традицій та законів (установ). Починаючи від священника і кінчаючи митрополитом, було виборне. У виборах брали участь миряни. Тому в Гетьманщині духовенство стояло близько до інших суспільних станів, жило з ними одними національними інтересами, і мало великий вплив у суспільстві. До 1687 року Українська Церква була під зверхністю Царгородського Патріярха, вела свою національну і державну лінію, як окрема, цілком автономна. Українське духовенство було освічене і стояло вище мас, одержуючи в школах освіту. Крім духовних семинарій в Чернігові, Переяславі, Полтаві, Харкові — ще був «всеславянський розсадник духової культури» — Київська Могилянська Академія. Гетьманщина за часів Мазепи, як і раніш, мала багато талановитих, високоосвічених, учених, письменників, і богословів, як Галятовський, Гізель, Баранович, Теофан Брагилович, Дмитро Тупталенко (Ростовський) і багато, багато інших. Українське духовенство відчувало свою вищість над духовенством московським — воно вважало за зниження, насильство і болючий удар приєднання Української Церкви до Москви.
Культурний рівень українського духовенства був незрівняно вищий від московського духовенства. В Московщині довгий час увесь єпископат та професорський склад у вищих школах був український чи української освіти. Гетьман Мазепа вважав духовний стан в Гетьманщині, як провідний стан національної і загальної культури. А манастирі, зокрема Печерську Лавру, справедливо вважав за осередок культури, за національне вогнище.
Ось чому духовенство Гетьманщини користувалося особливими увагами гетьмана, зокрема «чорне духовенство», тобто чернече. Його щедро обдаровувалося маетностями, як з гетьманських фондів, так і з приватних. Не знайдемо манастирів тогочасних, щоб їх гетьман Мазепа не обдарував своїми милостями. Але безпосередній вплив на громадські та політичні справи мало т. зв. «біле духовенство». Починаючи від сільського священника і кінчаючи митрополитом — усе було тісно повязане з справами громадськими. Духової касти у той час не було, що сприяла — значному демократичному духовному стану. Манастирі також були відкриті рівно для всіх. Правда, були манастирі, як Межигорський Спас — під особливою протекцією Запоріжжя. До цих мана-стирів приходили (вступали) старі товариші з Низу.
Селяни. Терплячи неймовірний кріпацький гніт за Польщі, усе селянство повстало за Хмельницького й принесло перемогу. І, дійсно, головною силою, яка подолала польське насильство і принесла Україні свободу — це були селяни. Селяни були певні, що раз ними знесена кріпаччина, більше не повернеться. Але ці надії завели. Селянство мало-по-малу знову повернулося до кріпацького стану. Правда, на початку Гетьманщини селянство все таки, відносно, вільніше ще жило, ніж за польського панування. Селяни платили податки, виконували повинності на користь української держави, жили своїм національним життям. Але щодалі, то за московською політикою козацька старшина все більше й більше прибирала селян до своїх рук і життя селянства ставало все важче і важче.
При гетьмані Мазепі під натиском Москви козацька старшина силою економічних заходів прикріпила селянина-хлібороба до землі, закрила доступ до козацької верстви, заборонила перехід з одного місця на друге. Врешті селяни знову перемінилися в безправне поміщицьке тягло. Спочатку селян прикріпили до манастирських земель, потім застосували «послуженство» на землях козацької старшини, пізніше і на «рангових» землях. Правда, ця панщина при Мазепі покильщо не перевищувала двох днів на тиждень, але й це було важко. Це була надзвичайна кривда тим, хто своєю кров’ю здобув волю Україні й створив добробут тій-же ненаситній старшині, що також вийшла із селян.
Гетьман Мазепа неодноразово ставав на захист селян, щоб їх не обтяжувала козацька старшина чи шляхта надмірною працею. А читаємо в універсалі гетьмана від 1691 року таке:
»... так і посполиті люди свою тяглу повинність неодмінно, як і тепер, так і у всі майбутні часи пильнували, про що є у нас виразний монарший указ 3), і на тому є наша неодмінна гетьманська постанова».
Ясно, що гетьман Мазепа у свої часи опиралися на селянство не міг. Знав його недолю, але допомогти була несила його. Допомогти селянству — це означало обурити проти себе козацьку старшину, на яку гетьман мусів опиратися, а з другого боку — це поставити проти себе Москву...
Міщани. Стан міщан був у Гетьманщині близький до селян, лише міщани були далеко вільніші селян. У містах тоді, як і тепер, зосереджена була торгівля та промисловість. Тому основне заняття міщан було, як нині є, торгівля, кустарна та загальна промисловість. Міщан, як і тодішні міста, ділили на дві групи щодо правового стану.
Міщани великих міст, як Київа, Чернігіва, Стародуба, Ніжина, Новгород-Сіверська, Мглина, Почепа, Погара, Остра, Кезельця, Полтави, — де застосоване було «Магдебурське право» — користувалися самоуправою, з особливими привілеями в торгівлі та промисловості. На чолі управи у згаданих містах стояв обраний усіми війт. Також був і свій суд. Вироки війтового суду можна було оскаржити до полкової, а потім до Гетьманської канцелярії.
Менші ж міста та містечка, які частково користали з Магдебурського права, були в певній залежності від сотників чи полковників. На чолі таких міст та містечок стояв «городовий отаман» з «Ратушею», це-бто з Допомічною Радою.
Щодо «різночинців» — виходців чи людей вільних професій, то такого стану в часи гетьмана Мазепи не розрізняли, а тих «виходців» відносили до козаків, міщан чи духовного стану.
Право
Основним джерелом тодішнього права в Гетьманщині був Литовський Статут. Це збірник загальних законів, що перейшов в Україну після Литовської Держави, і який був в основному побудований на стародавнім Київськім князівськім праві; Магдебурське право з додатками збірникків південних міст Ч це для міст. Це право із змінами прищепилося на українськім ґрунті, як своє національне.
Магдебурське право проіснувало в Україні до 1831 року, а Литовський сттут до 1842 року.
Джерелами тодішнього права служили постанови Генеральної Ради, Універсали гетьмана, та полковників.
Крім цього в Гетьманщині розвивалося і широко застосувалося т. зв. «звичаєве право». Це право відзначалося широкою людяністю, відповідало тодішнім часам, освіті та історичному духові. Звичаєве право було життєве й близьке до дійсности, змінювало і змякшувало часто невідповідні артикули гетьманських кодексів, які не можна було застосувати до правної відповідальностй українського народу.
Усі судді, починаючи від сільського, і кінчаючи полковим чи генеральним, мусіли бути вибраними.
Суди відбувалися прилюдно, з широкою участю народніх мас і відзначалися гуманним трактуванням злочинів. Підсудному давалася повна змога оборони. Кари накладалися помірковані, людяні, в порівнянні з тодішніми судовими карами європейських держав. (Звичайно з Москвою не до порівняння). Кара на горло хоч і передбачалася законом, але майже не застосовувалася, за винятком покарання за військові чи політичні провини.
j Козацькі суди були: сільські, сотенні, полкові й генеральні. Сільські підлягали сотенному, сотенні — полковому, а полкові — генеральному.
В містах були свої суди — Магістратські.
ФІНАНСИ
Питання фінансів доби Гетьманщини й досі глибоко не вивчене. Багато уваги присвятили цьому питанню В. Шугаєвський, Слабченко, Пет-ровський, Єршов та інші.
Нам відомо, що Богдан Хмельницький бив власну монету в 1649 р. Виговський вніс у договір з Польщею, що Україна «б’є власну монету»; це зробив і гетьман Дорошенко — вніс у договір з турками. Відомо також, що Дорошенків монетний двір був спочатку у Торговиці, пізніше у Лисянці й Каневі. Завідував монетним двором при Дорошенкові Янко Гранковський. Відомо й те, що Гранковський прийшов до гетьмана Дорошенка з польського монетного двору, та що він бив «чехи» в гетьманському монетному дворі, але не з образом Дорошенка, а польського короля Яна Казимира.
Пізніше Гранковський б’є «чехи» за гетьмана Самойловича, і, навіть, відправляється гетьманом Самойловичем у Москву із зразками «чехів». Самойлович хотів, щоб гетьманські «чехи» (монети) курсували по всій московській державі й дорівнювали у вартості відповідній московській валюті. Москва на це не погодилася. Після цього «чехи» бито в Путівлі. Туди гетьман Самойлович 1667 р. постачав мідь і срібло. Москві це не подобалося і вона ввесь час виловлювала гетьманські монети й перетоплювала на московську валюту. Разючий приклад був такий: 1678 р. Москва виплачує 10.000 червоних злотих на охотниче козацьке військо з умовою, що гетьман Самойлович поверне цю суму з «військових чехів», що будуть зроблені в Путівлі.
За гетьмана Мазепи «чехи» били в Сівську й ці «чехи» курсують по всій Україні, як окрема українська монета.
В документах-актах 1693 року значиться, що Москаль Радіон виміняв «чехи» у Новгороді-Сі-верському на тверду московську валюту. «Чехи» згадуються у всіх актах XVII стор.
Останні «чехи» датовані 1706 р. Гетьманська монета — «чехи» вийшли з обігу при гетьмані Скоропадському. Крім «чехів» у Гетьманщині були в обігу московські, польські, румунські, турецькі та інші гроші.
У Київському Історичному Музеї та в Лаврській Ризниці зберіглися за царя українські гроші, карбованці в часи Гетьманату, як рівнож збе-ріглася золота монета Володимира Великого. При згаданому ж музеї була велика документація — чималий архів XVI—XVII стор. Рівнож великий архів доби Козаччини зберігався й при Петербурзькій Імператорській Публічній Бібліотеці.
З яких засобів поповнювалася гетьманська скарбниця. Головні прибутки Держава мала з «Королівщин», тобто з державних маетностей та дібр, з земель бувших католицьких манастирів, з бувших шляхетських маєтків та з державних, відібраних після Хмельниччини. Крім цього, гетьманська скарбниця мала ще такі прибутки: мита, податки з млинів, рудних копалень, монопольних оплат, з меду, пива, горілки, дьогтю, тютюну. Лише ці прибутки давали річно 100.000 червінців скарбниці. Загального ж оподаткування селян та міщан не пощастило гетьманам перевести.
Щодо державних витрат, та спроможностей гетьманської скарбниці, то відомо, що гетьманська державна скарбниця розпоряджала велитенськи-ми засобами, як рівнож і самі гетьмани. Ілюстративний матеріал до цього в цифрам буде поданий при кінці цієї праці.
МІСТА, ТОРГІВЛЯ І ПРОМИСЛОВІСТЬ
Міста в Гетьманщині можна поділити на дві групи: міста більші — як Київ, Чернігів, Ніжен, Стародуб, Полтава, Новгород - Сіверський, Мглин, Почеп, Погар, Остер, Козелець, — що користувалися Магдебурським правом, і міста менші, що не користувалися або користувалися частково Магдебурським правом. Магдебурське право прийшло в Україну з Німеччини й на основі його місто мало досить широку й велику самоуправу. Таке місто вибирало вільними голосами бурмистра, суддів і всіх урядовців; само збирало у себе податки й рядало цими грішми; провадило внутрішню і зовнішню торгівлю з певними пільгами та льготами. Такі міста сплачували податок та підлягали безпосередньо гетьманській канцелярії. У внутрішнє життя цих міст гетьман не вмішувався.
Міста ж, що не користувалися Магдебурським правом підлягали безпосередньо сотенному чи полковому урядові й життя їх проходило в залежності й під керівництвом цих урядів.
Крім торгівлі й промисловості міста мали й свої земельні угіддя — ліси, поля, пасовиська, сади й городи.
Промисловість. Шведський старшина Вейте (Weihe) перебуваючи в Гетьманщині за часів Мазепи описує тодішній економічний стан:
«Ціла країна дуже плодовита, Сіверщина до того ще має багато лісів, ласкава природа не забула тут нічого, що належить до вигідного й задоволеного життя мешканців; мають вони копальні солі, заліза; та цього останнього тільки мало, більше привозять з інших місць; зате подибуються у них шкляні гути, де виробляють багато шкла до вікон і всяку шкляну посуду, хоч не таку добірну як у Німеччині ...
Збіжжя росте тут усюди в безмежній кількости; його не продають задля недостачі торгівлі, роблять у землі ями, глибокі і сухі як кімнати і переховують цілими роками. Воли і вівці їх мають прекрасну величину й добру породу ...»
І дійсно, в часи гетьмана Мазепи інтензивно розвивається в Гетьманщині власна промисловість: ткальні, гути, ганчарні (кераміка), салітральні, ливарні та інші заводи та кустарні виробні. У Срібному та інших містах відкриваються суконні фабрики; по всій Гетьманщині будуються млини, фабрики паперу, пороху, поташу,
дьогтю, смоли; мідяни гути (хоч своєї міді не було) працюють в Києві, Чернігові, Глухові, що вславилися своїми дзвонами. Крім цього розвивається восковий промисел, конопляний, льниний та тютюновий. Великий зиск державі дав горілчаний промисл.
Гетьман Мазепа заохочує козацьку старшину, міщан та манастирі до розвитку власного промислу.
В актах XVII ст. ми зустрічаємо такі відомості у справі розвитку власного промислу: Старо-дубський полковник М. Миклашевський (1690— 1705 рр.) мав багато млинів, копалень і гут; Генеральний суддя Сава Прокопович мав власні гути; Генеральний писар Василь Кочубей мав у Дикан-ці гути й салітряний завод; Генеральний обозний Іван Ломиковський мав копальні; Чернігівський полковник Яків Лизогуб мав гути; Павло Полуботок, Чернігівський полковник, Наказний гетьман — мав гути; сам гетьман Мазепа мав салітряний завод над Самарою, — і лише за поташ дістав від Рогозинського 100.000 імпер. Крім цього,» полкова, сотенна старшина, козаки та купці-мі-щани активно працювали в галузі промисловости. У ті часи знову по містах зявлялися чужинецькі промислові колонії — жиди, греки, німці, тощо. При Мазепі започатковується і власна цегляна промисловсть.
Через торгівлю й промисловість розвивається і налагоджується культурні звязки з Заходом. В Україну з Европи приїзджають промисловці, майстри, будівничі, мистці.
Торгівля. Відносний спокій за довге гетьманування Мазепи дав нагоду міщанам поправити і розвинути внутрішню і зовнішню торгівлю. Хоч правда, Москва всі зусилля вживала, щоб обмежити торгівлю Гетьманщини. Дослідник економічного боку Гетьманщини Слабченко щодо цього подає таке:
....... українська влада не була в силі піддержати своє купецтво й торгівлю ...
Ясновельможним приходилося шукати підтримки могутніх сусідів і знижуватися перед ними. Б. Хмельницький, І. Виговськйй, Многогрішний, Самойлович і Мазепа плазовито приймали царські грамоти, з пошаною цілують печатки на них, бояться розсердити бояр, розгнівити московський уряд. Таксамо трималися лівобічні гетьмани у відношенні до Польщі...
Заінтересовані уряди сусідніх держав не могли більше клопотатися про інтереси України взагалі і про торговельні зокрема, ніж піклувався ними сам український уряд.»
Але дослідник Слабченко вже надто перегнув палку. Ясно, гетьман Мазепа надто приділяв увагу пануючій верстві — козацькій старшині та козакам на яких він опирався, — все інше було на другому пляні, але й ніяк не можна заперечити, що гетьман і його уряд таки приділяли увагу промисловості та торгівлі. Московський уряд безнастанно натискав на торгівлю Гетьманщини: 1678 р. цар своїм листом до гетьмана Самойловича наказав, щоб не брати мита з товарів московських купців, які приїзджали на українські ярмарки. А з 1683 р., що також зазначено і в «Коломацьких Статтях», заборонено ввозити в Московщину українську горілку та тютюн. У 1701 році знову Москва накладає свою руку на українську торгівлю: заборонила вивозити з Гетьманщини до Кенігсбергу й Риги українські коноплі, а для більшого зиску московської торгівлі наказувалося вивозити це з Гетьманщини до Ярославля, Вологди та Архангельська. Спрямовано це на те, щоб за рахунок України посилити свою закордонну торгівлю й взяти більший зиск. Українські купці понесли на цій справі великі кошти.
Не дивлячися на хижацький наступ Москви, торгівлю в Україні і поза її межами жваво проводять українські купці, а цьому сприяє і допомагає гетьман.
Гетьмани не тільки цікавилися справою торгівлі, але завжди мали і своїх і чужих купців в опіці, давали охорону — конвой валкам купців. У ті часи траплялися напади на валки купецькі й татар й різних банд. Як приклад, у 1676 році татари під самим Києвом «порубали купців-коломийців». Гетьман встає на захист — віднісся до Криму нотою. Другий характерний випадок — у Польщі часто наші купці зазнавали кривд. Гетьман Мазепа встав на захист українських купців — віднісся дипльоматичною нотою до польського уряду, в наслідок чого польський коронний гетьман Яблоновський від 11 липня 1700 р. своїм універсалом наказує усім підлеглим не чинити перешкод та кривд українським купцям у Польщі.
Оминаючи московські накази, Гетьманщина вела жваву торгівлю з закордоном. Відомо з архівних документів, що м. Стародуб провадило безперервну торгівлю з Кенігсбергом (1690— 1702). Зокрема називають таких купців: бурмистр Потапович, мійський війт Яковлів, С. Ширай, О. Самойлович і др. У період північної війни українські купці гонили своїх волів до Ґданська. Це підтверджує лист короля Августа II до гетьмана Мазепи 1706 року.
Був і такий факт, коли з наказу коронного підкоморія Любомирського у Польщі сонфіскували великі гурти українських волів. Коли купці повідомили про це гетьмана, то останній дав наказ сконфіскувати на ярмарку в Гадячі крам польських жидів і самих їх затримати.
Значними постачальниками волів до Прусії були за Мазепи такі: Новомлинеький сотник Троцький; до Ґданська постачав воли Конотопський сотник А. Кандиба; в торговлі з Московщиною відомі були купці — Воротиляк з Ромен, Манджос, Нечай, Волеваний з Конотопа та Маркович з Прилуцького полку.
Гетьманщина вивозила хліб, худобу, футра, мед, шкіри, поташ, коноплю та льон, тютюн, ліс, дерев’яні вироби, вовну, тощо.
Ввозили: дорогі тканини, вина, колоніяльний крам, зброю, різні оздоби, картини, грав’юри, книги тощо.
Чужинець Юля Юста, данський посол 1709— 1812 рр., таке занотував про українську торгівлю: ... «... Мешканці Козацької України живуть в добробуті і приспівуючи. Вони без мита продають і купують різні вироби, займаються яким бажають ремеслом і чим хотять промишляють. Платять вони тільки певний, невеликий податок гетьманові».
У другому місці зустрічаємо такі нотатки Юля Юста:
. . «... Ціни в Козацькій Україні на всі товари є дуже низькі — мука, риба, сіль, горілка, тютюн тут коштують дуже дешево й доброї якості» . . .
ТОРГОВЕЛЬНІ ШЛЯХИ ЗА ГЕТЬМАНА МАЗЕПИ
Усі торговельні шляхи закордонної торгівлі перерахувати трудно, але назвемо головні:
1. До Туреччини ішов шлях з Києва на Білгород, Хвастів, Паволоч, Рашків, Ягорлик, Ташлик, Бендери — Царгород;
2. На Крим — Батурин, Гадяч, Зіньків, Полтаву, Переволочну, Базавлук, Кизикермень, Перекоп;
3. Другій шлях на Крим йшов почерез Орель, Самару, Овечі Води, Гнилі Води, до Перекопу;
4. На Запоріжжя йшли два шляхи через Переволочну;
5. Через Запоріжжя і Гетьманщину йшов з Перекопу Муравський шлях до Лівен;
6. На Захід йшли такі «биті шляхи»:
а) Чорний — повз Черкаси й Київ на Львів,
б) Кучманський — на Бар — Львів,
в) Волоський — вздовж Буга.
7. З Гетьманщини йшов Караванський шлях від Васильківської Митниці через Хвастів на Буковину.
8. Через Хвастів йшов шлях в Києва до Львова і Люблина на Полонне, Заслав, Берестечко і Жовкву;
9. З Сіверщини вели два шляхи до Прусії:
а) 3 Стародуба на Биків, Борисів, Минськ, до Кенігсбергу,
б) Другий — з Чернігова на Лоїв, Слуцьк, Нєсьвіж, Городно, Августово до Кенігсбергу . ..
Шляхів «битих» було чимало.
Внутрішних торговельних шляхів називати не буду, їх було безліч.
Розвиток промисловости та торгівлі за гетьмана Мазепи підняв Гетьманщину економічно і культурно.
