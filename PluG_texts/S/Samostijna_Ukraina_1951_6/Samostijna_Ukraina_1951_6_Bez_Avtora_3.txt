З ножицями по пресі
Бандерівські публіцисти часто вчать (і то не рідко на сторінках «Америки») інші українські політичні партії, головно ті, що творять УНРаду, як належить вести суверенну і правильну визвольну політику. Вони навіть намагаються переконати, що суверенної української політики ніхто крім них добре вести не потрафить і на тому опирають свої претенсії мати монополь на провід та репрезентацію наших визвольних змагань.
Як в дійсності виглядає їх «визвольна» політика з пункту бачення суверенности і примарности українських інтересів, свідчить стаття «Національне геройство і суспільне угодовство», чолового їх публіциста М. Брадовича, яку надрукувала філадельфійська «Америка» з дня 11 травня ц. р., в якій, між іншим, читаємо:
«... Яку поміч дадуть ЗДА Україні при відбудові її державної самостійности, буде залежати у значній мірі від того, в якій мірі візьмуть українці з власної волі участь у збройній боротьбі, яку провадить тепер вже проти китайських помічних сил Москви. Це зовсім не значить, що українці можуть узалежнювати таку свою участь від якихось умов, для яких вони не мають ані титулу, ані навіть представництва, яке могло б їх робити ...»
Сліпий сьогодні бачить, яку поміч дають ЗДА, напр., Чан Кай Шекові, мимо того, що він з власної волі аж рветься дати поміч у збройній боротьбі, яку тепер провадиться проти китайських помічних сил Москви, «Америка» разом з М. Брадовичем заперечує нам право ставити якінебудь умови за нашу участь в боротьбі з Москвою. Дійсно, сервілівістів і могила не направить. Коли ходить про представництво українців, що має ставити якісь умови, то було б краще якби ним «Америка» та її чолові публіцисти з д-ром Чубатим на чолі, не журились. Воно є і буде, навіть як зла воля чи сліпі очі деяких, з дозволу сказати українських «визвольників», їх не домічає. В кожному разі воно не буде взивати українців воювати з китайцями, та ще не ставити ніяких умов, бо до того українці не мають титулу. Значить, ЗО літня боротьба, міліони жертв тої боротьби і безкомпромісова лінія супроти большевизму Москви не дають українцям ніякого титулу до того, щоби вимагати якихось прав для себе. Добре це знати панове редакторови!
Думаєте, що ще довго вдасться Вам дурити людей. Не забувайте на слова Шевченка: «і премудрих немудрі осудять» та «дізнаються небожата чия на вас шкура».
А втім, чи вам не відомо, що вашої доброї волі ще й до того без ніяких умов, на щастя, теперішний Вашингтон не потребує. А коли буде потребувати: ті умови подасть сам.
* * *
Заперечуючи те все, що сотки а може тисячі слухачів чуло на власні вуха з уст офіційного представника ЗП УВГ, о. д-ра І. Гриньоха під час його публичних виступів в Нью Йорку, Філадельфії, Чікаґо, Торонто, Виннипегу і т. д., запалений агітатор і пропагандист «Гомону України» (ч. 21/106, з дня 26 травня 1951) пробує вмовити в читачів, що о. Гриньох не сказав того, що сказав. Як аргумент згаданий агітатор, що прикрився за призвіщем якогось Р. Малащука, наводить:
... сьогодні УГВР з того (уявлення про себе, що вона є тілом з всіми прерогативами державного центру — прим, наша) вже спустила і її представники публично заявляють, що всі українці мусять об’єднатися і то на базі УНРади.
Щоправда таких заяв від ЗП УГВР ніхто не чув. Бо й як це можливо, щоб ЗП УГВР стануло на зовсім інших позиціях як сама УГВР».
Як це можливо? А як було можливо ЗП станути на позиціях розламу з 34 ОУН, які то позиції кілька місяців пізніше УГВР (якщо вірити взагалі її комунікатам)
різко засудила. Здивування зайве, бо кожному сьогодні вже відомо, що позиції ЗП УГВР, як рівнож самої УГВР, зміняються залежно від того, який в даному мементі сидить при редакційному бюрку большевицький провокатор і агент. Кількох їх розконспірували. Але звідки певність, що їх нема хочби в редакції «Гомону України», яка намагається вмовити в читачів явну брехню, .бо ті, що слухали, доповідей о. Гриньоха можуть стовідсотково потвердити, що він взивав до об’єднання на еміграції на базі УНРади.
По пятьох роках гістеричної тромтадратщини, якою заглушували наші і чужі вуха бандерівські керівники пропаганди, один з бувших функціонерів тої пропаганди Роман Рахманний доходить до дуже знаменних висновків. В статті «На жаль — дуже мало доказів» («Український Робітник», ч. 20/1951 р.) він змушений признати слушність Дрю Мідентонові, мілітарному кореспондентові «Нью Йоркс Тайму», який стверджує, що на деякі твердження українців «на жаль, немає доказів». Ясно, що Міделтона, як мілітарного кореспондента, не обходять справи УВУ, НТШ чи УВАН, але військові, і тут не важко догадатись, які твердження українців Міделтон має на увазі. Зовсім слушно Р. Рахманний (на жаль, на жалі так пізно) повчає:
« .. ..«чужинець» респектує тільки фактичні дані і логічні аргументи, подані s поважній відповідальній формі.
... західня преса намагається пізнати всі об’єктивні дарі про український визвольний рух та подати своїм читачам всі «за» і «проти», сперті на серіозній речевій аргументації. «Значить — краще подати нам самим справжній наш стан, наші недостачі, але з заперненням наших старань поліпшити його, замість «чужинець» має розкривати наші слаби позиції, скріплені тільки нашими «бажаннями» як це каже Міделтон».
Які правдиві дані про нашу визвольну боротьбу подає політична група, до якої Р. Рахманний себе протягом довгого часу зачисляв, і в якій був пропагандивною трубою, свідчить «інформація» про українську визвольну боротьбу, яку подав в Chicago Daily News, March 16, 1951, «закордонний секретар» УГВР — Микола Лебідь. Там читаємо: 
“Lebed, a nervons little balding man who shows gold when he smiles, says that the Ukrainian Insurgent army — called the UPA — is gathering guerilla recruits in the mountains and forests of the Ukraine despite persistent Moscow efforts to kill the movement. The UPA, says Lebed, has followers in Lithuania, Latvia, Estonia, Chechoslovakia and Byelorusia...
So says Mykola Lebed, 41, underground cheftain who was dispatched to the Western world, a little over a year ago to act as “foreign secretary” for the movement”.
Lebed works through the Pan American Ukrainian Conference, which has 66,000 members in “North and South America. Other Ukrainian organizations in this country are co-operating to lend assistance when and where it will be most effective”.
Ось зразок інформації, опертої на «фактах» і,«аргументах». Зовсім потім не диво, що «чужинні» політичні працівники звертають нам увагу: «На жаль — дуже мало доказів. Звертають увагу, словами делікатно і чемно, але думають собі напевно: ну і брешуть же, ті «представники» і «закордонні секретарі» українського підпілля, зовсім не гірше від большевиків».
Відрадне явище в тій сітуації те, що частина тих, що раніше помагали Миколам Лебедям «інформурати» чужинців, поволі бачить «успіхи» своєї акції На жаль, замість одверто признатися до своїх промахів, вони ще вчать «розуму інших. І то кого? Тих, що все виступали проти демагогії і гохштаплерства у політичній акції. І то чать на сторінках газети, що ще й надалі оту демагогію і гохштаплерство помагає ширити.
Та «на жаль — дуже мало доказів» мають за собою. Чужинці це краще вміли оцінити, ніж деякі з нас.
