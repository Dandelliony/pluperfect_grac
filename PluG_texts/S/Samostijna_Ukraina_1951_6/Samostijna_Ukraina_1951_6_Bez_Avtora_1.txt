Між словами і дійсністю
Капризна доля хотіла так, що досі не було можности не то провірити вартість і властиву вагу Української Головної Визвольної Ради (УГВР), але навіть і забрати голос хочби в дискусії такого порядку, як її часто зустрічаємо у офіційних і неофіційних наших публікаціях на тему Української Національної Ради. Ні час, ні події не змогли викрити всіх дійств, скритих за чотирома магічними буквами, які деякі наші політичні середовища вспіли окутати магією заворожувань, своєрідним табу, що про нього говорити, ні навіть думати не вільно, бо це гріх і обовязкове нещастя. Рад-не-рад ця назва і поняття стали своєрідним фетишем, магічним словом, що коїть всі рани і можливі болі, що заворожує від нещастя і біди, знаходить, неначе панацея, правдиву рецепту на оздоровлення наших відносин і має бути одиноким способом, гаслом і прапором, що найкоротшою, найпевнішою дорогою веде до визволення України. Своєрідна залізна занавіса, димова заслона слів і фраз, була простягнута перед очима українського громадянства, якому наказувалось вірити без застережень, після засади кредо квія абсурдум. А те, що діялось за тою залізною заслоною в лябораторіях і штабах УГВР, не було доступне вглядові ока ніякого смертного на чужині українця, бо тільки в той спосіб можна було закрити перед відбронзовуванням фікції те діло партійного загумінку, рафінованих вирахувань, експериментування ворожих агентур та накопичення колтунерії рідного нашого гуляй-пілля. Навіть імен, осіб, фізичних постатей, хочби символічних, довший час не подавано громадянству до відома, а патетичні комунікати, ствердження, плятформи і вияснення мали надавати ще більшого надземного тону і створювати і так до надзвичайних меж посунену таємничість пригожим полем для балвохвальчого культу партійних бон-зів, що кожний з них в своїй уяві бачив себе вже на стільці кесаря України.
Аж ось з зачарованого кола невловимих тіней і штабу анонімів вийшов нарешті на світло денне після довшої підготовки о. д-р Іван Гриньох, бувший духовий капелян «Ролянда» і «Нахтіґалля»,

Капризна доля хотіла так, що досі не було можности не то провірити вартість і властиву вагу Української Головної Визвольної Ради (УГВР), але навіть і забрати голос хочби в дискусії такого порядку, як її часто зустрічаємо у офіційних і неофіційних наших публікаціях на тему Української Національної Ради. Ні час, ні події не змогли викрити всіх дійств, скритих за чотирома магічними буквами, які деякі наші політичні середовища вспіли окутати магією заворожувань, своєрідним табу, що про нього говорити, ні навіть думати не вільно, бо це гріх і обовязкове нещастя. Рад-не-рад ця назва і поняття стали своєрідним фетишем, магічним словом, що коїть всі рани і можливі болі, що заворожує від нещастя і біди, знаходить, неначе панацея, правдиву рецепту на оздоровлення наших відносин і має бути одиноким способом, гаслом і прапором, що найкоротшою, найпевнішою дорогою веде до визволення України. Своєрідна залізна занавіса, димова заслона слів і фраз, була простягнута перед очима українського громадянства, якому наказувалось вірити без застережень, після засади: кредо квія абсурдум. А те, що діялось за тою залізною заслоною в лябораторіях і штабах УГВР, не було доступне вглядові ока ніякого смертного на чужині українця, бо тільки в той спосіб можна було закрити перед відбронзовуванням фікції те діло партійного загумінку, рафінованих вирахувань, експериментування ворожих агентур та накопичення колтунерії рідного нашого гуляй-пілля. Навіть імен, осіб, фізичних постатей, хочби символічних, довший час не подавано громадянству до відома, а патетичні комунікати, ствердження, плятформи і вияснення мали надавати ще більшого надземного тону і створювати і так до надзвичайних меж посунену таємничість пригожим полем для балвохвальчого культу партійних бон-зів, що кожний з них в своїй уяві бачив себе вже на стільці кесаря України.
Аж ось з зачарованого кола невловимих тіней і штабу анонімів вийшов нарешті на світло денне після довшої підготовки о. д-р Іван Гриньох, бувший духовий капелян «Ролянда» і «Нахтіґалля», щоб рятувати з прилюдних трибун фікцію, що її вперто надгризали своїми зубами події, час та врешті й власне гніздо, чи радше птиці з цього гнізда. Події, ситуація в світі, назрівання довго , очікуваного усіми генерального змагу з нашими поневолювачами, вимоги нашої рації стану, здається, тут не були більше рішальними, як сам розкол (не знати вже котрий з черги) серед бандерівців на прихильників С. Бандери, що по кількох спробах підшукати собі відповідну назву назвались останньо 34 ОУН (Закордонні Частини ОУН) та прихильниками Миколи Лебедя, що прибрав собі і своїм кумпанам назву ЗП УГВР (Закордонне Представництво УГВР). Ще поки інші середовища критично висловлювали свої завваги супроти Бандери та його УГВР, їхніх практик на еміграції, скандалістику середовища, що видало безліч вбивників, провокаторів і партійних капралів — пропаганді того середовища можна було заслонюватись, — і те їй в частині безкритичного українського громадянства доволі добре вдавалось, — злобою, груповою завистю, провокацією, чи партійними порахунками своїх противників. Та тут прийшов найвищий удар. По УГВР-і вдарили не партійні противники, не давніші «зависники», але власні її творці — бандерівці, найкращі знавці «проблем Краю і її політичного проводу — УГВР», та кинулися розкривати карти цієї партії з такою докладністю і знанням справи, а рівночасно з таким фанатизмом, що приклонники твору фікції, які повірили з часом направду і серіозно в повірені їм раніше партійними інструкціями ролі, не могли довше мовчати. Треба було суспільності дати вияснення. Тяжкої артилерії закидів «Сурми», «Українського Самостійника» «Гомону України» та інших партійних пропагандивних трибун мовчанкою збути не було можна, принайменше з огляду на частину «кадрів» та на того бідного платника визвольних фондів, що готов врешті відмовити свого доляра на піддержку «визвольної» акції.
Звідси вияснення так часу і місця, як і особи, що нагло зголосилась в імени Президії УГВР та Президії Закордонного Представництва УГВР рятувати заплямлене власними комілітонами ім’я. Духовний стан пропагатора мав підтягнути довіря суспільносте до того, що говорйться, а терен Америки недвозначно вказував на те, що аранжерам тих імпрез йдеться не про консолідацію, внутрішній мир, не про знайдення виходу зі сліпої вулиці, але, в першу чергу, про свою опінію в очах тих, що своїми лептами мали уможливити економічну сторінку того бизнесу.
Що дали нам виступи о. І. Гриньоха? Що він сказав нового і переломового? Чим він заімпонував українській суспільності? Які мобілізуючі кличі він кинув тій суспільності на тлі тих подій, що відограються в Україні, на тлі тих ситуацій, що розвиваються на еміграції, та на тлі доби, що недвозначно прямує до свого Рубікону?
Не можна сказати, що він нам не сказав нічого нового. В порівнянні з тим, що довгими роками вперто вклепували в наші голови пропагандивні видання того середовища, якого виразником являється о. Гриньох, ще заки воно дійшло до усвідомлення до тих позицій, що їх тепер проголошує о. Гриньох, він сказав багато дечого нового. Він в першій мірі виступив проти нівеляції політичної думки. Він справді не сказав, хто в українській суспільності є тим нівелювачем, але, знаючи нашу дійсність не лише з комунікатів і звернень, а з живого життя, ми знаємо, що політичну думку нівелює тоталітарна система, якої визнавців в нас не бракує. Бо тільки система наложеного намордника, політичних руководителів і де-жимордів, всеобіймаючої і всеохоплюючої політичної машини, є саме тим фактором, що політичну думку нівелює. Здається, між нами в розумінні тих проблем різниці не було.
Рахуватися треба з існуючим фактичним станом — було дальше ствердження о. Гриньоха. Що з того, що ми хочемо накинути суспільності свою доктрину, свої закони, свою мораль, свої накази? Це гарне бажання, але дійсність собі з нього не багато робить. Поза плечі і мимо волі тих овіянних такими гарними бажаннями «спасителів» народу розвиваються інші групи, голосяться до слова і дії інші середовища, розвиваються інші ідеології, програми, мобілізуються інші диспозиційні осередки. Ні жовч, ні обильно обприскувана слина, ні усі єрихонські труби пропагандивного апарату, ні, врешті, скероване в братню грудь дуло пістоля тої дійсности завернути не були в силі. Суспільність, що виказала стільки героїзму і відваги в обороні своїх прав перед чужим загарбником, виказала рівночасно не меншу скількість рішучости боронити своєї вольности перед рідним Таїабатом і Слонею. І вона її вборонила. До цього ствердження прийшов і о. Гриньох і він це вбрав в гарно сформульовану засаду: треба рахуватися з існуючим фактичним станом і реально оцінювати факти.
Консеквенцією такого ствердження було признання доцільним і потрібним існування інших політичних партій. Партії — казав дальше о. Гриньох — явище нормальне, природне і... корисне. Він тому проти гасла: смерть партіям, що його виписали найгрубшими літерами на своєму партійному прапорі колишні його хлібо-, славо- та посто-давці з бандерівського табору. Це було велике новум в доповіді о. Гриньоха. Коли б не те, що пізніші події заперечили так щирість як і правдивість твердження о. Гриньоха, можна б було тому його проголошенню надавати в нашій дійсності значення таке, як американці надають славній промові Лінколна., На жаль, слова — полова, проминули з вітром... і сліду з них ніякого. А «Гомін України» (ч. 21 (106)/1951) заперечив цілком, що вони взагалі були колинебудь сказані.
О. Гриньох в дальшому признав, що в нашій ситуації існує фактор єднання, а ним є лише УНРада. Він навіть знайшов ідейну базу для єднання, якою є самостійна, соборна українська держава, з існуванням партій, як фактором конечним, природним і корисним. Він не міг знайти ніякого доказу, що УНРада та політичні чинники, що до неї входять, в найменшій мірі не виповняють вимог тої бази, так завзято оспорюваної до недав-на (до промови і після промови — прим, складача) середовищем о. Гриньоха.
Навязуючи (хоч би для доброго ока) до проблеми свого славного табору, бо саме це найбільше цікавило численно зібрану публіку, о. Гриньох, на жаль, не вияснив усіх доріг, стежок і стежечок, якими політична думка його групи еволюціонувала до тих поглядів, що їх він тепер публічно виголошує з трибуни. Він не міг навіть сказати, що ці думки — це думки цілої УГВР, чи хочби її ЗП, але застерігся, що це його приватні думки. На жаль, пізніші події вповні потвердили цю його заяву, бо його спільники з таємничого політичного проводу «Воюючої України» своєю поставою при переговорах з делегатами УНРади цілком недвозначно заявили, що не потрібно, не може і не буде ніяких інших революційних і політичних осередків в Краю, бо коли б вони навіть були, то УГВР постарається скоро їх зліквідувати. Та все ж таки на марґінесі цієї дражливої справи о. Гриньох ствердив, що він є проти звязування визвольного руху з одною людиною, хоча, на жаль, імени тої людини не назвав. Міг мати на думці Лебедя, Бандеру, чи себе, а це для української суспільности так зовсім без значення не є.
Це нам сказав о. Гриньох. Сказав багато і колиб за його словами поступили конкретні незаперечні діла, можна б було радіти, що він потрудився перелетіти океан і станути відважно перед суспільністю, навіть оминаючи дати їй вичерпуючі відповіді, чи дати їй можність сказати йому те, що вона про нього і його роботу думає.
Та не без значення є і те, чого о. Гриньох не сказав. Він знаходився в більш вигідному положенні від тих, що до них він адресував свої філіппіки. Він поставив себе на ту дивну межу поміж мовчанкою і правдою, яка червоною ниткою тягнулась крізь його промову, а на якій можна просуватися тисячі миль уперед і взад, можна довільно розсипати повінь фраз, цифр, дат, призвіщ і непровірених фактів, та які не дають найменшої відповіді на всіх турбуюче і непокоюче сьогоднішню дійсність питання. Він не хотів сказати нічого нового, коли йшло питання про УГВР, її появу, генезу, стратегію і тактику, духове обличчя, фактичний вклад в Визвольну Боротьбу, та політичний процес нашого покоління. Він волів поставити собі завдання, як можна було зорієнтуватися з його провідної думки виводів, обмеженого і партикулярного порядку. І завдання його — це дійсно розпучливе намагання вдержати ще довше своїх визнавців в стані екстази, виклшчити контролю їх розуму, розбурхати їх щиру уяву, дати їм понюхати євшану-зілля, якого вони в більшості на разі і так не потребують, але якого потребує партія, що вислала о. Гриньоха для забезпечення своїх політичних перспектив та економічної будуччини. Якщо не вдасться міту вдержати дальше в живому стані, то можуть відпасти з конта ті субвенції, що їх УКК передав і може ще передати УГВР-і «визвольну боротьбу». Кусок за спокусливий, щоб задля нього не вийти на трибуну і не скористати з засобів доброго знавця людських душ, що знає, на скільки більше впливу має на рух руки в напрямі кишені витиснена з ока сльоза і зворушене серце, чин холодний, хочби і як дійсний, аргумент. Звідси численні приміри трагедії молодих людей підцілля, звідси розриваючі серце картини самопожертви і посвяти, звідси малярські образи розриваних власного бомбою бійців і т. д. Але незбитий з пантелику слухач хотів знати, що спільного з тим має о. Гриньох, Микола Лебідь, як з тими прекрасними фактами геройства получити ганебні взаїмні пашквілі ЗЧ ОУН на ЗП УГВР і навпаки, як вияснити наявність такої маси провокаторів в системі ЗЧ ОУН, що продерлися, як про те пише «Сурма», в самі найвищі провідні осередки і кермують партію в напрямі нового розбрату і двоподілу, що з тим всім спільного має оклевечування УНРади, ошукування власного громадянства і стоси записаного паперу не проти зовнішніх ворогів, але проти українських братів. Ті питання о. Гриньох волів оминути мовчанкою, виставляючи собі незахоплююче свідоцтво проблематичного знавця нашої внутрішньої дійсности. Адже ж не міг він думати, що питання ці нікого не обходитимуть, що вони не істотні, що вони підшептувані ворожими агентурами, і що вони властиво «не існують». Але все таки еміграційний загал, при-найменше його частина, та, що вихована на дешевих бандерівських агітках, розфанатизована в таборах скитальщини, — хвацько плеще о. Гриньохові. Та це не багато говорить. Адже ж ми знаємо, що так було все, що хто мужніше розпихається ліктями перед товпою, хто більше зворушливо дере на своїх грудях сорочку і показує наге тіло, знаючи, що серця в той спосіб і так не покаже, хто викочує більше сліз з очей і хто більше додає прикметників до слова «Україна» — той все збирає більше оплесків, більше признання і більше грошей. Але чи це щось серйозно значить і чи це має, вимову для політичного процесу і тих його учасників, що не стоять під гіпнозою масової психози? Еміграційний загал і так не спроможний провірити правдивість того всього; що говорить о. Гриньох, тонкий і чулий знавець і психолог товпи, бо вивчений говорити до почувань і віри, та ніякий політик і суспільний, а тим більше державний, муж. В нашу добу забріханости поява оплесків на звук неправди нікого не бентежить, як теж нікого не дивує масова поява донкіхотів, що боряться з вітряками та свою власну фата-морґану трактують як живу дійсність. Бо еміграційний загал ще не усвідомляє собі, що мусить щось бути зле з «визвольними концепціями» УГВР, коли і Лебідь, і о. Гриньох і плеяда інших діячів, без яких не уявляємо собі реалізації концепції УГВР, все це разом замість в Україні, на першій боєвій лінії, опинилося в Америці й інших країнах поселення. Ніхто не відважується нагадати о. Гриньохові 1944 рік, коли то створення державносте під покровом бандерівської партії (в офіційних виданнях бандерівців вважалось легкою проблемою недалеких тижнів. Тому о. Гриньох, що з такою легкістю розкидає фразами й для якого створення держави це просто «свиснув-кликнув на коня ...», має в загалу найбільше зрозуміння. Отець Гриньох більш як добрий знавець людської душі, і він повними пригорщами дає кожному те, що він собі підсвідомо бажає. А суспільність в добрій вірі бере.
О. Гриньох там, де б він мусів мимоходом згадати немилі собі факти, події, людей, там він розпучливо тримається напрямних визначених зверненням Воюючої України до української еміграції. Він крутиться як в’юн при підроблюванні історичних фактів, при перекручуванні подій, й ввесь штучно спрепарований фактомонтаж розводнює безліччю одноманітних слів, самохвальства, повторних фраз та загальників. Він не хоче сказати нам те, що він чи не перший еміґрував з України; що УГВР вже при житті сім років — одначе від цього визвольній боротьбі — ні тепло, ні зимно; що за діяльністю УГВР — можна добачувати в рівній мірі: щиру і віддану жертвенність до болю люблячих Україну — селянських, робітничих синів, студентів і молоді, якій байдуже, хто веде й чому веде, яка перепоєна любовю до України в найбільш досконалій формі — готова на все, й можна добачувати тут-же спритних демагогів і славолюбців типу Лебедя, Бандери і інших, що їм байдуже все — аби тільки вони, не знати яким коштом, дісталися на верх державного і національного життя; що його гарні постуляти за єдністю він сам раніше неґував; що у відповідь на звернення Воюючої України, яка закликає за обєднанням, його Закордонне Представництво УГВР відповіло черговим розламом та зливою комунікатів про доцільність і справданість розламу; що ним так апотеозована УНРада на ділі ним самим є бойкотована; що партійні інструкції, перед якими він остерігає громадянство, бо вони можуть довести до братовбивства, вже на ділі до того братовбивства довели і то в часі, коли о. Гриньох засідав в ЦК партії і сам такі інструкції схвалював; що врешті всі його апелі до єдносте і консолідації на еміграції на практиці є заперечувані коментарями і комуні-катами його партійних товаришів.
Є безліч фактів, що їх о. Гриньох знає, бо знають про ці факти ледви відрослі від землі народжені на еміграції діпісти. Та коли це о. Гриньохові незручно, то він, або відсилає питаючих до недоступних джерел, або відсилає їх в Україну, або вдає, що «нічого не знає» про такі чи інші події. Так, наприклад, о. Гриньох «нічого не знає», про всі ті ріки помий, що їх вилляла преса прихильників Бандери в сторону УГВР. Також «нічого не знає» він про ті десятки совєтських агентів, які просякнули в систему УГВР згори вниз, почавши від верховних інституцій, а скінчивши на партійних клітинах менших розмірів; він «нічого не знає» про братовбивства і морди системою СБ; він «нічого не знає» про давніші публікації ЗП УГВР проти УНРади; він «нічого не знає» про теперішню офіційну постановку УГВР до партії Бандери, його Закордонних частин та УНРади; він «нічого не знає» про різниці поміж Місією УПА і Братством св. Юрія; він «нічого не знає» про якінебудь розходження між приклонниками Бандери в Краю і такими приклонниками УГВР в Краю. Уважно, пануючи над кожним своїм словом, говорить він про конфлікт між прихильниками Лебедя і Бандери. Є розбіжності ідеологічні, програмові, різне розуміння компетенцій і позицій обох тих творів (ЗЧ ОУН і ЗП УГВР) у «визвольному русі»; є тенденції надати УГВР-і характеру понадпартійного, загальнополітичного, державного репрезентативного твору; та є труднощі і перешкоди на тому шляху. Вони тепер більші зі сторони самих творців УГВР — бандерівської партії, чим зі сторони УНРади. І звідси апель до прихильників УНРади визнати УГВР та в той спосіб врятувати її перед спробою бандерівців її змонополізувати, та нікому не ясно, як, коли і в якому правовому змислі оформилася УГВР. Не говорить хто, які групи і на підставі якого закону створили отой з дозволу сказати «державний» уряд, яким себе називає УГВР. Нема ніякої певности, звідки Гриньох, а з ним плеяда інших взяли право виступати від імени «воюючої України». Не говорить точніше, що означає та містична «воююча Україна», від імені якої він відделегований на еміграцію бути її закордонним представником та конкурувати в тій ролі з УНРадою. Він не каже, чи нею є УПА, чи партія Бандери. А чи може увесь український нарід, а не лише ті нещасні групки, що їх безумна бандерівська пропаганда зірвала з осель і заманила в ліс. Він не каже теж, звідки та воююча Україна взялась, чи вона повстала на доручення політичного проводу — ОУН, УПА, УГВР, а чи вона давніша, ще з часів Мазепи, Катерини, Революційного Зриву, Спілки Визволення України, Союзу Української Молоді, Повстанських Центрів, Братства Українських Державників, Зимового Походу, суцільного спротиву колективізації, доби українізації, Карпатської України, протинімецького резистансу і глибокого розумно законспірованого підпілля, що не конче мусить висилати звязкових до УГВР. Він того не каже, а це було б незвичайно інтересне, бо тоді і повновласті та компетенції закордонного представника бандерівсько-лебедівської воюючої України виглядали б у зовсім іншому світлі. Ґравітуючи лукаво в сторону демократичности, о. Гриньох обіцює, що УГВР, так скоро, як Україна буде визволена, допустить в Україні вільні вибори, і яку владу український народ захоче мати і таку «буде мати»! Це все виглядає на кпини, й ледви чи хто, знаючи середовище, що породило о. Гриньоха — йме йому віру. Сьогодні ж момент найбільш трагічний в нашій національній історії. Де як де, але тепер найлегше поділитися тією владою бо вона ... неіснуюча. Одначе ми знаємо більше чим добре, як розпучливо боронить своїх прав УГВР, обстоюючи свою законність бути єдиним представником народу України. Кожна навіть маленька спроба відобрати в УГВР самоприписані собі теоретичні прерогативи влади — стрічає запеклий опір Лебедів, Гриньохів і їм подібних. Останні переговори УНРади з УГВР дають нам найкращий цьому доказ. Та-ж сьогодні УГВР — це вже нічого більше як чотири букви на терпеливому папері, це мальований коник, що ним їдуть зарозумілі та чванькуваті українські Дон-Кіхоти. А проте, як-же важко тим людям впоїти підставові засади пристойности, традиційности, законности і демократичности в національному житті. І хто здібний повірити о. Гриньохові, що тоді, як він матиме найменшу шансу повторити Житомир, Львів, Бережани, Підлиську Тору, він допустить до «демократичних» виборів і вибору вільної влади, як він сьогодні не хоче це зробити, на тлі жахливої національної трагедії? Буде він здібний це зробити колись? Хіба він має на увазі такого роду «демократичні» вибори, як переводила їх його партійна машина в діпівських таборах.
При соромному замовчуванні родоводу УГВР — кожному ясно, що УГР — це було ніщо іншого, як лише згуртування бандерівців в ще одній партії, що приписала собі більший круг діяння. УГВР — це була інша, друга організаційна форма, це був далекосяглий крок бандерівської камарилі, що мала на думці при помочі УГВР — заперечити, опрокинути, виказати безпотрібність державно-національного центру чи обєднання українських середовищ на спільній базі. Навіщо нам, мовляв, об’єднуватися, як ми, ввесь народ об’єднаний уже в УГВР. Тому Гриньох поминає мовчанкою народження УГВР і факт, що вона народилася в злочинній політичній лябораторії таких спеців від «об’єднання», як ним є п. Микола Лебідь. Отець Гриньох перескакує сумні і довгі сторінки історії останніх років й раптово показується перед нами, мов чорнокнижник з Чорно-гори в іншому фраці. Він не той, що мав щось спільного з мордами, непорядками, провокаціями, шахрайствами. Він не той, що був у проводі ОУН (тоді Лебедя), коли вона видавала і виконувала присуди смерти на сп. п. Сеника, Сціборського, Мицика, Ґадуса, Боцюркова, Йойка, Пришляків, Барановського, Соколовського, полк. Сушка і десятках інших українських патріотів і революціонерів; він те той, що мовчки санкціонував славне «путо» на Волині супроти зловлених в підпіллі «мельниківців»; він не той, що морально відповідає за ліквідацію повстанських відділів першої УПА от. Боровця Бульби і за вбивство його дружини; він не той, що на еміграції санкціонував терор і диктатуру по таборах ДП і суспільності немагався наложити каганець шантажу і примусу (пригадати б хоча б лист його товаришів у справі проф. д-ра В. Кубійовича); він не той, що відповідає за пять років еміграційної отаманії і творення конкуренційної до УНРади партійної репрезентації «воюючої України». Це все робили люди інші — не він. Він є тепер український по-надпартійний патріот, він є за об’єднанням, він тепер хоче вчити, об’єднувати й проводити всіми українцями доброї волі. Він закликає, щоб поминути те, що нас ділило, бо «пора це великая єсть»; так наївно, якби пора на ці гарні слова не була пригожа в 1941 році чи в пізніших роках. Старанно вишукуючи доказів, що оправдували б його претенсійність, він витягає з одної то другої кишені жмутки листів писаних «просто з краю», хоч присутня на залі тінь Лебедя каже сумніватися в правдивість і вартість тих всіх «документів» і записок. З-за димової заслони пушистих фраз починає тоді виглядати понуре обличчя української мафії, що, не рахуючися з нічим і з ніким, постановила собі шантажем, обманом, самореклямою — пробити дорогу до державного і національного проводу.
Схема-рецепт на визволення України в о. Гриньоха простий, і він подібний близнючо до схем випрацьованих і апробованих в партійних лябораторіях партії Степана Бандери. Це перше всього визнання абсолютних заслуг і прав для УГВР в сучасному і майбутньому. Відтак це сивий кінь, сива шапка, галасуюча товпа, закидання шапками й тріюмфальний в’їзд до Києва.
Та перед нами відкривається, що о. Гриньох немає сьогодня зеленого поняття про сучасну Україну, про підсовєтську дійсність, про ті труднощі, що чекають нас в боротьбі за відновлення державности й за її розбудову; про цілість сучасного визвольного процесу в Україні, що проходить вздовж і впоперек всі відтинки життя сучасної України — він нічого не знає. Для нього Україна вичерпується кількома відділами УПА, що зарейдували на чужину, й вузьким кутиком землі поміж Туркою, Рудками і Сяніком. Це ввесь родовід прав, що їх виводить о. Гриньох, стараючися дістати в української еміграції ... мандат на верховодство в майбутній, ще сьогодні поневоленій, Україні. Він жебрає в еміграції концесій, майстерно вичислюючи свої заслуги, хоч злочини, в яких його участь невиправдана втричі більші від тих заслуг. Мимо того, що — згідно з твердженням о. Гриньоха — УГВР є в краю — кожний слухач відчуває, що о. Гриньох насилу лізе в життя еміграційних спільнот. Свого становища до УНРади, —- що він в такому разі повинен зробити — він не вияснює, а збуває його загальниками. Він нараз і за об’єднанням, і за тим, щоб в Краю була УГВР, а на еміграції була УНРада. І разом з цим — тільки УГВР може говорити від імени «Воюючої України».
Хоч о. Гриньох гарно говорить про консолідацію, об’єднання, єдність, спільноту долі і боротьби, то він підносить голос і розпучливо кричить, як хтось його хоче переконати, що й інші українці є добрі, що й вони в Україні живуть, й що вони є теж воююча Україна і мають повне право так жити й думати, як їм подобається. Тоді о. Гриньох, що ще перед хвилиною розказував всім як наступило об’єднання в Краю — висуває протилежне твердження, що в Україні поза УГВР нічого більше на протимосковському фронті боротьби не існує. Отак в УГВР і ніби об’єдналися партії і люди різних партій, і партій тих і людей нема. Так і не додумається ніхто, чи там дійсно наступила органічна співпраця всіх українців, а чи в УГВР і бандерівській ОУН живуть і боряться на власну руку бандерівці.
Що тепер УГВР буде з собою робити, в Краю (якщо вона там) і на еміграції (де вона зовсім певно є) — о. Гриньох не дає відповіді. Та — видно, що він, хоч має уряд, владу і армію в Україні (як сам твердить), про ніщо інше не думає, але про те, як добути впливи на еміграції та створити якусь базу для продовження дальшого животіння своєї групки. Це ціль і мета виступів о. Гриньоха.
Доторкаючися звернення недавно публікованого в пресі, о. Гриньох звертає увагу на те, чим він може витиснути сльозу з українського ока. Він не конфронтує фактів. В «Зверненні» нема ні слова про УНРаду, хоч УНРада вже три роки за працею, а «Звернення» писане рік тому назад (принаймні так на ньому написано). В такому разі «Звернення» мусіло б заторкнути справу УНРади, тимбільше, що тон звернення зраджує більше знання еміграційних проблем, як можна його приписати найкращим знавцям їх, перебуваючим тут на еміграції. Сьогодні він вже сірий о. Гриньох як тисячі інших емігрантів. Та все-ж він жажде слави, конче хоче, щоб довкруги його голови сіяв німб патріотизму, щоб він ще міг далі добувати гріш для вузького кола партійних бонз очолених Лебедем. Лебедеві самому незручно робити ту роботу, що може її зробити о. Гриньох, і він тому висуває на чоло «визвольних змагань» того останнього, бо йому це в рясі краще зробити.
Зловіща тінь Лебедя, індивідуума, що повинен давно повиснути в імя праведного закону української держави за поповнені злочини — це тільки «сіра еміненція», що збирає в тиші й самотині плоди праці інших, в тому випадку готівку, для себе і на ширення блефу.
Такі рефлексії насуваються, слухаючи патетичних промов о. Гриньоха. Та хоча не було багато таких, що серіозно трактували його предовгі виводи і практично не було найменшого страху, щоби з його теоретизувань вийшла якась «загрозу» для справжньої консолідації на базі УГВР, партійна бандерівська преса поспішила з вияснюванням і заперечуванням. «Гомін України» в згаданому вище номері виразно написав, що того, що о. Гриньох від імени ЗП УГВР в Нью Йорку, Чікаґо, Торонті, філядельфії і інших містах сказав, ніхто не чув, тобто того, що він сказав, він не сказав, «бо як це можливо, щоб ЗП УГВР стояло на зовсім інших позиціях як сама УГВР».
Та все ж таки ми повторяємо ще раз раніше нами висловлену думку: українське громадянство Америки повинно бути вдячне о. Гриньохові за його виступи. Вони помогли йому найкраще пізнати, хто такий в дійсності о. д-р Іван Гриньох та Закордонне Представництво УГВР, на чолі якого він вибрався у світ «воювати» за визволення України.


