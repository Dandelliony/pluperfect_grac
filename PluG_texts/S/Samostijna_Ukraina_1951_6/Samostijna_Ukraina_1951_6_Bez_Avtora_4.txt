
З життя в ОДВУ
ВІД ЦЕНТРАЛЬНОЇ УПРАВИ ОДВУ
На основі постанови останнього 16-го річного З’їзду ОДВУ, Центральна Управа ОДВУ скликає, згідно зі статутом (точка 4-та) і правильником ОДВУ, звичайний річний
ЗАГАЛЬНИЙ З’ЇЗД ОРГАНІЗАЦІЇ ДЕРЖАВНОГО ВІДРОДЖЕННЯ УКРАЇНИ І БРАТНІХ ОРГАНІЗАЦІЙ — УКРАЇНСЬКОГО ЗОЛОТОГО ХРЕСТА, МОЛОДІ ОДВУ І ОРГАНІЗАЦІЇ «ЗАРЕВО»
З’їзд відбувається в днях 6, 7 і 8 липня 1941 р. в Рачестер, Н. Й., в залі Українсько-Американського Клюбу, 292 Гудсон Аве. Початок З’їзду дня 6 липня, в год. 10 ранку.
У звязку зі З’їздом Центральна Управа подає до відома Відділам і членам ОДВУ наступні свої зарядження:
1) Всі Відділи ОДВУ, УЗХ, Молоді ОДВУ і Організації «Зарево» подбають про відбуття в себе на місцях місячних сходин і вибір уповноважених делегатів на З’їзд.
2) Згадані клітини системи ОДВУ повинні принайменше на два тижні перед З’їздом повідомити Центральну Управу ОДВУ про вибір делегатів.
3) Усі урядники Центральної Управи та Відділів ОДВУ виготовлять свої ділові звіти з минулорічної діяльности та передадуть їх вибраним і умандатованим своїм делегатам на З’їзд, які подадуть їх до відома З’їзду.
4) Центральна Управа ОДВУ подає до відома, що в З’їзді можуть брати участь з правом дорадчого голосу ті Відділи ОДВУ, які ще не ведуть своєї повної діяльности, як рівнож поодинокі члени ОДВУ.
5) Кошти переїзду делегатів на З’їзд покриває Відділ, що висилає делегатів.
6) Взивається Відділи вирівняти свої членські залеглості перед ЦУ ОДВУ.
7) Цьогорічний З’їзд буде фільмований, а тому проситься Відділи і членство взяти в ньому активну участь. Після З’їзду проектується спільну прогульну учасників З’їзду до славно-звісного водопаду Ніяґара. Щоби могти належно підготовити транспортову організацію прогульки, проситься Відділи і членів зголошувати свою присутність обовязково на кілька день перед З’їздом.
8) Програма З’їзду і подрібні інформації звя-зані зі З’їздом будуть подані Відділам окремими письмами.
Нище подається відповідні витяги з постанов Статута ОДВУ про Загальний З’їзд.
Делегатом на З’їзд може бути кожній дійсний член ОДВУ, УЗХ чи молоді ОДВУ, що був обраний Зборами Відділу більшістю голосів.
Кожний Відділ, що начисляє до 10 членів, висилає одного делегата, до 25 членів — двох делегатів, до 50-ти членів — трьох делегатів, вище 50 членів — чотирьох делегатів.
Кожний делегат Відділу не може мати більше від одного голосу. Окружні Управи ОДВУ висилають двох делегатів. Національні Організації, що визнають ідеологію ОДВУ та підчиняються його статутові, мають право вислати двох дійсних делегатів. Спомагаючі Організації можуть вислати делегатів з дорадчим голосом. Всі члени Центральної Управи ОДВУ являються на правах дійсних делегатів. Також всі члени Головних Управ УЗХ, Молоді ОДВУ та ЗАРЕВА являються на правах дійсних делегатів.
До завдань З’їзду належить: уділювання абсолюторії уступаючій Управі та вибір нової Центральної Управи; переводження змін в Статуті; схвалення бюджету; назначения реченця наступного загального З’їзду, або передання повновластей на скликання З’їзду Центральній Управі; схвалення пляну праці на наступний З’їзд.
Центральна Управа.
ВІДДІЛИ ОДВУ
НЬЮ ЙОРК. 10-ий Відділ ОДВУ і УЗХ.
Спільне Свячене.
... У розквіті весни, у ритм життя лунає вічно-грімко й могутньо — Христос Воскрес!
... Скільки чару, величі й сили вливається в людську душу, коли під банею темносинього неба в сріблі мерехтливих зірок летить у дзвінкі простори — Христос Воскрес!
... А могутній дзвін, в той час найкраще, переливається невидимим перламутром, льється лавінами з небес, вселюючися в людську душу. І тоді людина, може хоч на коротку хвилину, одну лиш мить, забуває злобу й наругу, що існує в щоденному людському відношенні. Тоді здається, що всі люди змінилися, перетворилися в таких, як в мріях, як в казці.
І може й так? . ..
О так! В тім криється щось, чому людина погоджується з душі, влавляючи це в різних формах своїх національних традицій. Одна із цих форм заключається в переведенні традиційно «Свяченого», що й прийняв 10-ий Відділ ОДВУ в Нью Йорку від початку свого існування.
6 травня 1951, в невеликій домівці зібралися люди, може навіть не всі між собою знайомі, щоб разом з’єднавшися в глибині душі, засівши за свячене наповнювати свої душі чистотою величі й непереможної сили, що криється в акті Воскресіння.
З уст хористів хору «Боян» під дириґентурою проф. Івана Недільського виривалося в широкі простори ген за вікна — одно лише в світі непереможне — Христос Воскрес!
Що в ритмі мистецького виконання хористів вражало душі присутніх ...
Основну частину обряду — посвячення — виконав о. др. М. Ваврик, котрий виголосив дуже зворушливу проповідь. Може в декого, підсвідомо, появлялися сльози на очах, коли священик словами вбирав у мистецькі форми образи з далекого Рідного Краю.
... Десь там гремлять в глибокім підземеллю дзвони великодні, що сповіщають Воскресіння дорогого Рідного Краю, а в темних, невиданих закутках, далеко від людського ока, збираються групи, щоб традиційно відбути це свято. В їх душах горить невиданий вогонь — огонь правди, що веде й просвячує їм шлях в темряві серед згарищ і руїн. Бо ця велика правда перемогла смерть!
У Рідний Край — Свята Україна, хоч в горі, в руїнах, в нарузі — воскресне й ми вже в рідних хатах, клюбах відбуватимемо спільне традиційне «Свячене» ...
Голова місцевого 10-го Відділу ОДВУ — Євген Новицький, привітавши присутніх, зокрема з великою вдячністю шанованих хористів побажав, щоб наступне «Свячене» було вже під розкішними банами Святої Софії в Києві.
В імені цілого хору «Боян», М. Комуницький, як голова, вітаючи присутніх згадав скромно, щиро з душі про прийняття їх до домівки на переведення проб.
«Здається не було ані одного слова заперечення — говорив М. Комуницький — збоку Управи Вашої Організації, коли ми з’ясувавши наше положеня, попросили за дозвіл використання домівки. Цим Ви доказали, що розумієте вагу національного мистецтва й давши можливість працювати стали нам у надзвичайної допомозі. З нашого боку буде зроблене все можливе, коли буде потрібно Вам у Ваших імпрезах».
На закінчення «Свяченого» переведено збірку на Визвольний Фонд, що у висліді дала $ 58.00. Збірку перевели — п-на А. Зелізко, п-на Леся Нечипорук і пан Григорій Яремчук.
О. Ш.
ФІЛАДЕЛЬФІЯ. 12-ий Відділ ОДВУ.
22 квітня ц. р. відбулися Загальні Річні Збори 12. відділу ОДВУ в Філядельфії. На зборах було присутніх 50 членів, серед них ЗО осіб з нової еміграції, які останнім часом приїхали до Америки і почали брати активну участь в діяльності 12. відділу ОДВУ. Загальні збори прийняли до членів ОДВУ ЗО осіб з нової еміграції.
Річні збори вислухали й обговорили звіт управи про працю в минулому році. А вона в цьому періоді чимало пожвавішала. До цього певного мірою спричинилися молоді члени ОДВУ з новоприбулих. В минулому році відділ влаштував для українського громадянства в Філядельфії 5 доповідей на різні теми, курс англійської мови для новоприбулих (керівник курсу п. Іван Харамбура), який відвідує близько 100 осіб, брав діяльну участь в спільному з іншими організаціями влаштуванні українських свят тощо. Крім того члени відділу працюють в інших українських організаціях та установах.
Після звіту і схвалення діяльности попередньої управи загальні збори обрали нову управу.
До неї увійшли: голова — Харамбура, заступник голови — Мілян, секретар — Зуляк, скарбник — Скочиляс, організаційний референт — Шикерик, референт молоді — Середович, бібліотекар і господар — Поліщук. До контрольної комісії обрано трьох осіб — пп. Ялечка, Пасічника та Рутецького. Обрано також товариський суд.
Загальні збори ухвалили зобов’язати кожного члена передплачувати журнал «Самостійна Україна» та запропонували новій управі подбати про власну домівку для 12. відділу ОДВУ.
«Чому не вдалося знищити український націоналізм на східній Україні».
Так називалася надзвичайно цікава і змістовна доповідь, що її виголосив проф. Петро Голубенко з Нью-Йорку в 12. відділі ОДВУ в Філядельфії. Ця доповідь відбулася 10 квітня і зібрала численних присутніх, серед яких були не тільки члени ОДВУ.
Глибоко проаналізувавши ту велетенську боротьбу, що її віддавна провадить український народ на всіх фронтах і відтинках з большевицьким окупантом, п. Голубенко подав у цікавій формі історичну ролю, що її відограв український націоналізм на підсовєтській Україні після поразки наших визвольних змагань. Багато місця в доповіді було приділено так званій добі українізації. Замість заялозених слів і фактів, якими орудує більшість тих, хто пишуть або читають доповіді на ці теми, доповідач зумів подати надзвичайно важливі й цікаві факти й події тієї доби, виклавши їх в яскравій формі; по-новому висвітлив добу українізації, як розгорнений бій українського народу під гаслами та ідеями українського націоналізму за свою суверенність в культурному, господарському й державному життю.
У дальшому викладі п. Голубенко докладно зупинився на процесі Спілки Визволення України, що відбувся в 1930 р., схарактеризувавши коротко кожного з її основних учасників, та на тому жахливому розгромі українства, який почався незабаром після процесу і дійшов свого апогею в роки так званої єжовщини. Та не зважаючи на те все, Москві не вдалося ідейно знищити українського націоналізму на підсовєтській Україні.
Роки другої світової війни довели, що український націоналізм невмирущий. Хоч у висліді цієї війни українські землі знову підпали під большевицьке ярмо, проте окупантам ніколи не вдасться знищити нашої духової сили — ідей українського націоналізму. В.
ЧІКАҐО - НОРД. 2-ий Відділ ОДВУ ім. Олега Кандиби-Ольжича. З рамени того Відділу в дні 18 травня ц. р. в приміщенні «Української Бесіди», при 2408 Вест Чікаґо Евню — відбулась доповідь д-ра Тома Лапичака на тему: «Який В и х і д»? (на марґінесі виступів о. д-ра І. Гриньоха в Чікаґо). Після доповіді відбулася дискусія.
В дні 16 травня ц. р. з рамени тогож Відділу відбулась Святочна Академія присвячена памяті Головного Отамана УНР — Симона Петлюри та Вождя Українських Націоналістів полк. Євгена
Коновальця. Святочну Академію відкрив Голова 2-го Відділу ОДВУ в Чікаґо п. інж. Степан Куропась та святочний, змістовий і повний глибокої аналізи нашого визвольного шляху та сучасного положення, реферат виголосив п. д-р Юліян Вас-сиян. В мистецькій частині відомий в Чікаґо пяніст проф. Ігор Білогруд відограв з великим чуттям уривки з «Сюїти» на тлі творів Тараса Шевченка композиції Бориса Лятошинського, відомий з Европи оперний співак д-р Іван Рудав-ський відспівав при фортепяновому супроводі проф. І. Білогруда в прегарній інтерпретації Михайла Гайворонського «Синя Чічка» та В. Боби-кевича «Дума», та п. Марія Гарасовська-Дачишин віддеклямувала вірша Теодора Курпіти «Симфонія Безсмертя». На закінчення Академії висвітлено незвичайно інтересну і дорогу усім кінокартину «Головний Отаман Симон Петлюра в Києві», яка показувала автентичні тогочасні світлини з часів Визвольної Боротьби. Перед очима численно зібраної публіки пробігли незабутні картини з Головним Отаманом С. Петлюрою, його Військом, військовими операціями, відступом, транспортом хворих, богослуженням у Св. Софії, масовими демонстраціями, дефіладою і промовою Головного Отамана.
ЧІКАҐО - ЧЕСТЕРФІЛД. 52-ий Відділ ОДВУ. Дня 9 травня ц. р. в год. 7 вечером в залі Українського Народнього Дому при вул. 93-ій і Кінвуд Евню відбулися місячні Ширші Сходини 52-го Відділу ОДВУ. Зборами проводив містоголова Відділу п. Т. Скірка. Після заслухання ділових звітів та інформацій Управи Відділу Збори рішили поробити заходи для відновлення недіючих на терені Чікаґо давних відділів ОДВУ. Покликано до життя спеціяльну організаційну комісію, до якої увійшли пп. Т. Скірка, В. Шемердяк, М. Марків та С. Сущик та зобовязано її в найблищому часі відновити діяльність відділів в Чікаґо-Палай-на та Геммонд, Індіяна. Рішено теж в дні 27 травня вшанувати Святочними Сходинами світлу память Отамана Симона Петлюри і полк. Євгена Коновальця.
В дні 20 травня ц. р. 52-ий Відділ ОДВУ влаштував виставу-ревію з програмою: «Щасливий ДіПіст»; «Люнатичка»; «Перлина з глибини»; «Застрілюся» та «Дорогий поцілунок» — в якій участь брали: Іна Ткачук, Ірина Шнурер, Галина Бондар, Володимир Шемердяк і Сергій Сущик. Після вистави відбулася забава з танцями, з якої увесь дохід призначено на потреби Відділу ОДВУ.
В дні 27 травня ц. р. в залі Українського Народнього Дому при вул. 93 і Кінву Евню відбулись Святочні Сходини Відділу ОДВУ присвячені вшануванню памяти Головного Отамана Симона Петлюри та Полковника Євгена Коновальця. Святочну доповідь виголосив п. Володимир Шемердяк.
РОЧЕСТЕР. Н. Й. 20-ий Відділ ОДВУ. Як минулого, так і цього року влаштуванням Свята Вождів в Рочестері зайнявся 20-й відділ Організації Державного Відродження Україци. Свято відбулось в суботу дня 26-го травня 1951 р. О годині 7,15 в Українській Автокефальній Православній Церкві при Едвард Стр. о. Саватій Лопухович відправив ПАНАХИДУ за упокій душ сл. пам. Головного Отамана Симона Петлюри і Полковника Євгена Коновальця та всіх поляглих борців за Волю України. Маленька Церковця була заповнена вірними обох Українських віроісповідань.
Після Панахиди місцеве громадянство заповнило простору залю Українсько-Американського Клюбу. Присутніх понад триста осіб. На залі святочно-жалібний настрій, всі присутні з причіпленими національними барвами, які перевя-зані чорною стяжкою, зайняли місця і в годині 8-й почалась святочна Академія-Концерт із слідуючою програмою:
1) Свято відкрив довголітний Голова 20-го відділу ОДВУ, п. Василь Гречух, завізвавши всіх присутніх встати з місць і вшанувати наших державних мужів двохвилинною мовчанкою.
При відслоні куртини бачимо старанну декорацію, яку виготовив п. П. Гринівна великій таблиці портрети Г. О. С. Петлюри і Полк. Є. Коновальця; під портретами написі дати і місця їхньої смерти; по середині Тризуб та напись: «Дві постаті — одна Ідея»; горою Прапор, перевязаний чорною лентою.
2) Американський гимн відспівала знана нашій громаді п-на М. Климців.
3) «Ой Морозе Морозенку» — відспівав наш місцевий квінтет Бандуристів: п-ве Грицуляк, Тупісь, Микитюк, Господар, Лучанко і Дзюба.
4) «Кремлівським Шварцбардам» — віддеклямувала п-на Марта Блага.
5) Скрипкове сольо відіграла п-і Чепман при форт. супр. А. Сорохтей.
6) Святочну промову-реферат про життя і творчість наших Вождів дуже змістовно виголосив Секретар Центральної Управи ОДВУ п. д-р В. Михайлів.
7) «Ой Морозе Морозенку» і «Ви жертвою впали» — відспівала п-на М. Климців при фортепяновім супроводі п-ні Анни Сорохтей.
8) «Ми ще живі», мельо-деклямацію при супроводі бандур віддеклямував п. Іван Шморгун.
9) «Питається вітер» і «Зелений гай» — відспівала п-ні Анна Парута, при фортепяновім супроводі п-ні Софії Майкович.
10) «їхав стрілець на війноньку» і «Гей ну, хлопці, до зброї» — відспівав наш квінтет бандуристів.
Свято закінчено національним Українським гимном. С. К.
«Свято Вождів»
Чи це буде в — демократичному, соціалістичному, монархістичному, чи націоналістичному рухах — завжди найяскравішими виразниками суті й дії форми даного руху є провідники — вожді даних груп, чи, коли це буде форма державного устрою — провідники народу — держави. В суті вони нагороджені таланом, вищою силою, у формі одні з них є диктаторами інших вибирають, ще інші доходять шляхом шляхетної праці, яку з цілою посвятою віддають своєму народові.
В історії українського народу є багато великих провідників — які виступають в різних епохах і їх репрезентують.
Останні десятиліття визвольної боротьби були формовані двома найбільшими постаттями цих часів — Гол. От. С. Петлюри і Полк. Є. Коновальця, які, кожний у своєму часі дав те, що від нього вимагали події, обставини й погоження українського народу.
Гол. От. С. Петлюра — поминаючи те, що в той час були більші особистости — науковці, письменники — Грушевський, Винниченко — якраз він став на чолі стихії народу; яка немов весняна повінь виливалася з штучних берегів — ворожих пазурів, у формі революції.
Полковник Є. Коновалець — в другому етапі підпільної визвольної боротьби — став її символом. Бо потребу боротьби відчував увесь нарід — це відчув він, і вбрав у певні рамці.
І за ці великі заслуги перед цілістю української нації, український народ групами, організаціями, чи цілістю віддає їм честь і пошану, влаштовуючи Святочні Академії, чи просто доповіді з нагоди роковин їх трагічної смерти.
І цього року, як і завжди, 27 травня 10-ий Відділ ОДВУ в Нью Йорку влаштував, скромну, але дбайливо, підготовлену академію.
Надзвичайно глибоку своїм змістом доповідь виголосив Ярослав Гайвас. Промовець розв’язав питання, чому С. Петлюра в часі Визвольних Змагань, а Є. Коноввалець в часі їх другого етапу, стали провідниками — вождями не лише окремих груп, але цілого народу.
« .. . С. Петлюра, як і його послідовник Є. Коновалець, зрозумів, що в першу чергу незалежність, а потім форма — демократія, соціялізм, чи націокраття. Всупереч тому інші робили й роблять сьогодні навпаки» ...
Доповненням академії було дві деклямації — п-ні Віри Кальницької — * * О. Ольжич та надзви
чайно артистично виконаний — «Терновий вінок» — О. Олеся, справжнього декляматора — артиста Володимира Змія. Напевно, кожний слухач, хоч деклямація була досить довга, ще б слухав з повним зацікавленням.
Завершення і зокругленням з мистецького боку була участь хору «Боян» під дириґентурою проф. І. Надільського, який гарно виконав дві бойові пісні — «Вперед» — пісня УПА! і «Вилітали орли» — Гайворонський.
Після закінчення було висвітлення історично-документального фільму п. н. «Головний От. С. Петлюра в Києві — 1919—1920 рр.».
Учасник.


