З хроніки нашого життя
НА РІДНИХ ЗЕМЛЯХ
У Львові при обласній фільгармонії відкрито знову музичний лекторій для молоді. Перша лекція-концерт , під кличем «Народня пісня та її значення в творчості композиторів» відбулася в залі ім. Лисика.
Окремою постановою Ради міністрів УССР та ЦК КП(б)У визнано працю машино-тракторних і спеціялізованих станцій незадовільною. В такій, напр., Чернигівській області МТС виконали намічену працю тільки на 9,6 проц.
У Києві відбулася 12-та міська партконференція. В доповідях виявлено, що протягом минулого року при відбудові міста понад 17 тисяч стахановців виконали 7 до 23 річних норм за рік.
У Києві недавно відбувся ювілейний вечір з нагоди 60-ти ліття Павла Тичини. На вечорі виступили з читанням віршів присвячених Тичині поети М. Воронько, В. Сосюра і А. Ма-. лишко. Відбувся такой концерт капелі «Думка» під кермою О. Сороки і українського хору під управою Т. Верьовки.
На конференції районового комсомолу в м. Бродах (Зах. Україна) виявлено, що в колгоспах і селах району створено за час большевицької окупації 24 комсомольських організацій, але більшість з них малочисельна, по 2—3 чоловік, і недіяльна.
Від Житомира до західнього кордону УССР проводиться поновлення залізничної сітки.
Указом Президії Верховного Совєту УССР признано знання заслуженого лікаря УССР Ярославі Рудницькій-Криштальській.
На місяць травень назначено т. зв. декаду українського мистецтва, що має святкуватися в ... Москві. Вона має бути виявленням вдячности Ста-лінові за «піклування українською літературою і мистецтвом». Готуючись до декади, українські композитори працюють над новими творами. Композитор Г. Жуковський пише оперу «Від усього серця», Т. Верьовка — нові пісні, Штогренко — нову ораторію «Україна моя», Б. Лятошинський — симфонічну суїту «Т. Шевченко».
Відома письменниця Ірина Вільде працює тепер над новим романом «Сестри Річинські».
У минулому році, як подає совєтська статистика, забудовано в Україні 100 тисяч квадратових метрів житлової площі. В тому самому році переможена Німеччина побудувала 250 тисяч нових мешкань (а не квадратових метрів!).
Колгоспники України закупили за час останніх років дві тисячі роверів.
У Львові закінчено відбудову залізничного двірця, який окрашено мармуровими і Гранітними плитами з Личаківського цвинтаря. На двірці за-інстальовано кінотеатр, щоби подорожуючи, яким годинами доводиться ждати на поїзди, могли розважити свою скуку.


НА ЕМІГРАЦІЇ
В дні 1 лютого ц. р. в Нью Йорку відбулася урочиста конференція УВАН в ЗДА. В програму конференції увійшли доповіді: проф. Е. Нозелі (американець) — «Співпраця американської і української наук»; проф. М. Вєтухова: «УВАН в ЗДА»; проф. Вол. Перського: «Декабристи на Україні».
Українська Національна Рада схвалила внутрішню Позичку Визволення України. Головним Комісарем позички іменовано інж. С. Довгаля. Позичка випускає бонди у висоті 1, 5, 10, 20, 50 і 100 долярів.
В днях 2, З і 4 березня ц. р. у Вінніпегу (Канада) відбулася четверта сесія Панамериканської Української Конференції (ПАУК). Сесія визнала єдиним центральним політичним представництвом на еміграції УНРаду і її ВО.
В Мужен (Франція} дня 6 березня 1951 р. помер Володимир Винниченко, відомий український політик з часів 1917—1920 рр. і письменник.
В Лондоні (Англія) в днях ЗО—31 березня відбулися загальні збори Союзу Українців у Великій Британії (СУБ).
В Мюнхені (Німеччина) в днях 10 березня помер несподівано проф. Дмитро Дорошенко—президент УВАН. Він був видатним українським вченим-істориком, бувшим політичним діячем і міністром закордонних справ за часів гетьмана Скоропадського.
В дні 17 лютого ц. р. в Мюнхені відбувся IV З’їзд Спілки Українських Журналістів. Головою Спілки обрано ред. Мирона Коновальця.
В Нью Йорку в дні 4 лютого ц. р. відбулися загальні збори Українського Лікарського Товариства, що об’єднує около 330 українців лікарів, які живуть в ЗДА. Головою УЛТ обрано д-ра Р. Осінчука.
Мовознавча Секція УВАН видала заклик до українських видавництв на чужині зберігати поправні норми української літературної мови у своїх виданнях.
У днях 17—18 березня ц. р. відбулося річне засідання повної екзекутиви Українського Конгресового Комітету (УКК), на якому виконні органи і контрольна комісія здали звіт. УКК на ЗО відсотків виконав в минулому році свій бюджет.
В дні 11 березня ц. р. в Торонто (Канада) єпископ Ізидор Борецький довершив посвячення першого на еміграції Українського Пластового Дому.
В Нью Йорку засновано Об’єднання Українських Демократичних Організацій, до якого увійшли: Український Робітничий Союз, ДОБРУС, Соборна Україна, Українська Вільна Громада, Організація Українських Соціялістів, Об’єднання Українців Революційно-Демократичних Переконань, Товариство Прихильників Української Визвольної Боротьби, Товариство Прихильників Української Національної Гвардії.
В Нью Йорку відбулася в дні 11 березня ц. р. урочиста конференція УВАН в ЗДА, присвячена вшануванні памяти Т. Шевченка. З цієї нагоди УВАН видала нову працю гі. н. «Автограф Шевченка 1860 року». В програму конференції увійшли доповіді: проф. Левка Чикаленка — «Зміни у світогляді Шевченка», проф. Дамяна Горняткевича — «Петербурзька Академія Мистецтва в часи навчання Шевченка», проф. Володимира Перського — «Одна польська легенда про Шевченка».