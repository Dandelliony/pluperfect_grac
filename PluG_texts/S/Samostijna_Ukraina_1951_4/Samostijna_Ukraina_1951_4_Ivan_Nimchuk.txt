Д-р Степан Баран        
ЯК ГРОМАДСЬКИЙ ДІЯЧ, ПУБЛІЦИСТ І ЛЮДИНА


З кінцем січня 1951 р. відомий громадський діяч, політик і публіцист д-р Степан Баран увійшов у своє 75-ліття. З цього приводу скажемо тут дещо про його діяльність, але заки перейдемо до самої теми, спинимося коротко на дотеперішньому життєвому шляху нашого ювілята.
Степан Баран уродився 25 січня 1879 р. в с. Крукеничах, пов. Мостиська, в селянській родині. Там же і пізніше в Самборі ходив до народньої школи; до гімназії ходив у Самборі, Перемишлі й у Львові, де в Академічній гімназії склав іспит зрілости в 1902 р. В міжчасі побував кілька місяців у манастирі оо. Василіян в Добромилі. По матурі студіював право у львівському університеті до 1906 р. Докторат правничих наук осягнув 9. III. 1909 р. Але вже перед тим почав студіювати також філософію, спершу у Львові історію й економію (1907—1909), потім, діставши стипендію для кандидатів на професорів університету, у проф. Шмолера (суспільна економія) й Ваґнера (фінансове законодавство) в Берліні (1909—1910), де пройшов теж курс аграрної політики і статистики у світової слави проф. Зерінґа та курс соціольогії у проф. Сомбарта в Торговельній Академії. На виклади у відомого економіста проф. Шмолера приходило багато високопоставлених осіб, між ними сам цісар Вільгельм II., що — як відомо — цікавився живо різними науками, зокрема історією природи, економією, літературою, мистецтвом, не кажучи вже про політику та воєнну стратегію. Абсолюторію філософічного факультету здобув Ювілят у Відні, де студіював у рр. 1911— 1913.
В міжчасі — у вересні 1911 р. — Ювілят склав адвокатський іспит і відбував адвокатську практику (рр. 1906—1913) у містах: Бережани, Камінка Струмілова, Львів, Копйчинці, Коломия, що дало йому змогу пізнати різні околиці нашого краю. Власну адв. канцелярію отворив 1914 р. у Львові, де й працював _як адвокат (з перервою у воєнних роках 1914/15 і 1918/20) до 1. липня 1922 р. Перебувши в рр.,1921—1922 кілька ревізій та арештувань, переїхав головно з цієї причини до Тернополя, де вів адв. канцелярію до 1. вересня 1939 р. Від листопада 1939 р. до літа 1944 р. працював як адвокат і нотар у Холмі. Від осени 1944 р. живе в американській смузі Німеччини, де працює невтомно як голова Спілки Українських Журналістів, пише з молодечою енергією і мужністю в багатьох часописах і журналах та поділяє разом з усіми українськими політичними еміґрантами всім їм спільну долю.


Громадсько-політична діяльність.


Живу участь у громадсько-політичному житті розпочав Ювілят зараз по матурі 1902 р. Був він двічі головою студенського товариства «Академічна Громада» у Львові і неодмінним референтом на всіх тодішніх студентських вічах і зібраннях як чисто українських, так теж мішаних українсько-польсько-жидівських. (То були ті благославенні часи, коли в краю не працювала ще вшехпольська партія і українська промова референта не колола нічиїх вух).
Коли ж у Галичині вибух у 1902 р. великий селянський страйк проти польських дідичів, у Ювілят як молодий студент кинувся разом із своїми товаришами з повним запалом у його вир, щоб допомогти українському селянинові поправити своє злиденне життя і тим самим підняти його на вищий рівень. Безперечний успіх того масового страйкового руху був стимулом до дальшої праці для народньої справи і наш Ювілят не кидає її від тої пори аж до наших днів.
Студентські часи Ювілята — це часи, в яких у нас панувала майже всевладно мода на соціялізм, в яких кожний шануючий себе студент з гордістю казав, що він соціяліст чи навіть анархіст, дивився з призирством на інакше думаючих товаришів, як на міщан, колтунів, ретроградів і т. п. та присягався нераз, що буде вірний соціялістичному червоному стягові аж до смерти. Ще й за моїх часів були подібні відносини і я памятаю добре, як набожно ставились ми, молодші . учні, до наших старших товаришів з 7. і 8. кляси, що майже всі поголовно поклонялись тоді соціялізмові, а дехто з них, як напр., пізніший секретар військових справ у першому Уряді ЗУНР у Львові Дмитро Вітовський, навіть анархізмові ... Данину цій моді склав і наш Ювілят, що в перших роках своїх університетських студій належав до УСДП. Але вже в 1907 р. бачимо його в рядах   Української Національно-Демократичної Партії, що в рр. 1919—1925 називалася Українською Трудовою Партією, а ще нізніше (від 11. липня 1925 р.) Українським Національно-Демократичним Об’єднанням (УНДО), що на своїх плечах двигали ввесь час великий тягар боротьби за наше національне визволення. Від 1913 р. аж до 1. вересня 1939 р. входив Ювілят до Тіснішого Народнього Комітету, відповідника пізнішого Центрального Комітету УНДО. Зі списка УНДО був теж послом до варшавського сойму в чотирьох каденціях — від 1928 до 1939 р. В цій партії, що насправді була не-партією в західньо-европейському розумінні, а широким національним рухом, грав одну з провідних роль. У рр. 1913—1918 був секретарем Народнього Комітету і на його долю випало приготовити й перевести наш славний переворот у Львові та в краю 1. листопада 1918 р. (очевидно — крім чисто військових справ).
Щоб дати більш-менш повний образ політичної діяльности Ювілята, треба згадати, що від 1. серпня 1914 р., себто від початку першої світової війни, до кінця квітня 1915 р. був він членом Президії Головної Української Ради, а від 5. V. 1915 р. членом Загальної Української Ради. Саме як висланець Головної Української Ради відбув він разом з послом д-ром Льонгином Цегельським восени 1914 р. дипльоматичну поїздку на Балкани, до Румунії, Болгарії і Туреччини, де вони перевели розмови з державними керманичами і найвизначнішими політиками й журналістами тих держав в українській справі. Та поїздка мала велике про-гіаґандивне значіння, бо в її наслідку появились не тільки у пресі згаданих держав, але й у часописах інших держав Европи статті про українську проблему під її державницьким аспектом, при чому в деяких були поміщені навіть мапи майбутньої Української Держави. Все те викликала заява міністра війни Отаманської Держави Енвера Паші, складена перед обома українськими представниками і передана офіційною Телеграфічною Агенцією, такого змісту, що Туреччина, яка саме тоді приступила до війни по боці Німеччини й Австро-Угорщини та проти Росії, допоможе збудувати після виграної війни та розбиття Росії Українську Державу (до якої, як він зазначив виразно обом делегатам, мав би належати і Крим). Памятаю як сьогодні, яке велике вражіння зробила на мене і на моїх товаришів, вояків і старшин австрійської армії, ця заява Енвера Паші, що ми вичитали в німецьких віденських часописах, будучи на сербському фронті.
Вертаючись до політичної діяльности д-ра С. Барана, пригадаємо ще, що в рр. 1918—1919 був він членом Національної Ради ЗУНР, яка була органом законодатним, себто парляментом, і державним секретарем земельних справ у першому Уряді ЗУНР під проводом д-ра Костя Левицького, з яким наш Ювілят співпрацював тісно довгі роки і про якого висловлюється завжди з великим пієтизмом. Після відступу українських військ зі Львова 21. листопада 1918 р. наш Ювілят, що переходив саме тоді тяжку Грипу, мусів залишитися в місті, де переховувався спершу серед знайомих жидів, а потім у нашій Духовній Семинарії, звідки по кількох місяцях повелось йому виїхати за кордон. Там став головою місії до ЧСР в справі допомоги зброєю та амуніцією для УГА. На жаль, та допомога вже не дійшла до нашого краю, бо під натиском польської армії ген. Галлера, озброєної і вивінуваної у Франції, наша армія враз з Урядом перейшли в половині липня 1919 р. за Збруч.
Дальші етапи політичної діяльности Ювілята такі: Від кінця жовтня 1919 до половини липня 1920 р. був заступником голови Всеукраїнської Національної Ради в Камянці на Поділлі, якої головою був адвокат Михайло Корчинський. В тому часі виготовив д-р Степан Баран проект Конституції Української Народньої Республіки, що його й ухвалила Всеукраїнська Національна Рада. Дещо пізніше, вже як член Державної Комісії в Тарнові, виготовив він другий проект Конституції УНР, прийнятий згаданою Комісією. В переїзді за кордон у характері ревізора українських дипльоматичних місій арештували його поляки в Дзєдзіцах і перевезли до військової вязниці у Львові на Замарстинові, звідки вийшов на волю по кількох тижнях.
Діяльність Ювілята за Польщі вже більше відома. Крім безчисленних промов, виголошених на вічах, зібраннях і нарадах у цілому краю, крім виступів на терені польського сойму, де був одним з найпильніших послів, опрацьовуючи не тільки промови на пленумі й різних комісіях, але також численні інтерпеляції, меморіяли та проекти, в тому числі й проект автономії українських земель у Польщі (до спілки з сенатором Володимиром , Децикевичем), внесений у соймі в грудні 1938 р., та не прийнятий маршалом з формальних причин. Треба сказати ще дещо про величезну працю Ювілята як оборонця в політичних процесах. Скільки праці й нервів коштує кожна така оборона, знають хіба тільки одні оборонці, та ще й підсудні і пресові справоздавці, що сидять на журналістичних лавах. Тим більше треба подивляти гарт духа і видержливість д-ра С. Барана, що він виступав оборонцем у кількох таких процесах, де згори було відомо, що для підсудних не буде помилування та що вони мусять згинути. До таких великих політичних процесів належали: 1) Наглий суд проти 12-ох обвинувачених під проводом кол. старшин УСС і УГА Дмитра Шеремети і Василя Мельничука, що відбувався в листопаді 1922 р. в Чорткові. Обвинувачені прибули до Галичини як озброєний відділ із-за Збруча і відповідали за вбивство польського учителя Березовського, кандидата до варшавського сойму (це було в часі виборів, що їх українське населення Галичини тоді бойкотувало). Д-р С. Баран боронив разом з проф. д-ром Володимиром Старосольським обох головних обвинувачених і він сам один — бо нерви проф. Старосольского не витримали — провів з ними останню ніч і товари-шив їм по черзі на місце екзекуції. 2) Наглий суд — теж на тлі саботажів — проти кільканадцятьох обвинувачених значних селян під проводом ремісника Павлишина, що відбувся у вересні 1923 р. в Золочеві і закінчився засудом трьох перших обвинувачених на смерть, що його там і виконано. Це був перший у Галичині процес проти членів Української Військової Організації (УБО). 3) Наглий суд проти молодих селян Голояда і Пришляка, обвинувачених за приналежність до ОУН (за видання наказу вбити здогадного конфідента поліції), що відбувся в Тернополі 1932 р. Обох підсудних повісили у великодній четвер того ж року. 4) Наглий суд у тому самому році в Сяноці проти чотирьох лемківських селянських хлопців з Ліського повіту, обвинувачених за бунт проти влади, притоку до того дала нефортунна спроба усунути панщизняний хрест з одного місця на друге. І цей процес закінчився засудом трьох обвинувачених на смерть та одного на досмертну вязницю, але всі вони завдяки заходам українських послів вийшли після амнестії вже по році на волю.
Та крім цих наглих судів виступав д-р С. Баран як оборонець ще в цілій низці інших політичних процесів, що відбувалися проти молодих українців у Польщі переважно за приналежність до ОУН (за переховування зброї, за поширювання нелегальних летючок і т. п.). Найбільший щодо числа підсудних, справді монструальний процес, де він виступав оборонцем, відбувся в Рівному на Волині в 1932 або 1933 р. На лаві підсудних — суд відбувався в найбільшій залі міста в тамошньому кіні — засіло коло 250 українців з цілого повіту, яких рівенський староста покарав за співання «Ще не вмерла Україна» після концерту Шевченка (замість наказаного владою і початого хором на сцені «Єще Польска не зґінела») драконськими карами: кількадесятьох з них дістали по два роки вязниці та по 2000 п. зол., решта дістала менші кари — разом усі на стокілька-десять літ вязниці і понад 100.000 зол. гривни, що переходило матеріяльну спроможність неодного з покараних, закінчилася повного компромітаціею старости. Оборона стягнула на розправу за посередництвом польського соціалістичного посла Недзялковського кореспондентів варшавської преси, які наробили з цього приводу багато шуму і суд розправу відложив, а потім уморив і всю справу. Перший раз за Польщі виступав д-р С. Баран у процесі проти адв. д-ра Теодора Баня, що відбувся в 1921 р. у Львові за події з часів українсько-польської війни 1918 р. в Золочені, останній раз у процесі за вбивство голови читальні «Просвіти» Михайла Лапчака комуністами в с. Настасові 1937 р. Після того в політичних процесах виступати вже не міг, бо саме в тому часі вийшла заборона послам боронити в політичних процесах. Але й так нема ніодного окружного суду в Галичині і таксамо на Долині й Холмщині, де наш Ювілят не виступав би як оборонець у політичних процесах. При цьому він — попри свою важку й відповідальну працю оборонця — знаходив завжди час на те, щоб чи то в часі самого процесу чи негайно після його закінчення засісти до його зреферування і висилки експресом (бувало й досвіта) до львівського «Діла», в якого річниках завдяки д-рові Баранові можна знайти докладний опис всіх тих дуже численних українських політичних процесів, що в них він брав участь як оборонець. Та тут ми приходимо вже до публіцистичної і наукової діяльности Ювілята, яку треба представити дещо ширше.


Науково-публіцистична діяльність.


Змалювати науково-публіцистичну діяльність д-ра С. Барана не так легко — така вона плідна, різностороння і багатогранна. Не пішли надаремне студії права, історії, економії, зокрема земельних справ, далі соціології і статистики, отже таких дисциплін, що їх повинен би пройти обо-вязково кожний тямучий журналіст. Не диво, що всі праці д-ра С. Барана, що мав усі дані стати професором університету — чи це будуть наукові розвідки, друковані окремо ти в різних збірниках, альманах і календарях, чи звичайні статті в часописах та журналах — виявляють таке величезне знання, начитаність, а при тому й таку небуденну память їх автора, що в колах журналістів називають його слушно «ходячою енциклопедією». Оцінити ці прикмети тепер, на еміґрації, можуть якслід ті, які розуміють, що значить писати в наших часах, та ще й сидячи в таборі, без ніяких джерел: без необхідних посібників, лексиконів, ба навіть без будьяких записок. 
Але ці високі прикмети Ювілята як журналіста оцінюють гаразд і широкі кола читачів, доводилось нам чути нераз на його адресу слова високого признання, а то й захоплення, з уст зовсім принагідних людей, не тільки старших, але й молодих, які — в тому числі і його противники — однозгідно признавали, що кожна його стаття — це наче ядерна доповідь, з якої вони багато навчилися. Бо ж кожна стаття, що вийшла зпід його пера, уарґументована такими даними й фактами, а часто й цифрами, вона побудована так логічно-переконливо, що заставляє навіть упередженого читача до призадуми, застанови, а там до контролі та до перевірки своїх поглядів на дану справу. Коли журналіст може інколи дещо і пере-яскравити чи переборщить, або когось задраєне, то це справа його виховання, його темпераменту, а не без значіння тут часами і тема, за яку він узявся. Та — помилятись людська річ. Не помиляється тільки той, хто не робить нічого! На всякий випадок неодна стаття д-ра С. Барана викликала, як колись у краю, так і на еміґрації, широкий відгук серед рідного громадянства, а з тим і такий чи інший фермент та менше чи більше палкі дискусії. І чи ж може бути кращий доказ, що висловлені автором думки й погляди живі, актуальні та відповідають думкам і поглядам громадянства, що нерідко дрімають ще на дні його душі і не встигли покищо ясно скристалізуватися? І чи може бути краща заплата для автора, коли він бачить, як його думки приймаються в най-ширших колах його земляків, а бодай викликують обмін думок і широкі розмови-дискусії? Бо ж завдання журналіста, сина поневоленого народу, не тільки будити приспану національну совість, але також учити й виховувати та підтягати своїх читачів на вищий рівень. А щоб ці завдання могти виконати, треба до того мати потрібні дані самому: високу внутрішню мораль та необхідну високу освіту, отже дані, яких саме недо-стає багатьом українським робітникам пера.
Після цього вступу пригляньмося науково-публіцистичній праці Ювілята. Розпочав він писати зараз по матурі 1902 р., себто працює пером повних 46 літ. Зачав від кореспонденцій до «Діла» і в тому щоденнику містить свої розвідки, статті й дописи аж до останніх днів його появи в 1939 р. Якби зібрати те все разом, що д-р С. Баран помістив у річниках «Діла» то ми дістали б багатомовну працю — цілий лексикон, де порушено й обговорено цілі сотні, коли не тисячі менше чи більше актуальних справ, що в даному періоді цікавили наш загал. Писав він теж багато до популярного тижневика «Свобода», колись найбільш поширеного в Галичині, що його редаґував сам один, не маючи нікого до помочі, від 1. VIII. 1914 до листопада 1918 р. Ще в студентських часах був членом редакційної колегії відомого місячника «Молода Україна» (1904—1905), що відіграв таку велику ролю в закріпленні самостійницької ідеології серед молодого покоління в Галичині й Буковині. Окрім «Діла» і «Свободи» писав ще в інших часописах та журналах, а також в альманахах, календарях «Просвіти» й ін. Далі був, коли брати хронологічно, першим редактором «Українського Прапору», органу Уряду ЗУНР на еміграції у Відні, і редагував його від липня до вересня 1919 р., коли то, від'їжджаючи до Камянця, передав його редакцію померлому недавні д-рові Павлові Лисякові. Від кінця червня до половини вересня 1924 р. вів «Діло» як начальний редактор, отже закоштував дещо і каторжної — в наших галицьких відносинах — праці журналіста у щоденній газеті. В рр. 1928—30 видавав і редаґував тижневик «Подільський Голос» у Тернополі, де, подібно як у часі першої світової війни в «Свободі», ніс на собі ввесь тягар редакційної праці. Від 1. І. 1939 до вересня того ж року був видавцем і редактором тижневика «Національна Політика», що виходила на місце «Свободи». В 1942 р. почав видавати тижневик «Холмська Земля» в Холмі, яку в 1943 р. передав в інші руки. Крім того за ввесь час німецької окупації помістив багато статтей у «Краківських Вістях», співробітничаючи в них до кінця їх появи. Публіцистична й наукова праця Ювілята на еміґрації в Німеччині проходить на наших очах, тому спинятись на ній не будемо.
Переходячи тепер до праць д-ра С. Барана, що вийшли окремо, згадаємо тут насамперед про одну зовсім невідому його книжку, хоч вона вийшла двома накладами. Це «Коротка історія України», що появилась накладом американської «Свободи», де вона передше друкувалась, у 1907 р. в об’ємі 4-ох аркушів друку. (До «Свободи»
дописував д-р С. Баран постійно в рр. 1907—10).
Друга з черги, велика джерельна праця нашого автора — це «Статистика середнього шкільництва в Галичині в рр. 1848—1898», що появилась у двох томах Збірника з поля суспільних наук і статистики Наукового Товариства ім. Шевченка у Львові в рр. 1910—11. Це єдина того роду праця з ділянки сер. шкільництва нашого краю за 50-річний період, з численними статистичними таблицями і багатим циферним матеріялом.
Далі вийшли: «До історії українських партій в Галичині» — зокрема Національно-Демократичної Партії. В календарі львівської «Свободи» на 1914 р.
«Новий краєвий статут і нова виборча ординація до галицького сейму», що мала понад 100 стор. друку і вийшла у Львові 1914 р. у 20.000-ому накладі.
В періоді між двома світовими війнами появились:
«30-ліття Повітового Товариства Кредитового (Українського Кооперативного Банку) в Тернополі». Тернопіль 1929.
«Нова виборча ординація до громад». Львів 1933, наклад УНДО.
«Нарід без землі — риба без води». Львів
1934,        наклад УНДО. Ця публікація вийшла в кількадесятьох тисячах примірників і була сконфіскована на Волині. За її кольпортажу відбувся процес проти члена УНДО Ярмолюка в Рівному, де його тамошній суд засудив на три місяці вязниці, не зважаючи на гарячу оборону автора брошури.
«Історія української адвокатури». В альманаху Союзу Українських Адвокатів у його 10-річчя. Львів 1934.
«Самбірська гімназія в 90-их роках XIX ст.» Альманах Учительської Громади. Львів 1935.
«Про наступ на Православну Церкву на Холмщині». Це дві інтерпеляції і промови посла С. Барана у варшавському соймі, що появились у спеціяльному, 32-сторінковому числі львівської «Свободи» та окремо по польськи накладом УНДО в 1938 р.
На початку другої світової війни, в 1940 р., вийшла в накладі Українського Видавництва у Кракові його праця п. з. «Після неволі — визволення». (Історія Православної Церкви на Холмщині й Підляшші та її переслідування за нової Польщі). Коло 4 арк. друку.
«Церковна Унія з Римом». Наклад «Христ. Шляху». Міттенвальд 1946, стор. 30.
Весна народів в австро-угорській Україні. (Відбитка з Народнього Календаря на 1948 р.). В-во «Академія». Мюнхен 1948, стор. 32.
На еміґрації окремими статтями друкувалися: більша праця: «Про життя й діяльність Митрополита А. Шептицького» — на тлі споминів автора у в-ві «Вернигора»; «Друковане слово в службі української справи серед чужинців» — у в-ві «Неділя»; «Перші українські державники — собор-ники» — у в-ві «Орлик»; «Земельна справа в Галичині» — у в-ві «Господарсько-Кооперативного Життя»; «Західньо-українські землі в рр. 1918— 39» — у в-ві «Українських Вістей».
Як бачимо, цих окремо друкованих праць ледве кільканадцять, але яке багатство тем, яке знання, який життєвий досвід пробиваються з них! Всі ті праці — це безперечно цінний вклад у нашу наукову й публіцистичну літературу і до них будуть звертатися нераз дослідники нашого національного життя.


Ювілят як людина.


На закінчення ще кілька слів про Ювілята як людину. Всім, що знають д-ра С. Барана, добре відомо, що він незвичайно скромна, добряча людина, далекий від всякої зависти й заздрости, не кажучи про ненависть до когонебудь, далекий теж від всякої погоні за популярністю та за мамоною. Не хочу тут пригадувати, як дуже він відмовлявся від свого ювілею, як випрошувався і боронився перед ним, кажучи: «Дайте мені спокій — я ще вмирати не хочу»! Погодився просто під натиском опінії. А щодо мамони, то Ювілят, що боронив у політичних процесах переважно безплатно, може найкраще з нас усіх, викинених з Рідної Землі, навчився легковажити собі саме матеріяльні добра, бо бачив і на власній шкурі пересвідчився, як увесь дорібок поколінь нищився і пропадав впродовж кількох хвилин, як усі ми потратили свої становища, як міліони гинули без ніякої їх вини. І він навчився шанувати саме моральні, ідейні добра, вбачаючи в них єдино-реальний, єдино-тривкий і непорушний чинник, що переживе всі катаклізми. І тільки відкликом до того тривкого критерія християнської моралі та чистої, несфальшованої ідеї можна, на думку Ювілята, боротися за збереження єдности чверть-міліонової маси сучасної української еміграції в Европі від денаціоналізації, духової розтічі і де-каденції. Словом — твердий християнсько-демократичний світогляд д-ра С. Барана, що він його ісповідує і проповідує, базований на величезному його знанні й досвіді та викутий і загартований у дійсності страшної європейської війни і післявоєнної диковини.
ідучого і від світу, що вже сповняється та ще не звершена. Подорожньому і найстрашніший , вигляд її не притьмить зору, бо його дорога моститься вислідно вперед, а не вривається нагло в провалля. Він бо живий і не вибився ще з сил. Чує під ногами тверду землю, а над головою соняшне небо.
Доля України понура з вигляду, що однако трагічний, чи сприйняти його від світу, чи бачити його з нутра, від себе. Хижий блиск пожежі і крик боєвища зіллялися і застигли на тому обличчі виразом німого болю. Затиснуті уста говорять, що в душі важиться змаг напротивних сил, — завмерлих у безрух натуги. Проти союзного тиску епох історії, що, як доконана дійсність, тяга-ром безвладности давить зверху, немов стужавіло камінна плита, — горить і добувається наверх кипуча в скельному гробі за жива погребана сила. Вогненна сила розжарює і топить нагробну плиту свого полону. Наша доля змагається на грані життя і смерти — ціла в напрузі визвільної снаги, спрагнена народитися, увійти в ясні світлиці світу і там голосно назватися. Тому зараз вона мовчить, не чує, і не дивиться. Замкнуті очі певно повернуті кудись у глиб і шукають в лоні вічно-сти джерел помічних собі сил, щоб одним великим зусиллям скинути давлячу скелю, пробити наскрізь темряву історичної ночі і глибоко вглянути в день грядущий.
Свою Голгофту з марою трьох хрестів переживає українська доля, розпята на хресті правди між двох розбійників, з яких один повертається в її бік лицем віднайденої віри, а другий перекосив обличчя насміхом блюзнірчого глуму, відвернувся і потонув у челюсті ночі.
Свою чашу мук п’є наша доля на дорозі вмірання, яка скінчиться в гробі великої ночі перемогою Каїна і Юди, щоб злочинно пролита кров ожила, а окаянна рука повернулася до зледенілих грудей і трикратним стуком визнаної вини збудила серце з оков гріху.
Аж тоді назріє для української долі завітня хвилина визволу. Наперед мусять сповнитися вступні передмови душевної онови, якщо життєва сила має дозріти до воскресного чину та започати свій новий день.
Він або розповиється з рідного світанку і настане, або буде задавлений ворожою хмарою в пітьмі рідної ночі, яка ніяким чудом вже не розвіється, і наша земля не оглядатиме ніколи сходу сонця української свободи. Тієї ночі скамяніє обличчя рідної долі і вподобиться звітрілій скелі, на якій нічого не буде рости.
Не обманюймо себе звідним сяйвом блудних вогників і блукаючих звидив. То хворобливі виквіти на хмарному овиді, — зрадна червінь їхня розлиється смертельною блідістю раніш, ніж проснеться соняшний день і розвіє густий туман. То холод їдкої імли стискає серце проймаючим жахом і воно здрігається останками своєї крови. Лебединим співом погасаючого життя квіте проти призначення, яке чорним покровом огортає його все тісніш. Туга кирея степу простерлась ніччю проклону і давить в жилах землі рідну кров. Запиняє її біг, не дає змоги вільним пливом очиститися з отрути історичної спадщини, перехопити подих відкритого простору та продуховити-ся освіжним світлом сонця — Піднятися у нагірні висоти, досягнути джерел духа, поріднитися з ним в подружньому звязку слова. Вдуховитися в синівське слово прагне кровна пломінь, бо таким ладом роду і виросту збувається одвіку доля живого буття. Де лоно земне пучнявіє животворним кормом, там має людська кров міцну колиску щасливого дитинства, над яким благословенно чуває зоряна криша батьківського неба. Воно заповідь і знак для крови, куди горнути їй живі хвилі і де знайти гирло свого вливу.
Червона ріка між корою земною і голубим небом, немов розтоплена в густий плин материнська снага буття, — ціла в одному пориві досягнути другого берега, і там, — в обіймах батьківської ласки зазнати воскресної онови та радости вторного народження в ввічнений день. Полумяна ріка — то крута дорога життєвого синівства, яка в невпинному пливі вперед шукає свого моря, щоб збагатити його своїм достатком і самому змо-гутніти від подиху його невмірущої величі. Станувший на шлях між світом і Богом, син відповідає за світ як його законний речник, як господар життя, повинний зберегти його ціну живого корму — того, що споживникові свойому дає силу не лише жити, але й статися самому жертовним хлібом, що гідний спочити на вівтарі в храмі Божого буття. Доки син жертвенно творчим життям своїм не вподібниться образові совершенного батька, — не знатиме, куди і як іти до Того, що є творцем і сина і власного образу в ньому. Тоді померкне в очах і дорога і провідний образ, погаснуть в темряві небесні зорі, а в душі земні надії, і земля з колиски станеться печерою, лігвом страшних великих потвор і дрібних гадючих по-род. Як тоді вершитися буде доля людського сина, — кажуть оті зміни, що сталися в ньому і поза ним. Зараз нехай він сам подумає над власного долею, ще доки не на все налягла темнота, доки людина не збилася цілком з дороги серця і спроможна ще думати ясно, і почувати добровільно, і чинити добротворно.
Трудність жити людиною в сучасному світі переросла нормальну міру небезпек та завдань стихійного життєвого змагу і сталася неймовірно могутньою, незборною потугою, що до неї не знати як підійти, де її знайти та якою зброєю її перемогти. Наглядність похилої площі спаду людського рівня така загальна і у виявах яскрава, що з видовища цього зринає вбивчий сумнів, чи була коли небудь людина тим, за кого себе вважала, або ким прагнула статися, чи взагалі звук «людина» має якийсь окремий, своєрідньо тонований глузд у світі. Довідний дух людський розкрив перед нашими очима світ, і ми бачимо, що він найпевніше дійсний тоді, коли розбитий і зруйнований. Повірити в розбитість світу — пряма дорога і заохота його дійсно розбити. А як звучать перестороги і поклики до дальшої світобудови, ми вже бачили, бачимо тепер і ще будемо бачити. Живемо бо справді, як самовільно вируючі атоми, і покищо традиційним способом вбиваємо себе, або живцем себе взаємно пожираємо. Таємниця вмілого розбивання живих атомів, на щастя, ще не зовсім в наших руках, тоді б гинули масово не лиш розбиті офіри, але й самі розбивані, — слуги сатанічного культу чорний маґій. В головокруж-ному русі повалено старі дороговкази,затерто шляхи і перетоптано стежи так, що й не знати, куди хто прямує, а чи тільки навмань, із замкнутими очима, біжить перед себе. Ймовірно, що наш сучасний світ нікуди не йде, до нічого не прямує, але тільки на місці шаліє в собі та всякими отрутами бичує свою природу до танкового божевілля і розкошів самозабуття, самовбивання і вмірання. Спокійній думці нема вже місця, свідомість не знаходить змоги, кому б виявити і передати свої надбання, а збуджена серед оргій цивілізації духова людина — безрадніє і не має де подітися. Бо самостійний атом — засуджений самітньо споживати дар своєї свободи, доки його найближчий сусід- «побратим» не вкоротить і «розбиттям» не спасе від власної долі. А втім світом стрясають гуди торжеств, серед виття сирен і громових вибухів дикої радости на підвищених місцях появляються речники і проголошують зібраним слова радісної правди про единство ідей та ідеалів, спільноту людського роду і щасливе життя і безконечний поступ людини. Речники кидають в людську масу заздалегіть зготовані набої розривного слова як у смирний вулькан у своїх стіп, щоб зірвати його до дії і кинути в збройний табір окопаного суперника, — для виз-, волу його мас від оков неправди і кривди та залучення їх в єдине стадо «спасенних». Ні самі речники, ні тим більше зібрані для слухання їхні маси, — не відчувають, що стоять над прірвою справжнього вулькана, в яку зваляться найперше самі, — якщо розпутають людську природу до кінця та «визволять» людину з усіх шляхетних первнів її віковічної людяности. Після такого «визволу» залишиться «на свободі» нага, розбита подоба, не здібна сама вже жити, а хиба ще розпряжним відрухом звільнених з органічного вузла сил вдаряти і вбивати поблизу стоячих живих.
Доба розбитого атому сходиться з добою розбитої душі. Невипадкова ця зустріч знетворених облич матерії і духа, їхній приблиз зливається в образ руїни, що, чорним прапором зловісно піднятий на життєвий овид світу, кидає далеко тінь приречення і заглади, — як на тих, що говорять і рішають, так і на тих, що мовчать і слухають. Із речників ніхто вже не говорить з душі та кожний діє із само- і славолюбства, зате ж слухаюча маса занадто зацькована, обездолена, занедбана в своїй людській гідності, щоб вільною душею могла слухати і почуту мову сприймати, бо тоді вона заговорила б з ... душі та виявила б, що вічний скарб її людськости живий ще в ній і відозветься на кожний поклик братнього голосу. її людську масу скликають під крик сурм, що б’ють на тривогу перед заливом пожежі, яка ось котить яру свою повінь і звоями хижих 'зміїв оперезує по черзі квітучі селища людські. Не для рятунку перед нищівним вогнем загроженого дому збіра-ють сурмачі-ворохобники людську масу, а на те, щоб незвичним видовищем потрясти її, розпалити уяву та розбурхати дрімаючу її жадобу — грабити, палити, руйнувати. Зловіщна зграя злочинних паліїв має «на оці» завсіди чуже добро, що його треба перемінити в згарища, якщо не сила заволодіти ним на свою власність. Скаженіє вона на радощах кожного вибуху пристрастей масового божевілля і «ГеросТатовим шляхом» мостить собі дорогу на верхівя слави, звідки завтра окине зором гордого переможця жертовну масу світової ґегенни. Нічого бо в людській душі не росте жадніше і не перещіплюється самочинно поза себе швидше від стоногої язви зла, яка не стрічає впину з боку закону і караючої руки. Безкарність служить підсонням починам злого, дає розмах і буяння злочинові і злочинцям.
Орґіястична розпряженість життя стоїть сьогодні в зеніті свойого насилення. Ще один великий вибух і спалах, а діло руїни людського світу буде завершене. Та не випереджуймо уявного образу грядучого, не дивімся в страхітне обличчя «дня судного»! Радіймо від ласкавого тепла надійної думки своєї, яка каже, що завтрішній страшний день ймовірний лиш, але не невхильний. Покріпна ота думка квітне на обрії біжучої днини в осяйній авреолі провісної новини. Серце наше розхилилось, розгорнулось в чашу, дає колиску і пелени для чарівної зорі, що народилася з нього, — з людського серця. Виносило воно свій дорогий плід впродовж довгої історичної ночі так, щоб кожний жертовний його стукіт, кожний зойк болю, кожний крик одчаю, подих любови і порух віри, щоб кожна краплина крови, — пропривша, пролита і офірно згорівша, — позначилися і збереглися — в дитині. Глибоке її родове зачаття, довга і багата доба дозрівання та велике призначення в далеку будучність. Бути бо творчою, творцем життя і животворити заповіджено дитині, що родилася на боєвищі і побойовому перехресті похідних шляхів, що піднялася з духа змагу і жертви.
Про яке ж «народження» йде тут мова, коли, розглядаючись довкола у власній дійсності, — не бачимо ні виняткової людини, ні охоплюємо діяння якоїсь духової потуги. Із цілості нашої, із до-левого буття нашої батьківщини — землі, народу, і духа історії, — підноситься воля, родиться духовий почин і зримо поступає на життєвий плян ідея. Немов рожевінь заграви, яка провіщає сонце і день, рожевіють на нашій землі новородні проблески, починає дніти в нашому житті. Спрям нашого існування в світі саме й тим починається, що життя повинно розгортатися і виглядати так, як власне прагнемо й уявляємо, як бачимо його в образі творчої свідомости, як вдивляємось в його очима пророчої душі. Із нутра, із серця душі і духа — родиться дійсність чергового дня. Тільки такий спосіб народин через самовияв, тільки виключно цей шлях з духового почину є сутньо реальним і здійснимий в значенні нової життєвої доби в українській історії. Не даруючи жертовних дарів власної душі на вівтар існувань, не стаючись реально животворним хлібом, не можемо надіятись ніяких змін в обличчі дня поточного і прийдешнього. Щоб він був кровно і духово
наш, для цього треба нам статися його змістом, налити його собою щільно і повно. Нехай він, як повна чаша, розливається з нутра наверх — у світ. Продовжати теоретичну гру поняттями про «ідею», «визвол», «націю», «державу», чинити в безконечність непоправний гріх рідного «словоблудства» — від того всього наша чаша не висковзне магічним висовгом з рук нового хана, що п’є із неї вино живої крови.
В земній чаші нашого буття живого вина зменшилося. В добу буйного дозріваня вино наше то розливається гарячою росою духа, благословило його на грядучий ріст потомної лози, на дорідні грона і достатні винозбори, то в нестямі підданих гонів шукало владних уст і.. . находило челюсть молоха — кровопійця, щоб у череві його розпалювати спрагу і жадобу ненаситу, то безпричинно бурилось в собі, варилось в безцільному сварі і вигаряло без сліду. Сьогодні, в печерній полутіні, померкли чіткі форми прекрасної чаші. Отой чарівно вилитий земний дзбан не пишається, як бувало, в променях соняшного світла розквітлим буянням живої краси. Він щільно оплетений пружистими звоями потвори, що схопила казкову здобичу в довічний полон, — як животворчу, не-висихаючу криницю — джерело цілющого молока. Так, либонь чаша наша не висохла, хоч зза темряви мрачної обитені та могутньої тіні надяглого на неї потворного тіла не видно, чи чаша відкрита, чи горить в ній рубін вина, чи крізь порожняву блимає сухість камяносірого дна. Та мусить бути вона жива і бездонна, — коли смертельні звої давуна затискаються довкола все дужче, — дарма, що в чаші тиша і голос утробних її діянь наверх не доходить. Хто повинен знати, хто може збагнути та хто врешті голосно і певно розкриє сокровища таємничої чаші і живим словом виявить її справжній стан?
Живе обявлення чинити покликані всі, що в чаші, всі, що з її живого тіла і духа, всі, що з неї родились і повним насліддям її віковічного буття стались невідемними первозаконними носіями і творцями її перво- і вічнородної природи. Всі, що є чашею в найбезпосереднішій, в прямій формі її дійсної сутности, мають написане «право голосу», є вкожночас «на черзі» сказати своє живе слово і становити живу правду української долі. Хто б між нами був такий, який не почував би цього права набутого своєю приявою в містичному горнилі української чаші, хто бодай думкою, коли ще не цілим серцем, — не тягнувся б за призивом рідної крови і не прагнув би вершити історичного склепіння чаші та не звершитися вкінці самому безпосередньо в неї? В живому світі нема такого «атому», який не був би носієм світової сутности, а належав би виключно «собі». Такого відокремленого «собі» — нема, воно й неможливе в основі, — дарма, що в буденному досвіді на і поверхні життя оте «собі» таке зорово наглядне і переконливо «дійсне». Власне життя є той непомильний вчитель, що завсіди найде відповідну нагоду повчити опірного учня і справити його дикі вибрики і забіги. Воно врешті пересвідчить недосвідченого, що «життєва мудрість» — спільний скарб, дідичений справедливо охочими жертовно його збагачувати.
Нехай ніхто, що збудився живий в теремі хрустальних стін української чаші, не думає, що є її виключним власником, господарем і суддею. Чаша нашого життя завсіди старша поодинокої людини, вона береже в своїх стінах старе вино, що його походження і віку не означити ніяким астрономічним рахунком. Тож не призначене воно у власність нікому, що б насоложувався життям, а не думав, що повинен найперше лозу ростити. Бо ж він — не проходячий гість у чужій винниці, але сівач і огородник у рідній, спільній, споконвічній. Тут земля — не раб у підданстві хижої людини, що надумала кровопійно виссати її божі соки, пожерти її розкішні плоди і нещадно висушити саму її плодність. Земля рідної винниці насичена потом і кровю непроглядної черги поколінь виноградарів та бережена добрим генієм творчого виноградарства. Грабіжник, що ввірветься в неї завойовничим мечем, натрапить в ній на «свій» камінь, об який зломить меч і... руку. Чого ж то у рідну винницю скрадаються ніччю її власні діти та вигостреним ножем спішно стинають дорідні лози — немов би у рідного батька крали неналежне собі добро? Далеко не винесуть із неї знівечених паростей і не знайдуть безпечного місця, де змогли б спожити овоч нарізаного гілля. Слід грабіжника зрадний — не вкриється перед завидним оком голодного здобичника-«побратима», який добуде ножа і без надуми заріже необачного власника, що розсівся в тіні огорожі рідної винниці, щоб на самоті спожити злочинно здобуте добро. Краще було б йому, нещасному, не родитися, коли мусить гинути ганебною смертю ізза добра, що його міг в день зірвати із живої деревини на очах рідного батька — господаря винниці.
Шлях гріху і кари кривий, безвихідний, в собі замкнений шлях смерти, доки ідучий ним не прозріє силою власної видючости, саможерт-венно не прорве його і кривини його не впрямить в струнку промінну дорогу животворности. Сонце треба збудити в собі, тоді з власного серця простелиться пряма ясна дорога у рідну винницю, яка рясно проквіте і щедро зародить.
Світло душі на дорогу явного чину!