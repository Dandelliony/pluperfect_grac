Воююча Україна
(Продовження).
II.
Меч, плуг і пісня — три наголоси — удари життєвого віддиху, що сповняють ритм історичної людини; бо
змаг, праця і слово творять триєдиний вимір людської природи, бо ж
кров, земля і дух співдіють нерозлучно у вічному чуді буття.
Вони не первні, що складають цілість, і не символи тільки, що означають дійсність, але основні форми єдиної потуги, яка є і змагається за самопотвердження, поглиблює себе працею і вміцнює стан своїх творчих здобутків, вкінці пізнає і цінує себе мірою найвищого ідеалу.
Існування людське, як невідомо з чого почата, свідомо слухана і завсіди недосказана пряма розповідь, що всюди відкрита для можливого завершення вільним словом живим. Між незліченних казок — творів уяви, оце єдина казка, яка твориться з цілостану буття, переймаючи в себе безпосередньо цілого творця, — хто б він не був, що б не чинив та чого б не творив. Героєм тієї безконечної казки — несвідомо чи свідомо — є всякий рід, а доконечна розповідь її запевнена невхильним його кінцем. Герої відходять і зміняються, казка ж незмінно довжиться. Кожному з них вільно за правом власного буття свобідно вязати живі слова аж до хвилини, коли останнім віддихом розповідна його дія змовкне.. Рідний спадкоємець перейме після його належну собі спадщину.
Герої життєвої казки останнього завіщання не пишуть самі, як теж не плетуть собі намогильного вінка. Це право і повинність спадкоємців побратимів перейняти переймальне добро та зберегти в памяті ім’я жертвенного добротворця-попередника.
Хто із власного життя не вичув ще, що є творцем єдиної казки — буде слухати чужих або складати собі для розваги власні так довго, доки одного дня не перестріне його на дорозі доля і не пригадає йому, що мусить творити свою правдиву живу казку як жертводавець слова, праці і крони. Бо меч, плуг і пісня — не розділені засібні речі, що їх можна б згідно вподоби вибирати та довільно вживати. Зовнішньо проявні образом своєрідности, вони внутрішньо переплетені в нерозвязаний вузол-корінь, з якого виростає життєва цілість. І земля і краєвид і підсоння і порода доповнені вже в нерозгадному почині, що розгортається як призначення і доля. Хто схильний і здібний був би відмовитись від неї, або не признатися до неї, коли своїм корінням спочиває в надрах живого світу та росте силами і нормами загального ритму ставання, — будучи, таким чином, виразом і виразником, спадкоємцем і заповітником. Оба обличчя лиш з зовнішнього по
гляду напротивні, бачені з нутра — вони сутньо тожсамі. Людина підвладна долі тією самою мірою, якою становить її власним буттям у відношенні до світу. Тому в точному розумінні спротив долі немисленний як у значенні ухилу перед її наступом від світу, так і невтральности творити і становити її від себе — вже самим фактом свого життя і діяльної прияви у світі. Зате ж «змаг за долю» найістотніше висловлює дійовість буття і він гідний повноту людської природи внаявити у стилі лицарської великости. Тільки свідомий до-цін і життєве ствердження основного ладу буття в його сповненій взаємності закону і свободи, дійсности і повинности, творення і жертви, послуху і почину — чинить змаг людський морально вартісним, бо життєво повним. У божому світі нема місця як для сваволі всевладства і всевладних панів, так для неволі рабства і підяремних рабів. На обох скрайностях заперечується органічна природа і правда дійсного світу, який передусім є цілістю взаємности і співдії сил, що одна одної потребують, одна з одної родяться, переймають насліддя і передаються в спадщину — творять і згаряють в творенні. В ритмічному пливі ставання триває сама постійність долевого збування і вершения долі, яка основно спільна і незмінна, — дарма, що в життєвих виявах міниться усім багатством раю і злиднями пекла. Доля не постановлена сторонньою силою як присуд життю каратися в нескінченість без одного променя надії в ясну будучність. Ще ж ніхто розумом ні думкою не зміряв ваги свого буття, щоб міг наперед виректи остаточний про нього суд. Доки живе, похідний його шлях відкритий і доля не названа, бо саме йому перш усього застережений почин творчого її вершения, і він не так законно управнений, як радше внутрішньо, свобідно повинний на скрижаль долі власним духом своє життя як заповідь вписати. Не самим ім’ям залишити по собі слід, але через себе передати в спадщину світ, що його наслідки колись переняв та своїм життям збагатив. Заки цього не сталося, передчасно вирікати людині осудне слово про свою долю, яка саме ще й нічого з неї не взяла, і не має, і є насправді чужа, непривітна, а може й злонамірна і ворожа. Собі назустріч іти треба, а доля завсіди відкриється як та, що водночас від