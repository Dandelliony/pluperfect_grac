С. Ю. Пр.
Економіка України і важніші соціяльні питання


1.
У еміґраційній пресі післявоєнного періоду закорінився поганий звичай, згідно якого деяким справам присвячується куди більше місця та уваги як вони на це заслуговують, а з другої сторони поминається висвітлення таких питань і проблем, які корінним образом можуть вплинути на характер наших визвольних змагань і відограють безперечно основну ролю у житті народу та держави. Однією з таких проблем є проблема промисловости України. В кожному нрояві щоденного життя ми переконуємось про те, як нерозривно є зв’язаний стан промисловости даної країни із її могутністю, її значенням взагалі. Якщо мова про воєнні часи, тоді зараз вже мабуть для кожного є ясно, що роля належного вивінування армії набрала сьогодні рішального голосу. Але вже багато менша частина загалу орієнтується, що атомна зброя, безпропе-лерні швидкісні літаки, ракети, радарові апарати — це тільки функція високо розвитої промисловости, це функція наявности висококваліфікованих заводських робітників та працівників науково-дослідних інститутів, які можуть існувати тільки на базі промисловости. Від цієї ж промисловости залежить у прямій лінії не тільки наявність згаданих вгорі модерних видів озброєння, але також і в першу чергу звичайне вивінування армії, як от автомашини, літаки, танки, гармати, різні види пальної зброї, амуніція, а дальше самий одяг і прохарчування. Коли підкреслюємо рішальну роль модерного озброєння у теперішній війні, то це ще не значить, що людина затратила своє значення. Але зараз потрібно до досягнення перемоги не звичайне «гарматне м’ясо» піхотинці, чи кіннотчики, але куди більше люди, які думають обслуговувати складні воєнні машини, — отже шофери, летуни, техніки, механіки, електротехніки, взагалі технічно кваліфіковані сили, яким розпоряджати є в стані знову тільки країна із потужною та різноманітною промисловістю. Така роля промисловости у майбутніх збройних конфліктах. Але не треба забувати— що дійсну могутність та значення здобувають народи якраз у мирному періоді, в періоді творчої праці. Могутність країни в мирний час—це функція загального добробуту населення цієї країни, це функція поступу (прогресу) даного народу в усіх ділянках життя. Думаю, що було б зовсім лишнім доказувати, наскільки ці фактори залежать у теперішніх умовинах від розвитку передової промисловости. Хотілобися тут тільки ще підкреслити, що навіть країни з пребагатим сільським господарством, якщо в них рівночасно немає належної великої промисловости, переробки отих сільськогосподарських продуктів, не можуть рахувати під сьогочасну пору не то що на панівне, але взагалі на жодне значніше місце посеред других країн. Ці слова присвячую особливо тим нашим землякам, які як ніяк не можуть погодитися із фактом індустріялізації нашої батьківщини поздовж останніх десятиріч, які недоцінюють конечну потребу дальшого росту цієї індустріялізації, які в Україні бачать, так як ще до 1918 р., тільки пшеничні лани, на багацтво цих ланів рахують і... можуть перерахуватись.
Щоби ж ми не «перерахувались» треба неодмінно і повседневно з’ясувати нашому загалові важливість питання нашої промисловости, і кожний крок у цьому напрямку треба повітати, як позитивне явище. На жаль, на еміґрації таких кроків дуже обмаль, не дивлячись на те, що з 1943 р. до зараз, тобто до 1951 р. минуло майже повних 8 років.
У нечисленних нарисах, які доводилось читати, автори, спираючись на деяких цифрових даних, одержують ясний статистичний висновок відносно жорстокої експлуатації промисловости України Москвою. Жаль тільки, що більшість авторів поперестає на числових даних 1935 р., а що найбільше 1939 р. і не заключає новіших статистичних даних. Це між іншим одна із найчастіших болячок більшості еміграційних економічних нарисів. А чейже треба памятати, що економічна ситуація СССР, беручи під увагу безоглядні експерименти Політбюра та Держпляну СССР, зміняється дуже помітно, і нам слід усе розглядати по можливості найсвіжішу, останню ситуацію. Бо тільки у випадку, коли старатимемося на теперішності, на сьогодні актуальних питаннях, не залишаться наші пляни й проекти на папері, але буде нам дано можливість їх дійсної реалізації. Так, наприклад, із зіставлення вартости продукції великої промисловости України наведеного в одній статті) бачимо як вона виросла від 2,9 мільярдів крб. у 1927/28 р. до 11,5 мільярдів крб. у 1935 р. Але якби автор залучив до зіставлення дані 1937 чи 1940 р. тодіб ми побачили, що продукція підскочила до 16,1 мільярдів крб. зглядно 22,3 мільярдів крб. Значить темпи росту продукції в останніх роках збільшились. Рівночасно аналіз совєтських п’ятирічок показує, що інвестиції третьої, а особливо останньої, четвертої п’ятирічки реалізуються все більше й більше в уральських, сибірських та середньоазійських індустріяльних центрах, а не в Україні, отже темпи зросту основного капіталу української промисловости повільнішають.
На протязі 8 років з 1927 до 1935 р. розрив між інвестиціями в основний капітал і продукцією засобів виробництва промисловости України виносить 32 мільярди крб. На підставі новіших даних приблизно цих же самих 32 мільярдів крб. розриву «досягнено» в періоді 1935—1939 рр. в наполовину коротшому часі, в 4-ох роках, отже іншим словом експлуатація промисловости України Москвою з 1935 р. до 1940 р. посилилась, виросла більше як вдвоє разів. В наступстві вище згаданої аналізи ми доходимо до висновку, що з України вивозилось у Росію все більше й більше засобів виробництва, яких не освоюється в економіці промисловости України, і, підчас коли цей примусовий «експорт» виносив у 1927—1935 рр. пересічно біля 65% всієї української продукції засобів виробництва, тоді в 1935—1941 рр. він досяг величини не меньшої за 75%. До того ж самого результату ми можемо дійти за допомогою аналізи матеріяльного балянсу (сировина, пів-фабрикати й машини) московського (т. зв. центрального) індустріяльного округу та промисловости Білорусі, Сталінграду й Ростова.
Структура, а передусім обсяг продукції засобів виробництва в УССР є антинаціональним методом колоніяльного визиску України. Але не тільки сучасний видобуток вугілля є хижацький та виснажуючим природні ресурси. — Це ж саме відноситься до залізної руди, манганової (марганцевої) руди, боктисів, лісу, взагалі всіх геологічних багацтв України та її різних баз сировини. Тому ясно, що потреби України вимагатимуть якнайшвидшої зміни методів праці та характеру виробництва нашої промисловости. Треба буде розбудувати обробку промисловости на базі нашої сировини, але не мусітимемо попереставати на існуючому рівні видобутку цієї сировини, тільки можна буде з бігом часу та ростом різних галузів промисловости, яких до зараз завдяки «втручанні» Москви в нас узагалі немає, пробувати підвищити навітї цей рівень. Чейже тоді йтиме вартостевий розрив між інвестиціями в основний капітал народнього господарства України, а продукцією засобів виробництва не в бездонний карман Москви, але на наші національні потреби. Кромі цього, цей розрив не буде вже мати тоді вартості 65% чи 75% всієї продукції, тільки значно менше, бо ж інвестиції в народне господарство виростуть у багато разів. У 1941—44 р. перекотилась крізь наші землі жорстока війна, яка нанесла нашій промисловості і господарству взагалі жахливих утрат. Щоби поставити цю промисловість у стан, здібний заспокоїти всеціло тільки наші власні потреби, треба буде величезних вкладів капіталу. Розрахунок, згідно якого поширення виробничого потенціялу нашої промисловости виростатиме вдвічі за чотири-п’ять років (так, як це було до зараз, а докладніше до 1941 р.), не буде мабуть дійсний у будуччині (хиба що ми самі в нашій державі будемо цілево до цього прямувати). Про конечність побудови зовсім нових галузів промисловости було вже вгорі згадано, треба чейже пам’ятати, що побудова тільки однієї військової промисловости поведе за собою великі кошти, які треба буде стягнути із прибутків інших, уже існуючих промисловостів. На Україні зараз існують тільки допоміжні військові заводи, яких відбудова в четвертій п’ятирічці відбувається штучно припізненими темпами, а про будову нових заводів цієї ділянки в Україні й мови зараз немає. Не мусимо бути мілітаристами, але важно повірити, щоби тих декілька існуючих військових заводів Харкова, Ворошиловграду чи Крематорська могли бути запорокую не то, що могутності, але принайменше престижу нашої оновленої держави. Тут ще далі можемо сміло зарискувати твердженням, що побудова відповідної, модерної, однієї тільки літакобудівельної чи автомобільної промисловистів забере найменше добрих п’ять років, а щож тоді говорити про хімічну, електротехнічну, оптичну промисловости, яких брак так боляче відчуває зараз Україна, а їхня дальша недостача буде гальмувати розвиток усіх галузів промисловости взагалі.
Уважаємо отже, що хоча б уже тільки з вище згаданих причин дещо рано пропонувати зараз зменшення продукції засобів виробництва чи скоротити (хочби тільки й тимчасово) видобуток вугілля в Україні, бо тільки на базі цієї ділянки господарства, (а не слабо розвинутої і занедбаної промисловости виробів споживання) можна буде в початковому періоді прелімінувати кошти на нові конче потрібні інвестиції. А що ж щойно говорити про належний розвиток української продукції засобів споживання, який би врешті решт заспокоїв пекучі потреби сорок-мільйонового населення України, при чому слід замітити, що тут треба буде дбати не тільки про заспокоєння біжучих потреб населення, але навідмінно треба буде також надоложити ті величезні занедбання, яких допустилась в Україні протягом довгих десятиріч совєтська окупаційна економічна політика. Треба далі взяти на увагу, що, яка б Україна багата не була, нам треба буде ввозити, імпортувати ряд сирівців, а то й готових виробів, яких ми не матимемо; з них найважливіші це — ґума, нафта, бавовна та рідкісні металі. Долучаться до цього ще й деякі харчові продукти, зокрема південного походження, як какао, чай, кава, південні овочі, яких спожиття виросло в Україні в порівнянні з дореволюційним періодом на багато разів по причині спонтанного росту міського населення.
Із усіх цих, вище згаданих, оглядів — надмір продукції засобів виробництва в Україні, який зараз загарбує Москва, повинен існувати, коли не рости й надалі, і він являтиме собою стрижінь нашого експорту. Питання країн, до яких ми мали би спрямувати цей експорт, незвичайно цікаве, але по своїй суті належить уже до чисто торговельних проблем. Проте добре буде при нагоді замітити, що ледви чи зможуть увійти в гру під тим оглядом такі країни як Німеччина, Італія, Франція чи Чехія, бо вони схотять нав’язати Україні респект у постаті готових виробів, які ми самі зможемо виробляти в довільних кількостях. Питання наших майбутніх зв’язків (торговельних) із ЗДА та Великою Брітанією треба основно вивчити. Запотребування ринків Білорусі, Польщі, Румунії, Туреччини, Кавказу та Прибалтійських держав не буде аж таке мале, як про те загально думаємо і щоправда кожна із цих країн зокрема ані не може рівнятись із сучасним ненажерливим «ринком» Москви, ані всі вони разом узяті можуть становити поважну ролю в українському експорті, а тим більше в експорті засобів виробництва, зокрема докладніше вугільної, сталевиробної та машино-будівельні промисловостів. Економічна структура Єгипту, Ірану, Іраку та інших країн Близького Сходу, чи навіть Індії, відповідає добре нашим експортовим можливостям також реекспорт цих країн в Україну приніс би нам у великій більшості випадків якраз нам конче потрібну сировину чи товари! Єгипет це високоякісна бавовна! Іран, Ірак — нафта; Індія — рідкісні металі, неодмінно потрібні до виробництва модерних столових сталів. Крім цього всі ті споживачі, а насамперед Індії та Єгипет,належать по кількості свого населення, простору та перспективам розвою до дуже поважних великих відборців. Але при нав’язанні торговельних взаємин із цими країнами треба буде лічитися із однією дуже великою перешкодою, про яку часто призабувається, а саме, іцо всі згадані країни лежать у сфері (полі) дуже сильного діяння англосаксонських держав, які чейже не так швидко погодяться на наявність ще одного конкурента. Існує велика правдоподібність, що взаміну за відступлення деякої частини ринків оті держави зажадають різних уступок та концесій з боку України. Але на такі концесії ми можемо дозволити собі добровільно і великодушно тільки у відношенні до наших менших, слабіших сусідів, тільки тоді ці уступки не будуть для нас загрозливі. Кожна ж концесія на користь потужнішого, чи хочаб рівно міцного сусіда буває звичайно вимушена (тоді кажеться, що обставини, чи пак «практичний» розрахунок нас до цього заставляє) і являє собою, перший крок до захитання, а то і втрати дійсної незалежності. Мусимо все памятати, що політична самостійність не звязана нерозривно із економічною незалежністю є тільки карикатурою самостійности.
Якщо ж мова про експорт продукції засобів виробництва тоді Україна матиме ще одну прегарну можливість, а саме в напрямку Сибіру та середньо-азійських країн. У мойому начерку «Україна та питання Сибіру» я з’ясував та обґрунтував наявність засвоєння Україною деяких частин Сибіру. Наполеглива важка праця мільйонів українських переселенців, як добровільних з часів до революції, так і примусових з страшного періоду 1928—1949 рр. дає нам законне, моральне право на це засвоєння; — мало цього — це наш святий обов’язок не занапастити та прогайнувати результати трудів і змагань мільйонів наших земляків, не дати, що б нами й надалі покористовувались тільки чужинці. Сибірські території будуть для нас не колонією, але стануть невід’ємною частиною материка — України, бо ж ми не закабалюватимемо жодних країн чи народів, але обіймемо в посідання землі, чи вже сьогодні заселені в переважаючої більшості українським елементом, чи зовсім незаселені. Мирна розбудова отих сибірських територій та прекрасне майбутнє, яке лежить узагалі перед Сибіром, дадуть нашій промисловості не то, що знаменитий ринок збуту, але й могутній поштовх до її дальшого росту, і являтимуться основним чинником економічної рівноваги господарства України. Дуже поважну ролю в цій рівновазі відограватимуть безперечно також середньоазійські республіки (Казахстан, Узбекістан, Таджикістан. Туркменістан). Ці республіки визначаються найкращим стратегічним положенням у цілому теперішньому СССР, і це є причиною, що в рямках останніх совєтських п’ятирічок (третя 1937—42, четверта 1946—50) розбудовується дуже інтенсивно якраз в цих країнах нові великі гірничо-індустріяльні центри. Не підлягає жодному сумнівові, що після здобуття самостійности цими республіками — оті центри, як і взагалі ціле народне господарство, зазнають ще більшого розвою, і, нам треба буде спрямувати всі зусилля на те, щоби досягти гармонійної економічної співпраці між різними ділянками господарства, а в першу чергу промисловосте, України та середньоазійських республік.
Наш торговельний зв’язок із Росією буде також актуальним. Ясно, що ми могли б обійти цей зв’язок без великої шкоди для нас, і осмі-шують себе деякі російські публіцисти, які підлабузнюючись українцям, намагаються доказати, що такого «доброго» й «широкого» ринку як у Росії Україна для надміру своєї продукції ніде не знайде. Цікаво тут відмітити, що цей атут витягують вони, щоб переконати нас про «потребу» федерації з Росією, як бачимо отже після повнісного збанкротування та компромітації атуту впливу російської «культури» чи так взагалі «опіки, й допомоги великого братнього народу» переключаються як праві так і ліві російські політики на аргументацію за допомогою економічних факторів. Це є однією із причин, що ми також повинні присвячувати все більше уваги господарським проблемам України. Вертаючи до наших будучих експортових взаємин із Росією, ми будемо могти зажадати за наші постави заплату або в золоті, якого Москва накопичила дуже багато, експлуатуючи з усіх сил уральські та сибірські родовища, або в сировині, яка нам саме буде потрібна. Напр., уже сьогодні можна сказати, що дерево, деякі рідкісні металі, а навіть нафту буде можна достати з Росії куди дешевше як з інших країн, хоча б по причині на багато нижших коштів транспорту. Якби ці взаємини не уложилися у майбутньому, все Росії залежатиме більше на імпорті з України як Україні на експорті до Росії, це обумовляє різна економічна структура однієї та другої країни. Це добре розуміє Москва і тому намагається якмога найдальше продовжити останні дні свойого панування в Україні.
Хотілобись ще під кіець цих розважань частинно комерційного характеру завважити, іцо коли мова про питання реекспорту чи заплати за українські експорти, тоді ми не мусітимемо все настоювати на тому, що б ця заплата відбувалась в натурі. Таку вимогу є змушені звичайно ставити більше вбогі держави, які негайно потребують іншої життєвої потрібної сировини чи товарів. Пребагата Україна може собі дозволити також прийняти в заплату за свій експорт гроші (або в постаті валюти, або в золоті). Із евентуального надміру припливаючих сум можна створити золоті резерви державного майна, які скріпляють вартість грошевих емісій та все можуть пригодитися. Намагання тоталітарних режимів в Італії та Німеччині, в останніх роках, підтягнути до ранґу державної резерви т. зв. капітал людської праці чи скажімо сталі були мабуть передчасні і закінчились певним неуспіхом. Цей неуспіх грозить усім таким спробам принаймні так довго, як довго існуватиме переважаюче окруження, якого резерви спіратимуться на традиційних припасах золота чи інших рідкісних металів. Замінити цю систему є встані тільки добровільна згода великої більшості держав, або ще більше — глибоке перевиховання закорінених поглядів всього населення цих держав.
Щодо потреби змін в географічному розміщенні промисловости в Україні, то основною вимогою є децентралізація промисловости. Це завдання не буде надто важко перевести в діло тому, що в нових районах можна буде розбудувати нові, до зараз або неіснуючі, або слабо заступлені ділянки промисловости, як — Гумова, автомобільна, текстильна, шкіряна, металовиробів ужитку, деревообробка, електротехнічна, прецизних та вимірних приладів. Дуже допомічним чинником у виконанні цього завдання буде якмога повнісне використання енергетичних джерел України, зокрема ресурсів водної енергії. Промисловість сталевиробну, важкого машинобудування та хімічну, як надто міцно зв’язані із сировинними базами, мусітимемо залишити в більшості у східних областях. Це також зовсім ясно, що децентралізація не мусить іти аж так далеко, щоби питома вага валової продукції, напр., Вінницької області досягла величини ваги Дніпропетровської чи Ворошиловградської областей. Це не пошкодить, якщо в Україні залишаємо деякі райони більше виразного сісьсько-господарського характеру. На прикладі таких міцно й досить рівномірно індустріялізованих країн як Англія, Німеччина чи Франція бачимо, що отака індустріалізація усіх без вийнятку областей потягла за собою занепад сільського господарства. Добре ще знати, що така Франція та Німеччина належить до держав дуже багатих під сільсько-господарським оглядом, а всеж таки, не зважаючи на те, харчова ситуація їхнього населення є дуже скрутна, і вони є залежні в дуже сильній мірі від імпорту чужої продукції, від чужих передумов. Хиба найкраще бачимо це на прикладі сьогоднішньої Франції, країни рільночо багатої, та ще й до того із багатими колоніями, яка мимо того всього попала завдяки немудрій економічній політиці в залежність від чужого капіталу, і ця залежність звязує її не тільки економічно. А якраз один із глибоких коренів цієї залежности лежить у прояві втечі французького селянина із села до міста, до промисловости. Нам треба буде вистерігатися за всяку ціну виникнення такої ситуації. Крім того треба памятати, що село являється найкращим резервуаром здорового, національного елементу, підчас коли місто, як пряме наступство індустріалізації, дає безперечно більше кваліфікований, але зате менше здоровий і слабкіший приріст цього елементу. Не дивлячись на спонтанний ріст українських міст в останньому чверть сторіччу та на перекір процесові жорстокого нищення українського села непослідовною колективізацією та передусім злосливими примусовими переселеннями, Україна є ще дуже далека від небезпеки вичерпання сил села, проте добре буде в майбутньому всеж таки вистерігатися надто рівномірної індустріалізації усіх без винятку районів України. Згадані застереження в нічому не зменшують конечної вимоги дальшого зміцнення індустріалізації України, яка являтиме собою в теперішній констеляції практично діючих світових сил одну із найкращих запорук могут-ности нашої оновленої Держави і запоруку стабілізації відносин на Сході Европи.
(Продовження буде).