Річниця приходу німців до Самбора

Настала гарна осінь. Сонце гріло як улітку, так що земля просохла і по вулицях уносилися хмари кур'яви. Погода усталилась і, здавалося, сприяла боротьбі німців з поляками, за вислідом якої стежили всі з великим напружен ням. Але вже на основі перших боїв можна було передбачити, як вона закінчиться. Німецькі війська йшли невпинно вперед, нераз 50 км. в один день, пробиваючися через ворожі лінії, і займали все нові простори. Все ж таки ніхто з самбір'ян не сподівався, що вже так скоро буде оглядати перші патрулі німецького війська. Вони ввійшли в місто 11 вересня 1939 р. вечером, а 12 вересня появилися на вулицях міста перші німецькі танки, а за ними моторизовані частини на мотоциклах. Вправді перед Самбором польські війська стримували їх напір, але це нічого не помогло. Сталлю вкриті, зі сталевою дисципліною і волею перемоги прийшли полки німецьких Збройних Сил, вітані мешканцями Самбора з різними почуттями... Українці вітали їх радо, бо відітхнули від польського терору і польської солдатчини, які в останніх довоєнних і воєнних тижнях лютували і коштували українців багато жертв... 
11. IX. ц. р. минула друга річниця першого приходу німців на наші землі, котрі вони залишили на два роки, щоб тепер, знов визволити їх з-під більшовицького ярма.