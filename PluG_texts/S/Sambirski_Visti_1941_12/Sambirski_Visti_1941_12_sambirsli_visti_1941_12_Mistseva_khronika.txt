МІСЦЕВА ХРОНІКА

Театральна вистава в Пинянах. 
Дня 7. IX. ц. р. відбулися в селі Пинянах вистава п‘еси п. з. „Ой, три шляхи широкії”. Молодь села поборола всі труднощі і в невикінченій ще салі, на провізоричній сцені, показала багато старань і порадности. Гра молодих артистів - аматорів випала вдатно. Вирізнився п. Кузбит Іван в ролі Івана. Ідея самої штуки підходить під теперішню хвилю. Побажане було б, щоб тією штукою зацікавилося більше сіл. Пинянці повинні тепер подбати про якнайскоріше закінчення будови свого „Народнього Дому”. 

Святе української зброї в. с. Гордині Рустинальній 
Дня 7. IX. ц. р. відбулося в с. Гордині Рустикальній під відкритим небом свято української зброї. В святі взяли участь великі маси народу з Гордині, Сокйрчиць та Корналович. У програмі свята були: дефіляда членів т-ва „Січ” Перед комбатантами української армії, привіт від проводу „Січі” в Самборі, доповідь про здобуття Києва українськими арміями 1919 р., індивідуальні декламації, збірна рецитація „Молитви”, вправи вільноруч „Січовиків” з Корналович, Сокйрчиць і з Гордині, продукції місцевого хору та найменших з дитячого садку. Свято, яке пройшло з великими підйомом духа, закінчено імпозантно масовим від співанням національного гимну. 

Кооперативна нарада в Самборі. 
В дні 11 вересня 1941 р., о годині 11.30 передполуднем, відбулася кооперативна нарада Самбірського району при участі 52 кооператорів від 29 Сільсько-Споживчих Товариств, комісара Крайсляндвіртшафт-у п. Шергольца і представників О.С.К. — пп. Чуквінського П. і Кудя М. 
Обговорювано справи збуту сільсько-господарських продуктів та організаційні. Головну увагу звернено на заготівлю збіжжя, льону, конопель та худоби. П. комісар Шергольц звернув увагу на теперішні критичні часи та підкреслив, що лишень через організовану працю можна буде в короткому часі знормалізуваги господарське життя району. Потім забрали голос: п. Куць Микола, який пояснив значіння заготівлі сільсько-господарських продуктів під теперішню пору, та п. Чуквінський Петро, який подав вказівки в організаційних справах.
По короткій речовій дискусії закінчено нараду о год. З пополудні.