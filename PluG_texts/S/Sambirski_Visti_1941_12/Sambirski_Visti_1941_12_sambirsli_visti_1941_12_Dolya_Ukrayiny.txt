„ДОЛЯ УКРАЇНИ" 
ЗАМІТНИЙ ГОЛОС НІМЕЦЬКОГО ЖУРНАЛІСТА

Під таким наголовком містить „Берлінер Цайтунг" замітку статтю Гайнриха Тетера. Автор пише: „Кольосальна війна, що почалася на сході Європи, де стоять проти себе 9 міліонів добре озброєного війська, звільнить Европу раз назавжди від тієї перманентної загрози, якою була для неї більшовицька Москва", 
Зазначуючи дальше, що червона армія не має ніякої ідеї, яка її одушевляла б, автор пише: „За війною Сталіна не стоїть ніяка нація, ніяка спільнота, бо лише здорові ідеї родять віру і внутрішню готовість вмирати за них. Тепер виявиться вповні гниль московського світу".
Населення, куди заходить німецьке військо, віддихає з полекшою. Впала заслона сперед найбільшого народу, що його угнітала Москва: німецькі війська відкрили Україні шлях в Европу. „Як сьогодні українське населення обдаровує німецьких вояків квітами, цим дає воно вислів одній великій надії“. 
„Доля цього найбільшого слов'янського народу була одною трагедією". Автор переповідає історію України від 9 століття аж до світової війни. У зв'язку з намаганням ворогів змести з лиця землі українську націю автор каже: 
„Але життєва воля цього народу не була спараліжована. В часі від 1800 р. до 1935 р. Україна збільшила втроє число свого населення".
По поразці визвольних змагань з 1917 р. до 1921 р. рішеннями миру у Ризі розділено Україну між Польщу і Москву. „Менші частини українських земель дісталися під румунську і чехословацьку окупацію". 
„Світова війна коштувала Україну 3 міліони людей. Україна опинилася знову під московським ярмом. Та і тут не вгавала боротьба. Повстання і процеси не припинялися. Український селянин не схилив своєї голови перед совітськими можновладцями, хоч нераз падав жертвою ГПУ. Хоч який нелюдський був совітський режим, українці тримали високо почуття своєї гідности та окремішности. — Не хочемо попереджати подій і віщувати, що станеться з українським народом. Зазначуємо тільки - пише дальше автор - що на основі нової і старої совітської конституції Україна мала право відірватися зовсім від Союзу і створити свою самостійну державу".
„Тільки кривавий терор не давав змоги українцям зробити вжитку з цього права.І т. зв. демократії, що такими ви сокопарними фразами говорили про право народів на самовизначення, потурали і приглядалися мовчки долі Совітської України, у межах якої живе народ, що на основі своєї історії, своєї національної волі, своєї мови і творів визначних письменників та вчених має всі ознаки повновартного культурного народу. Цей край, як і багато інших, був полишений сваволі більшовиків. Але в народі не затихла ні на хвилину туга за власною державою. Селянські повстання в Україні творять один ланцюг скарг проти Москви. І тому тепер, коли німецькі вояки машерують широкими степами України, можна уявити собі радість українців і ті надії, що вони їх плекають на майбутнє".
