СИРІТСЬКА ДОЛЯ.
Дитина не плаче, мати не розуміє, ситий голодному не співчуває, чужий виразок не болить. Так і ми не розуміємо того страшенного горя, того страшенного лиха, що перетерпівають безпритульні діти. Діти сироти, не знаючи ні батька, ні матері; голодні і холодні, зростають серед розбещених, втративших людський образ істот. Такі діти не маючи ні пестощів, ані ласки, з рання зазнають стусанів всяких кривд і образ. Що може вийти з дитини в таких умовах, в такому оточенню? Все що завгодно, тільки працьовитого корисного громадянина не чекайте. Можете чекати, що ця озлоблена маленька істота виросте в розбійника, в душогуба, в злодія, носителя всяких хвороб, - щось страшне й огидне. А хто ж винен буде в тому? Ми, і тільки ми, всі жонаті, й папубки, жінки і дівчата, старі і молоді, всі ті, хто може працювати, хто може хоч невелику частку дати на тих нещасних сиріт - дітей, що батьків не мають, а сами малі остільки, що заробити не можуть. На нас і на наших нащадках окошиться оте лихо, коли з цих дітей вийдуть недолюдки. Багацько цих сиріт-дітей полишилось після позаторішнього голоду, і село і місто не змогло дати притулок дітям після голодної смерти їх батьків. І от вони блукають по по вокзалах, по вулицях великих міст, по ріжних базарах, переховуються по руїнах палаців. Як ті звірята дико вискакують з своїх брудних схованок, щось не то випросять, не то вкрадуть і знову ховаються в свою нору. Це малі. А вже хоч трохи більші то кидаються на всякі хитрощі, обдурювання, продають своє тіло, псуються до останньої міри і плекають в собі неймовірну зненавість до всіх, до нас, до всього живого. Не треба багацько й говорити про нашу повинність до цих дітей - сиріт. Всякий, у кого є серце в грудях і розум в голові, той зрозуміє, що треба робити, щоб врятувати цих сиріт безпритульних, щоб самого себе врятувати. Треба подбати про безпритульних дітей, треба дати частину свого заробітку. Але що б це не було похоже на якусь милостиню з нашого боку, на якийсь тимчасовий дарунок, то треба зробити це організовано, постійно про це дбаючи. Кожне село може взяти на себе обов'язок утримувати де-кілька душ дітей - сирітів притулку, стати їм за батьків і пеклуватись про них як про рідних. Такі діти годованці найкраще відчують громадську охорону, громадську турботу і підростаючи, доходячи літ, будуть високо ставити громаду, - громадські справи. Петрович.
