Проти панів
За-молоду Шевченко ділив усіх людей на добрих і лихих. Чим більше придивлявся він до того, звідкіля все лихо на селян і робітників, тим більше пересвідчувався, що лихо в тій соціяльній кривді, котра поділила людей на багатих и вбогих, на панів і рабів. Він бачив що «скрізь людей у ярма запрягли пани лукаві», бачив він, як пан, що зве себе патріотом, братом убогих, одбірає останню теличку у вдови, як сина її оддає в москалі, а дочку бере в свої покої для панських примх, як той пан торгує землею і людьми, т. д., і приходить до думки, що «й звірь того не зробить дикий», що вони, б’ючи поклони, з братами діють. Шевченко, бачучи робітників-каторжан, що з пор землі золото виносять, щоби набити панську неситу пельку, каже, що доти не буде ладу на землі, доки не зникнуть пани. Спершу здавалося Шевченкові, що то чужі пани так знущаються над українським народом, а свої того робити не зможуть. Але пізніше побачив правду, що й під рідним паном «мужицькі душі аж пищать». Він бачив такого пана не одного; всі вони одним миром мазані. Про одного з них Шевченко каже: «Оцей годований кабан, Оце ледащо-щирий пан, Потомок гетьмана дурного І презавзятий патріот Усвиті ходить між панами Цей пан - Петро Скоропадський, з родини якого вийшов і Павло поставлений в 1918 р. німецькими генералами на гетьмана України. Шевченко ненавидів усіх панів, чи то українських, чи польських, чи московських. Навіть колишні «славні гетьмани» уміли добре дбати про себе і тому Шевченко не милує і найбільшого з них, Хмельницького, а проклинає його, «купає в калюжі». Всі гетьмани - всі їхні поплічники - це «Раби, підніжки, грязь Москви, варшавське сміття», що гірше ляха роспинали Україну і драли із батька і з брата. З великим болем звертається Шевченко до рідної Країни: «Мій краю прекрасний, роскішний, багатий! Хто тебе не мучив? Як-би росказать Про якого небудь одного магната Історію-правду, то перелякать Саме пекло можна-б»... І бачучи це, поет не міг мовчати, як мовчали панські поети. Він виступає проти панів із своїм караючим словом-мечем. Попереджає їх, що за ці всі свої діла вони колись поплатяться: «Схаменіться! Будьте люди, бо лихо вам буде! Роскуються незабаром заковані люде, — Настане суд! Заговорить і Дніпро і гори І потече сторіками кров у синє море»... Шевченко знав, на кого надіються пани українські, що стали «дядьками і няньками чужого отечества», заколихують волю довічного сну та византійсвто прославляють. Він знав, що то «раби с кокардами на лобі, лакеї в золотій оздобі, онучча, сміття з помела Його Величества»... І тому одверто каже їм: «Не стане идола святого, то й вас не стане!» «Аж зареве та загуде, Козак безверхий упаде, Розтрощить трон, порве порфиру, Роздавить вашого кумира, Людськиї шашелі! .. Тоді, каже Шевченко , - «не втечете і не сховаєтеся! Всюди Вас найде правда - мста, а люде Підстережуть вас, на то теж Уловлять і судить не будуть, і без царя вас, біснуватих, Ростнуть, розірвуть, розіпнуть, А кров'ю вашою, собаки, Собак напоять»... Але даремно перестерігав їх поет, щоб вони не вчили дітей своїх, що, мовляв, вони для панування родились на світ; а через те справдились пророчі слова Шевченка, - не стало царя - не стало й панів. Дозналися «невчені» хлопи-раби, чия на тих панських дітях шкура і засудили їх по свойому.
