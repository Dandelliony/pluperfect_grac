Поради по сільському господарству.
Парники. Для де яких рослин літнього тепла не вистарчає, щоб вона могла розвинутись і дати урожай, а часом бажано одержати урожай рослини раніш, чим вона дає його при звичайних умовах зрісту. Одже доводиться дати рослині такі умови, щоб вона швидче росла. Для цього улаштовують парники. Парник можна зробити так. Копають яму на 12 вер. глибиною і рівно з боками в цю яму вставляють деревянну раму з дощок, але так, щоб вона виступала трохи над землею. На верхньому краю рами роблять фельц, а коли дошки тонкі, то просто кругом рами набивають планки, щоб зробити фельц. В цей фельц повинні входити рами зо склом. Парники роблять шириною 1 ½ - 2 арш., а довжиною - в залежности від кількости насіння і потрібної розсади. Можна вживати старі віконні рами; поверх рами покривають на ніч і в холодну погоду соломянними матами. Рама повинна мати невеликий наклон на південь. Тепер парник треба заготовити, або, як кажуть, набити. В яму кидають гарячого кінського гною до верху. Через 2 - 3 доби, коли гній осяде, утрамбовують ногами і знову добавляють його до верху. Через 1- 2 доби поверх гною насипають торішнього перепрілого гною на 1 верш., а на нього 3 верш. чернозьому, так, щоб до рами зо склом було прострені вершків 1 - 4, дивлючись на те, якої рослини насіння припускається сіяти. Після цього, коли у парнику буде тепла земля, себ-то він зогріється, приступають до посіву. Сіють рядками. Ширина між рядками залежить, розуміється, від рослини. Коли одержимо всходи - через де-який час рослини пікіруємо, або розсажуємо в грунт. Посадка плодового дерева. Перш усього треба не забувати, що дерево садять один раз і тому краще посадити одно гарне дерево, ніж десяток кепських. Для весняної посадки дерева яма повинна бути заготовлена з осени. Ширина ями повинна бути 1 ½ арш., а грубина ¾ арш. Землю з ями викидають на два боки: з одного - верхній плотний слой, а з другого - нижній рихлий. Одно дерево од другого повинно бути на відлеглости: яблоні - 9 - 12 арш., груши - 6 - 9 арш., сливи і вишні - 6 арш. Садити дерева треба в шахматньому порядку. Сажінці вибирають 2 - 3-хлітки з гарними корінцями і дрібними корінчиками (мочками); стовбур повинен мати вишину 1 -l ½ арш., на кроні (галуззя) потребується 4 - 5 галузочок. Перед посадкою слабі і пошкоджені корні обрізують ножем. Садити краще ранком в пасмурну погоду, щоб сонце не сушило корнів. Після посадки обовязково дерево поливають, а потім на протязі літа також поливають 3 - 4 рази Після посадки дерева необхідно глядіти, щоб не було гусениць, сорних рослин, а також, щоб коло дерева грунт буз завжди в рихрому стані. При виборі дерева підбирайте гарний гатунок і купуйте з певних рук. Л. Заремба.

