Добре працюють.
Заворичеське споживче тво (Козелецького району, Ніженської округи) добре працює і на селі крім крамниці т ва ніякої торговлі не має. Торговля з кожним днем поширюється і кооператив росте - міцніє. Постійно працює два члена Правління: один закуповує крам, весь час дбає про поповнення сортименту в крамниці, так би мовити керує торговельними справами, а другий скарбник постійно буває в кооперативі і керує господарчими справами. Місячний оборот кооперативу до двох тисяч карб. на золото. Щоб найкраще обслужити населення і ще більше поширити торговлю т-во гадає в найблизчий час відкрити ще одну крамницю на другому кінці села. Т-во прикладає всіх сил, щоб відкрити сільсько господарчий відділ і взяти до своїх рук зразкове дослідче поле. Т-во має досить широкий кредит у Соробкопі. В справах культурних т-во, можна сказати, як найкраще розуміє чим практично воно може допомагати і от восени купило для школи книжки і зшитки (тетрадки). В революційні свята кооператив давав учням подарунки. За приводом Т-ва організовано клуб до якого увійшли не тільки селяне, а й робітники, що працюють на місцевих торфяних ділянках. Цей об’єднаний робітниче-селянський клуб імені Чубаря, найкраще виконує завдання „сполуки”. Клуб освітлюється електрикою, що проведена за кошти кооперативу. На постійне утримання клубу т во відчисляє 1 відс. з обороту. При клубі працює театральна секція. Потрібні для вистав лаштунки (декорація) т-во придбало за свої кошти. Керує Заворическим т вом комнезам у повній згоді з иншими місцевими організаціями, що дуже сприяє кооперативним справам т-ва. По маленьку, але уперто і витрівало посувають заворичане свою громадську справу. А х.

