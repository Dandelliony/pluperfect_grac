Д-р СТЕПАН БАРАН.

Перші українські державники-соборники
I.
На сторінках журналу «ОРЛИК» ч. 7 появилася стаття про Миколу Міхновського, в якій автор старається представити його як першого українського державника-соборника з часів на переломі 19 і 20-го століття. Без сумніву, М. Міхновський був свідомим державником-соборником, але не першим у нашій історії 19-го і початку 20-то сторіч. Автор має слушність щодо свого твердження лише остільки, що М. Міхновський був першим на території російської займанщини України, що підніс ясно й одверто українську соборницько-державницьку ідею, її поширював там у часах повного занику української самостійницько-державницької думки та зумів з’єднати для неї гурток прихильників. Ідеї самостійної України залишився він вірним до кінця свого трагічного життя, хоч сам від осени 1918 р. не брав уже ніякої участи у великій і кривавій боротьбі для оборони нашої державної самостійности і соборностй.
Журнал «ОРЛИК» прийняв назву в честь двох борців за державну самостійність України — гетьмана Пилипа Орлика (1742 р.) і його сина, Григора Орлика (1759 р.), генерала французької служби. Обидва вони — батько і син — розвели жваву пропаганду в цілій низці західноєвропейських держав і в Туреччині. за державною самостійністю України, після нещасного для нас висліду бою від Полтавою (1709 р.) і виходу гетьмана Івана Мазепи разом зі своїм союзником, шведським королем Карлом XII, з рештками обох армій за Дністер до Бендер у Бесарабії. Там незабаром, ще того ж самого року, вмер І. Мазепа, а король Карло XII вернувся до Швеції. Державниками-самостійниками були не тільки Орлики,' але й великий гурт з-поміж тих, що по полтавському бою вийшли з Мазепою на першу нашу масову військово-політичну еміграцію — з початку до Бесарабії, тоді турецької провінціїї, а пізніше дальше на Захід, головно в Австрію, (Прусію, Саксонію), Гамбург і Францію, а дехто з них на якийсь час, між ними і Пилип Орлик, і в Туреччину, як теж у Польщу до Варшави. Такими ж державниками-самостійниками з мазепинського гуртка м. і. були: небіж І. Мазепи’ Андрій Войнаровський і Григор Герци к, що їх тетьман Пилип Орлик, наступник Мазепи, уживав до різних дипльоматичних місій у справі визволення України з московської неволі. За дипльоматами Орлика слідкували бачно численні царські агенти Петра І по цілій Европі і старалися захопити їх у свої руки, силою чи підступом. Царський посол у Гамбурзі арештував там підступно в жовтні 1716 р. Андрія Войнаровського і вивіз його до Росії. Цар Петро І не покарав А. Войнаровського смертю, як це зробили б нинішні його наступники, але вислав його на заслання у Сибір біля Якутська, де Войнаровський і вмер 1740 р. Царський посол у Варшаві захопив там 1720 р. Григора Герцика і, не зважаючи на протест польського уряду, вивіз його на Московщину. Там Герцик десь незабаром і загинув у великих злиднях. Ці події пригадуємо тому, що й сьогочасний червоний цар пішов і в цьому слідами Петра І, бо ж його аґенти, як колише царські, виловлюють ще й нині на вулицях європейських столиць або в помешканнях, силою чи підступом, наших державних самостійників і теж вивозять їх на Московщину. Тільки тепер червоний московський деспот далеко лютіший від колишнього білого царя, і доля схоплених тепер теж далеко трагічніша.
Позамазепинські державники — Орлики, Войнаровський, Герцик та інші — були державниками-самостійниками ,але ще не соборниками. Ледве чи
думали вони про визволення вже тоді українських земель, що були під Туреччиною (Буковина і Бесарабія), Закарпаття, що було під Мадярщиною чи пак Австрією, як теж Західньо-українських Земель під Польщею. Практично йшло їм про державне визволення українських земель, що в першій половині 18-то століття були під російським царським ярмом, головно про т. зв. Гетьманщину.
І невідомий автор «Історії Русов» з кінця 18-го століття, що по суті прихильно ставився до самостійницьких змагань нашої козацької і гетьманської доби, не дав теж точного нарису наших державно-самостійницьких змагань в аспекті здійснення української державности в майбутності. Не дало її також і Кирило - Методіївське Братство в Києві 1846/47 рр., що майбутню форму українського державного устрою уявляло собі в якійсь ближче неозначеній, неясній формі федерації респубік усіх слов’янських народів. Про державну соборність усіх українських земель ні в «Історії Русов», ні у Кирило-Методіївських братчиків нема виразної згадки.
II.
Українська самостійницька державницька і одночасно соборницька ідея зродилася в Галичині в часі т. зв. весни народів, у 1848 р. Після проголошення в Австрії конституції і конституційних вольностей (квітень 1948 р.) і скасування панщини в Галичині, до якої вхолида тоді й Буковина (травень 1848 р.), розвинулося бистро українське національно-політичне життя в Галичині, а незабаром і на Закарпатті. Головна Руська Рада у Львові під проводом греко-катол. єпископа, пізніше митрополита д-ра Григорія Яхимови-ч а, як теж голови і крилошанина львівської греко-кат. капітули, пізніше останнього греко-кат. єпископа в Холмі, о. Михайла Куземського та правника Івана Борисикевича, як заступників голови, видвигнула як найважніше українське політичне домагання австрійських українців справу поділу Галичини на дві частини: східню — українську разом з українською Буковиною і західню — польську. За концепцією Головної Руської Ради мали бути створені з них дві окремі провінції — українська з власним законодатним соймом у Львові і власною українською адміністрацією під владою окремого цісарського намісника у Львові, і те саме мали одержати галицькі поляки в Кракові для західньої Галичини. Значить, це мала бути широка українська національно-територіяльна автономія українських земель в Австрії, куди ширша, у випадку її здійснення, як фактична автономія Гетьманщини з першої половини 18-того стол. до часу її формального скасування в 1764 р. Це домагання Гол. Руської Ради предложено австрійському центральному урядові і цісареві Фердинандові І. В окремому внесенні зголошено його того ж року (1848) в австрійському парляменті-конституанті, де засідало 39 українських послів (на всіх 383) під проводом єпископа д-ра Яхимовича, що на засіданнях коституанти мотивував обширно своє внесення на поділ Галичини на два окремішні краї — український і польський. Виводи в австрійській конституанті єпископа д-ра Яхимовича і саме внесення українських послів, згуртованих під проводом владики, підтримав у конституанті дуже гаряче посол д-р Франц Ріґер, один з тодішніх чеських провідників, і ще дехто з німецьких послів. Всі польські посли були проти українського проекту, бо поділ Галичини на два окремі коронні краї — український і польський — був би початком кінця польського панування на українських землях в Австрії. Конституанта не
вирішила конституції і державного устрою Австрії; в березні 1849 р. її розв’язано, нових виборів не розписано і в Австрії аж до жовтня 1860 р. запанував знову абсолютизм. Справа української національно-територіяльної автономії через поділ Галичини ніколи в Австрії — аж до її розвалу з кінцем 1918 р. — не була здійснена і у східній Галичині залишилося дальше польське верховодство й нестерпний польський гніт. Але сама ідея поділу Галичини і створення сурогату власної держави на підложжі української національно-територіяльної автономії в Австрії — не завмерла. Порушували її особливо українські посли в галицькому соймі в 60-тих роках мин. стол., а опісля стала вона домаганням всіх українських політичних партій у Галичині і загальним домаганням українських мас — від 90-тих рр. мин. стол. аж до упадку Австрії. Головна Руська Рада в рр. 1848 і 1849 виявила своїм згаданим домаганням поділу Галичини чималий національно-політичний розум і політичний реалізм, зваживши, що це було вже кілька місяців після скасування панщини. Політична тактика Головної Руської Ради і першої Української (тоді з назвою Руської) Парляментарної Репрезентації в австрійському парляменті-конституанті в роках 1848 і 1849 була для Австрії прихильна. Воно самозрозуміло. Австрія скасувала панщину і дала нашому народові перші можливості національного розвитку й організації після тяжкої пятьсотлітньої польської неволі. Тодішня польська політика в Галичині, як також і мадярська на Закарпатті, були ворожі для українців та всіх їхніх еманципаційних змагань. Так само були прихильні для Австрії та династії Габсбурґів і українські народні маси, що теж сподівалися від них великих полекш для себе та охорони від дальших зазіхань на них дотеперішніх польських і мадярських гнобителів. Але сподівання щодо помочі Австрії і династії обманули і наших тодішніх політичних діячів, і наші народні маси. Влада на українських землях залишилася надальше в руках поляків і мадярів. Це й витворило пригожий ґрунт для поширення серед українців москвофільства, яке довгий час спинювало наш національний розвиток на українських землях поза межами Росії.
ПІ.
Критично поставився до тих загальних про-австрійських симпатій наших керівних політичних кол у 1848 р., а зовсім недовірливо до нібито прихильного нам австрійського уряду, мабуть, єдиний о. Василь Подолинський (1815—1876), греко-кат. парох у далекому лемківському селі, здасться, Волі Миговій біля Лупкова в Карпатах на мадярській границі (ліського повіту). Гарячий український патріот, сучасник національного пробудника Галичини о. Маркіяна Шашкейича, людина з університетською освітою, о. Подолинський живо цікавився і нашим національно-політичним проблемами. Від т. зв. високої політики Головної Руської Ради у Львові стояв здалека, але нею цікавився і пильно за нею стежив.
Свої національно-політичні міркування про сучасне й майбутнє Галичини списав о. Василь Подолинський у своєму політичному творі «Glos przestrogi» (Голос перестороги), який залишився довгий час у рукописі, що знайшовся в архіві греко-катол. капітули в Перемишлі. З того архіву рукопис о. В. Полонинського видістав проф. д-р Василь Щурат і оголосив його друком перед двадцять кількома роками на сторінках львівського щоденника «Діло» й окремою відбиткою зі своїми широкими заввагами. Очевидно, рукопису «Голосу перестороги» з цензурних причин не можна було оголосити друком в Австрії ні в 1848 р., ні довгий час пізніше.  Тому рукопис залишився так довго недрукований, але зміст його був відомий численному гурткові знайомих автора. Нема сумніву, що сміливість йото українських національно-політичних думок, таких зовсім нових та оригінальних, справляли на них сильне враження. Свій згаданий політичний твір
написав о. В. Подолинський польською мовою, що в половині мин. сторіччя була в Галичині, поруч з німецькою, розговірною мовою української інтелігенції, яку, за малими винятками, творило греко-католицьке духовенство. Воно було вже тоді в цілості з університетською освітою та з добрим знанням німецької і латинської мови; це були мови студій в університеті, бо гімназії в Галичині були виключно з німецькою мовою навчання, а виклади богословія і всі іспити на теологічному факультеті львівського університету, як і в інших' університетах в Австрії, проходили виключно латинською мовою. Сам о. В. Подолинський, що походив зі старовинної священичої родини, був дуже освіченою людиною. Знав добре не лише німецьку літературу і, очевидно, доступну йому польську, але Й був знайомий з важнішими літературними творами інших західньо-европейських народів, що їх читав у перекладах на німецьку мову. Цікавився передовсім національним відродженням слов’янських народів в Австрії, Мадярщині і на Балкані, подібно як і Маркіян Шашкевич, Яків Головацький та Іван Вагилевич (т. зв. «Руська Трійця»), теж вихованці львівської греко-кат. генеральної духовної семінарії і студенти львівського університету, і знав — як і вони — про початки відродження української літератури на Наддніпрянщині.
Автор «Голосу перестороги» був свідомим українцем і таким залишився до кінця свого життя. Видатним українським патріотом і діячем був і його син Михайло Подолинський (1844—1894), професор державної академічної гімназії у Львові з українською мовою навчання, відомий свого часу український педагог і автор шкільних підручників. Визначним українським патріотом був і братанич о. Василя — о. Мирон Подолинський, мітрат і архіпресвітер греко-кат. єпископської капітули в Перемишлі, що впорядкував увесь її історичний архів і бібліотеку, що й переховав рукопис свого дядька. Польської мови у своєму творі ужив о. Василь Подолинський тому, що нею в щоденному житті користувалося тоді майже все українське греко-кат. духовенство в Галичині, хоч воно духово не було ополячене і до Польщі та до поляків ставилося негативно. Зрештою, і гетьман Пилип Орлик, безсумнівно великий український державник, свої спогади і кореспонденцію писав головно польською мовою — рідше латинською. Польською мовою послуговувався і собор православних українських єпископів у Пинську 1791 р. і протоколи того ж собору теж списані польською мовою. Польською мовою списав свої дуже цікаві з політичного боку спогади о. Теодозій Бродович (1803 р.), мітрат і архіпресвітер уніятської (греко-католицької) капітули в Луцьку на Волині, про польську пацифікацію українських селян і священиків на Волині і Поділлі в 1789 р. під наголовком „Widok przemocy na słaba niewinność srogo wymartej w roku 1789“, яку видав друком у Львові в 1861 р. о. Яків Головацький, тоді професор української мови і літератури у львівському університеті. Польською мовою вели приватну кореспонденцію такі визначні .українські діячі в Галичині з першої половини 19-го стол., як перемиський греко-кат. єпископ Іван Снігурський і львівський митрополит кардинал Михайло Левицький, обидва неприхильно настроєні до поляків за їхню протиукраїнську політику і обидва дуже заслужені для організації українського народнього шкільництва у своїх єпархіях в добі перед 1848 р. Про це згадуємо тому, що б сьогочасне наше покоління, що мало знає, а здебільшого й зовсім не знає нашого недавнього минулого, зрозуміло, що можна бути великим українським патріотом, а свої твори, як того вимагають обставини даної доби, писати чужою мовою, хоч вони торкаються українських справ і писані для українців. Так, напр., «Історія Русов», глибоко патріотичний український політичний твір, був написаний російською мовою, і десятки літ був знаний українцям тільки як рукопис або з усної традиції. А який великий вплив мав цей твір на розвій української національно-політичної думки, між
іншими й у Тараса Шевченка 1 Миколи Костомарова!	
Автор «Голосу перестороги», о. Василь Подолинський, розглядає положення галицьких українців в історичному аспекті і в тодішній дійсності 1848 р. та шукає для них політичного виходу на майбутнє. Він розбирає різні можливості — польську, австрійську, московську і врешті українську. Польську концепцію, себто тривку злуку Галичини з Польщею, він відразу відкидає. Така злука, на його думку, означала б остаточну національну за-гибіль для українського народу в Галичині. Польща від половини 14-го ст. вела тут нещадно і послідовно свою винародовлюючу політику щодо українців у всіх ділянках життя. Не визнає їх і тепер окремою самостійною нацією. Свою історичну політику в Галичині довела б Польща до кінця, якщоб Галичина опинилася знову в її виключному володінні.
Австрійська концепція була тоді в Галичині на денному порядку. Проповідувала її перша явна краєва політична організація галицьких українців, Головна Руська Рада у Львові. Здавалося, що незадовго може здійснитися ця концепція: створення окремого українського коронного Краю (Kronland) в Австрії. Хоч о. В. Подолинський і доцінював добре практичну вартість тієї концепції для нашого національного розвитку на випадок її здійснення, то сам у це здійснення мало вірив. Знав теж з маніфесту Головної Ради з 15 травня 1848 р., що вона стала виразно на ґрунті самостійности української мови та її окремішности від польської і російської мови, як теж на ґрунті національно-культурної єдности австрійських українців з наддніпрянськими. Але знав він теж, що в Галичині була тоді — і то не така дуже слаба, — і т. зв. тутешняцька, регіональна течія, — вона довгий час, аж до наших днів була передовсім на Закарпатті. Цієї течії автор «Голосу перестороги» як всеукраїнець, а не льокальний патріот, дуже боявся, тим більше, що вона була приємлива для австрійсько-німецького уряду, бо виключала всякий можливий державний сепаратизм у майбутньому в сторону головного українського материку. І самі поляки в Галичині не дивилися косо на цю тутешняцьку концепцію. Вони були переконані, що в тому випадку дадуть собі скоріше раду з такими галицько-австрійськими «тутешняками», відірваними зовсім від свєго матірного пня.  В довшу живучість якогось окремого галицько-руського народу під скиптром Габсбурґів і о. В. Подолинський не вірив. А вже зовсім і ніяк не хотів повірити у щирість Австрії, супроти українців, яких вона в кожну хвилину може видати на поталу поляків. Цієї хвилини дожив сам автор «Голосу перестороги» вже в 1849 р., коли після намісника графа Стадіона, особисто прихильного українцям, галицьким намісником іменовано польського маґната графа Аґенора Ґолуховського, першого польського намісника в Галичині, наставленого вороже до українських національних і політичних намагань. За його десятилітнього намісникування скоро скінчилися міражі в рожевих барвах Головної Руської Ради, що незабаром і сама перестала існувати. Остаточно в 1867 р. галицька польська шляхта після розгрому третього польського повстання проти Росії в 1863 р. погодилася з Габсбурґами і за заяву своєї льояльности до австрійської династії і держави одержала на ціле півсторіччя всевладне панування над галицькими українцями. І о. В. Подолинський усе те ще побачив на власні очі, бо вмер щойно 1867 р. у 61 році життя.
Сталося і те, що віщим оком передбачав о. В. Подолинський. Лицемірна політика австрійського уряду, тоді суто німецького і централістичного, який за словами «Голосу перестороги» прямував до
германізації австрійських слов'ян, між ними й українців — це зрештою було наглядне до 1848 р. — скріпила зріст москвофільства, течії, яка прямувала до національного об’єднання з Московщиною. Тією течією поплили передовсім тутешняки, а далі і всі зневірені в доцільність нашої австрофільської політики. Москвофільство на три десятки літ здобуло перевагу серед галицьких українців і заморозило на довгий час українське національне відродження. Москвофільській течії піддалася більшість греко-кат. духовенства. Але о. В. Подолинський залишився непохитно вірним українській національній ідеї у - всеукраїнському аспекті. За найбільше лихо для Галичини вважав він державну злуку Галичини з Росією і якнайрішучіше відкидав у цитованому нами своєму творі третю можливість — російську концепцію, себто злуку Галичини з Росією. Як причину свого наскрізь неґативного наставления до Росії подає о. В. Подолинський нівеляційну аж до подробиць царсько-російську політику супроти України після Переяславського договору з 1654 р., а зокрема після полтавської катастрофи з 1709 р. Послідовно і нещадно, усюди і всіми засобами, Росія нищила в себе всі, навіть найменші, прояви української національної окремішности в церковній, культурній і навіть чисто побутовій ділянках, а про політичні українські прямування вже й не говорити. Українські землі в Росії виставлені на повну національну загладу. І така сама нещасна доля стрінула б без сумніву й Галичину, якщо б вона дісталася під російьке панування. Російська концепція для нас, каже о. В. Подолинський, в ніякому разі не приємлива.
Супроти шкідливости усіх трьох вище згаданих концепцій залишається тільки четверта: українська самостійницька соборницько-державницька концепція. Автор «Голосі перестороги» перестерігає галицьких українців перед всіма згаданими вище трьома концепціями — звідти й назва його політичного твору — і бачить тільки один вихід: змагання до створення »власної суверенної соборної держави. У сій власній державі знайде і Галичина, як і всі інші українські землі, свій повний захист і цілковиту оборону. Це був перший, ясний і рішучий, самостійницький і соборницько-державницький голос українського патріота-всеукраїнця, що вийшов у нашій новішій історії, вже перед сто. роками — з далеких південно-західніх окраїн, з Лемківщини. І якраз з цієї частини етнічних українських земель, де зродився цей небуденний історичний твір сільського священика Василя Подолинського, нещодавно виселено зовсім населенське автохтонне населення, бо польського населення там ніколи не було й на лік. Самітньою на сільському цвинтарі Лемківської Верховини залишилася і могилка о. Василя Подолинського, як і та вбога церква, у якій він, як священик, служив Служби Божі і в українській мові проповідував Боже слово. Там нині засіли поляки, як і у владичому греко-католицькому соборі в Перемишлі, в якому автор «Голосу перестороги» прийняв ерейські свячення з рук епископа Івана Снігурського, одного з великих і справді для нашото народу високо заслужених українських патріотів першої половини минулого сторіччя. Чи тепер подбає хто за їх могили? Слід нам вірити, що прийде час, коли велика ідея суверенної соборної української держави, видвигнена перед сто роками о. Василем Подолинським, стане доконаним фактом. І тоді там, на вільній Українській Землі, збудують належні пам’ятники і гетьманові Пилипові Орликові і скромному, але великому духом, сільському священикові Василеві Подолинському.
(Кінець буде)..
навиться такими, напр., справами, як поневолені народи й їх законні вимоги. Тому ми за панування міжнароднього права в співжитті народів, але це право треба основно зреформувати й пристосувати його до конкретних вимог міжнароднього життя, даючи кожному народові право на самостійне, суверенне життя.
Всякий закон має тільки тоді вагу, коли за ним стоїть сила, яка Гарантує йото виконність і карає проступки. Дотепер міжнародне чи, краще, міждержавне право не мало за собою такої сили. Союз Народів, що мав заступити таку силу, — не дописав. З наших міркувань щодо організації Об’єднаних Націй можемо з усією 'певністю твердити, що й ця організація в теперішній своїй формі й в теперішніх умовинах не виконає покладених на неї завдань. Проповідуваний світовий уряд — це в нинішніх змовинах також тільки прекрасна утопія. Тому й долі нашої з цими інституціями в’язати не можемо. Розвиток людства йде по лінії кристалізації й формування нових національних держав, які готові па співпрацю із своїми сусідами й взагалі з усім світом, але тільки на засаді національної свободи й державної суверенности. Народи хочуть і мусять говорити у власному імені. Вони хочуть єднатися в більші угрупування, але тільки на засадах рівности й справедливости. Народи с за панування права, яке норму з не тільки існуючий стан, дуже часто побудований на насильстві й несправедливості, а права, яке виходило б із справедливих вимог кожного народу на відповідне йому місце під сонцем.
Ми сказали, що суспільно-політичний розвиток людства йде по лінії кристалізації національних спільнот, які змагаються за своє політично-державне усамостійнення. Майбутнє обличчя світу буде формуватись під цим кутом. Тому і міжнародне право, і закордонна політика, яка в своїй чинності має виходити з обов’язуючих для всіх засад цього права, мусять поставити в свою основу новий національно-державний принцип. Це значить, що всяка національно-політична спільнота, що зріла до самостійного державного життя і що виявить, свою волю жити самостійним державним життям, мусить користуватися всіма міжнародніми засобами й законами, щоб цю свою волю реалізувати у вільній спільноті вільних народів світу.
Всяку імперіял істинну й загарбницьку політику поодиноких держав і народів та агресивну - війну, як засіб цієї політики, треба вважати злочином, і їх мають репресувати міжнародні закони й створені для береження цих законів міжнародні інституції. Система військово-політичних союзів, міжнародна засада рівноваги сил та міжнародне право мають стати на послугу цього національно-державного принципу, який Гарантує свободу народам і одиниці та нормує солідарну співпрацю між ними.
Цю засаду, зрештою, проповідував кол. президент ЗДА Вільсон у своїх знаних 14 пунктах, ця засада лягла в основу т. зв. Атлантійської Хартії, вона творить хребет статуту організації Об’єднаних Націй, ця засада, нарешті, стала офіційною закордонною політикою ЗДА (відомі 12 пунктів през. Трумена). В цьому напрямі Атлантійська Хартія, на основі якої західні держави провадили най-жорстокішу в історії людства війну проти тиранії, поневолення й імперіялізму, постановляє, що «після остаточного знищення нацистичної тиранії буде створений мир, який дасть усім народам можливість жити в безпеці в рямках їх власних границь та буде Гарантом того, щоб усі люди в усіх країнах світу могли провадити своє життя, вільні від страху й недостач». Так само й статут організації ОН маючи за мету «охоронити грядущі поколіня від страхіття (Geisel) війни» та «заманіфестувати віру в основні права людини, в гідність і вартість людської особи, в рівні права чоловіків і жінок та великих і малих народів», постановляє, що одним з основних завдань цієї організації с «розвинути приязні відносини між націями, які полягають на пошануванні засади рівних прав і самоозначення народів». Ті самі засади кладемо й ми в основу нашої закордонної політики. Тільки наша боротьба має йти в тому напрямі, щоб ці міжнародні гасла не залишилися тільки гарними фразами, але щоб зчасом вони стали підвалинами для розбудови здорового, творчого і справедливого миру в світі. Наша закордонна політика матиме подвійну законність: волю українського народу до самостійного, суверенного національно-державного життя та міжнародні постанови, які мають силу міжнароднього права.
(Далі буде).
Д-р СТЕПАН БАРАН.
Перші українські державники
.	(Закінчення).
IV.
Інші українські державники-соборники — Юліян Бачинський і д-р Лонгин Це-гельський, порушили ідею о. Василя Подолинського в півсторіччя пізніше, вже серед кращих, як він їх мав, обставин. Вони не крилися вже з нею, як це мусів робити автор «Голосу перестороги». Вони вже зовсім явно і прилюдно голосили потребу власної суверенної соборної держави: Юліян Бачинський — друком, а д-р Лонгин Цегельський також як вічевий промовець — пропагандист.	
Вони всі три творять у Галичині трійцю українських державників-соборників, за якою при кінці 19-го стол. пішло вже чимало визнавців цієї ідеї, а з початку цього сторіччя, ще до першої світової війни, і маси українського народу в Галичині й Буковині. Між цією трійцею слідний і поділ праці: О. В. Подолинський — це перший ініціятор чи відновник нашої самостійницької соборницько-державницької ідеї; Юліян Бачинський — перший її конструктор, що дав їй у своєму творі
«Ukraina irredenta» (1895 р.) ширші ідеологічні 1 суспільно-економічні основи; врешті, д-р Л. Цегельський пропагував її і друком, головно в пресі, і на численних зборах та причинився великою мірою до її поширення в масах.
 Юліян Бачинський, народ. 1870 р., юрист, кандидат адвокатури, гімназію і університет закінчив у Львові, де його батько, о. Олександер Бачинський, довгі роки був ректором львівської греко-католицької генеральної духовної семінарії, опісля крилошанином і мітратоМ львівської Митрополичої капітули. В його хаті була атмосфера інтелектуаліста, що цікавиться ширшими, проблемами життя, не лише буденщиною. В такій атмосфері зростав і виховувався і його син Юліян. Вже молодим студентом зацікавився він політичними та соціяльними проблемами, зокрема соціялістичним рухом в Европі і в зв’язку з цим і робітничим питанням. Вступив він до Української Радикальної Партії, що повстала 1890 р. у Львові, головно за спонукою Михайла Драгоманова. Ні в політично-партійному житті цієї партії, ні в житті Української Соціяльно-Демократичної Партії, до якої він вступив після
її створення в 1839 р., Юліян Бачинський не відогравав ніякої провіднішої ролі. Не був блискучим промовцем, як Лонгин Цегельський, ні, як він, вічевим пропагандистом, тим .менше що практичним організатором. Зате навчився аналізувати явища 1 події та робити з них відповідну синтезу. Вже в 24-ому році життя написав обширну студію з політично-соціяльної і державної тематики п. п. «Ukraina ireienta», що вийшла друком у Львові в 1895 р. окремого книжкою, а після першої світової війни другим накладом. Розбираючи тодішнє національно-політичне і соціяльно-економічне положення українського народу в Австро-Угорщині і Росії, головно під впливом марксизму, якого докладно і сам тоді ще не простудіював, дав положенню нашого народу в Австрії не завжди вірне насвітлення і в деяких справах прийшов до зовсім помилкових висновків. Замало, в загальному, доцінював він активність чужонаціонального елементу в національній ділянці на українських землях, зокрема і чужонаціонального, польського і московського пролетаріату та йото шкідливий, під національним оглядом нівелюючий вплив на українське оточення. Вірив у національну толеранцію чужонаціонального пролетаріяту на наших землях і не бачив від нього ніякої більшої національної небезпеки для нас. Всю вину за наше національно-політичне і соціяльно-економічне поневолення приписував він тільки панівній верстві — земельній шляхті і промисловій буржуазії та бюрократії як їхнім помічникам.
Розумів Ю. Бачинський добре те, що цей чужонаціональний елемент, який поселився численно передовсім у містах і промислових та копальня-них осередках України обабіч Збруча і Карпат (на Закарпатті мадяри і змадяризовані жиди), в тодішніх політичних умовинах сам не підпаде українізації, принаймні не дуже скоро. Цей елемент належить до панівної нації, в руках якої уряди і школи, і взагалі вся влада. А ця влада і штучно хоронить від денаціоналізації репрезентовану нею національну меншину на українських землях. Та все ж Бачинський був переконанний, що постійна пролетаризація українського сільського довколишнього населення і брак заробітків на селі буде його витискати з сеча до міста і до промислових та копальняних осередків. Український етнічний елемент при дальшому поступі урбанізації та упромисловлення українських земель буде безупинно заливати ці міста і промислові та копальняні осередки, зразу як найнижчі некваліфіковані робітники і домашня прислуга. Чуже оточення не винародовить такої постійно зростаючої української маси, хіба деяку її частину. Силою конечности чужо-національні міста та промислово-копальняні осередки будуть набирати щораз більше українського характеру. Клясова боротьба за поліпшення соціяльно-економічното положення цієї української пролетарської верстви набере зчасом і національного характеру, тим більше, що буде зростати та міцнішати національна свідомість поселеної там. не так ще тепер численної, української дрібної буржуазії — ремісників і дрібних купців, що теж будуть чисельно зростати. Свою ролю відіграє серед неї і українська національно освідомлена інтелігенція як чинник національно-освідомлюючий та організаційний.
Тоді прийде і до політичної боротьби, «і це знову викличе потребу ширшої партійно-політичної організації на новочасних зразках, чого досі не було. Правда, дальша пролетаризація українського села спричинить відплив з нього частини його населення і поза границі краю, себто викличе властиву еміграцію, якої початки вже добре можна помітити. Та це конечне явище при такому соціяльно-економічному стані, в якому вже тоді, при кінці 19-ого сторіччя, жила величезна більшість українського народу, значить — українське село. Тим самим зросте і засяг зору та зацікавлення соціяльно-економічними, національно-політичними і взагалі громадянськими справами і в самому селі, і в тих, що з нього мусіли вийти.
І тут автор «України ірреденти» приходить до властивого висновку з тих усіх подій та явищ нашого збірного життя: вродження і зріст українських намагань до визволення з соціяльно-національного утиску. При цьому автор, як соціяліст, кладе найбільшу вагу на соціяльну сторінку життя. Що більше. Витвориться опісля дальше намагання і до національно-політичного визволення українських земель з-під чужодержавної кормиги. Звідси і сама назва твору — «Україна ірредента», себто Україна, що хоче відірватися від насильного влучення з чужим державним осередком і хоче стати політично державно самостійною. Такий процес нашої політично-державної думки Ю. Бачинський уважає за природний і конечний; це в дальшому своєму розвитку доведе до остаточного ясного скристалізування й пожвавлення української соборницько-державної ідеї, а з нею і намагання її здійснити. Власна українська держава стане тоді для народу зрозумілою життєвою конечністю. Суто практичних політичних вказівок для безпосередньої політичної праці автор не дає ніяких, залишаючи це майбутньому розвиткові подій. Взагалі на реальний практичній політиці Ю. Бачинський не визнавався все своє життя і сам остаточно упав жертвою свого незнання.
«Голос перестороги» о. Василя Подолинського з 1848 р. залишився незнаним ширшим українським колам поверх 70 літ — отже, двом людським поколінням. Знали його хіба найближчі знайомі і дехто з членів Головної Руської Ради. Не знав, очевидне, цього твору і автор «Україна ірредента», що «дійшов зовсім самостійно до української соборницько-державницької ідеї не на основі студій над нашою державно-політичною історією, якими ближче ніколи й не займався, а на основі дедукцій з боціяльно-економічних і суспільно-політичних явищ своєї сучасності:, при чому брав на увагу напрямок дальшого їхнього розвитку. Але в останньому десятилітті минулого сторіччя і сама українська державницька ідея в Галичині мала вже гурток своїх визнавців, до яких належав між іншими і Іван Франко та дехто з молодої світської талиської інтелігенції, головно ровесники і знайомі • автора «Україна ірредента». Були це переважно молоді члени або симпатики заснованої в 1890 р. Української Радикальної Партії, що в порівнянні з панівною тоді серед галицьких українців старою — ще з 60-их років — і розмірно численною вже народницькою групою з народницько-культурницьким характером визначалася не тільки політичним і соціяльним, але й національним радикалізмом. Цей національний радикалізм, якого по суті не можна порівнювати з зовсім відмінним українським націоналізмом наших днів, був одночасно протестом проти вузької і політичної заскорузлости старшої громади. Послідовно він приніс з собою і українську державницьку соборницьку ідею та причинився до її зрозуміння і поширення. Нова державницька і соборницька ідея впродовж останнього десятиріччя приймалася поволі і серед старшої галицько-української інтеліґентської громади, як противага проти ще доволі сильного москвофільства і проти, дуже слабенької зрештою, польонофільської групи так званих новоеристів Олександра Барвінського.
«Україна ірредента» добула тоді широке і вдячне зрозуміння серед галицько-української інтелігентської молоді, студентів університету і учнів вищих гімназійних клясів. Я читав її як учень вищої гімназії в рік чи два по її появі і пригадую собі добре, яке величезне враження справила вона на мене і на моїх товаришів самбірської державної польської гімназії, в якій українці творили більшість — тоді вже одинокий виняток у краю. «Кобзар» Шевченка, що його знали ми в тоді оголошеній цілості, і «Україна ірредента» Бачинськото, як теж деякі твори Івана Франка, зробили нас, старших гімназистів і студентів, українськими державниками і соборниками. Подібний духовий процес пройшла українська молодь і інших східньо-галицьких гімназій при кінці мин.
сторіччя ще перед появою «Самостійної України» М. Міхновського.	•
Самостійницьку державницьку ідею Ю. Бачинський спирає не на історичних фактах і документах, але виводить її як природне право кожного народу до самостійного політичного життя. Та основа є природною основою й нині для всіх народів, що давно втратили свою державну самостійність або її ніколи й не мали. Це право природне і самозрозуміле, як природне і самозрозуміле є право кожної людини до свободного користування її особистими і нагально-громадськими правами. Супроти цих природних прав кожного народу на свобідне влаштування повноти свого національного життя, отже й державно-політичного, історичні факти і документи мають тільки помічне, підрядне значення, хоча в потребі і їх беруть до уваги.
Ще дещо до характеристики автора «України ірреденти». Ми вже сказали, що практиком-полі-тиком він не був. Закінчивши правничий факультет львівського університету, де і склав усі три приписані державні правничі іспити, кандидатом адвокатури вступив на адвокатську практику і відбував її за чергою в кількох адвокатських канцеляріях у Львові. Мало надавався до адвокатського звання, що, крім знання права, вимагає ще й знання та розуміння практичних потреб і вимог життя і хоч дещо життєвої проворности, не кажучи вже про фахову обов’язковість і прецизну точність. А з того всього багато бракувало Ю. Бакинському. Не дуже він пильно прикладався до науки права і, склавши три державні правничі іспити, не зложив уже трьох правничих риґорозів. Через те й не осягнув він ступеня доктора прав, якого вимагав австрійський закон від тих, що після семилітньої практики з адвокатським іспитом хотіли стати самостійними адвокатами. На основі своїх правничих студій він міг бути суддею чи іншим державним урядовцем вищої категорії, бо. крім адвокатури, не вимагали в Австрії докторату. Але Ю. Бакинський до державної служби не хотів вступити, мабуть, через свої соціялістичні переконання. Зрештою, не бідував і не дуже журився життям, бо мав добре матеріяльно забезпеченого батька — святоюрського достойника, що вмер кілька літ перед другою світовою війною. Автор «Україна ірреданта» з зовнішнього вигляду був схожий на артиста чи поета, носив довге, буйне ясне волосся, еспанську борідку, величезну чорну краватку і чорний капелюх з широкими крисами. Вдачею — богеміст, що любив вечорами посидіти при склянці пива в ресторані, а пізніше в каварні при чорній каві в гурті знайомих. Так майже безжурно, довгі роки плило його життя. Боротьба за існування особисто йому не була знана. Був приємної товариської вдачі і тому мав широкий гурт знайомих і приятелів серед української громади. У протилежності до Миколи Ганкевича, одного з перших і найвиразніших провідників українського соціалізму в Галичині, держався доволі далеко від поляків, підкреслюючи всюди своє українське національне наставлення.
Ю. Бакинський цікавився теж окремо еміґраційною проблемою, як масовим соціяльно-економічним явищем у Галичині. Еміграція йшла головно до Злучених Держав Америки, і для студій над життям наших емігрантів в Америці виїхав Юл., Бакинський на кілька років перед першою світовою війною до Злучених Держав, де прожив близько два роки. Об’їхав yçi стейти, в яких були скупчення наших емігрантів. При цьому він вивчав правно-соціяльні і економічні відносини та іміґраційну й робітничу проблему у Злучених Державах, збираючи відповідний статистичний мате-ріял і матеріал до історії нашої іміграції і розвитку наших національних організацій за океаном включно з церковною справою. Вислідом цих довгих студій була велика праця Ю. Бакинського, що появилася друком у 1914 р. у Львові після його повороту до краю грубою, багато ілюстрованою книгою п. н. «Українська еміграція в Америці, том І» з багатим статистичним матеріялом, історією нашої тамошньої еміграції та її установ і діячів, з описом побутового життя наших емігрантів. Друк цієї великої книжки закінчено якраз напередодні вибуху першої світової війни і віддано до переплетні Т-ва «Просвіта» у Львові. Встигли оправити всього кілька десятків примірників з кількатисячного накладу, які негайно й розійшлися. Решту у вересні 1914 р. забрала з переплетні в аркушах російська окупаційна військова влада, що зайняла цілу велику кам’яницю «Просвіти» в Ринку ч. 10 разом з її переплетнею і друкарнею «Діла», та знищила зовсім цілий наклад. До рук читачів у краю і в Америці ця цінна книжка не дійшла і вже в часі першої світової війни була вона великою бібліографічною рідкістю.
З кінцем серпня 1914 р. Юл. Бакинський виїхав до Відня разом з масою галицько-української інтелігенції. Там працював дещо при видавництвах Союзу Визволення України і в дні створення Загальної Української Ради у Відні 5 травня 1915 року увійшов у її склад від Української Соц.-Дем. Партії. Незабаром — в літі 1925 р. — покликано його до австрійського війська, де був старшиною служби постачання. Після розвалу Австрії з кінцем жовтня 1918 р. Бакинський вернувся до краю і на короткий час увійшов у склад Національної Ради в Станіславові. Після проголошення акту злуки в Києві 22 січня 1919 р., коли Директорія УНР формувала свої дипломатичні місії за кордон, Юл. Бакинського призначили головою дипломатичної місії УНР до Ващінґтону, використовуючи його попередню знайомість американських відносин. Ранньою весною 1919 р. виїхав він до Відня, а опісля з головою подібної місії до Данії, д-ром Дмитром Левицьким, пізнішим головою УНДО й Української Парляментарної Репрезентації в Польщі до Копенгаґи. Звідти робив заходи одержати в’їздову візу до Злучених Держав, але, наскільки знаю, до Америки дістатися не міг. Вернувся до Берліна, жив там довгий час, купив навіть в часі інфляції велику кам’яницю. З кінцем 20-их років перенісся до Праги та попав там до гуртка «смсновіховців» — певоротців на Совєтську Україну. Написав книжку, в якій проповідував орієнтацію на Совєтську Україну, і з тою книжкою їхав до Києва через Польщу. На польському кордоні при ревізії цю книжку знайдено в його багажі і йото самото арештовано, бо в книжці були деякі неприємні для Польщі місця про польські репресії супроти українців. Його поставили перед польський суд у Львові і засудили на один рік в’язниці, яку й відсидів у Львові. Після того міг залишитися у Львові або вернутися до Праги. ‘Та він не дався відвести від своєї постанови, бо вірив наївно, що за Збручем с справжня українська держава, хоч у совєтській формі, та хотів наочно її побачити. 
При кіпці весни, здається 1932 р., таки поїхав до Києва. Не довго ходив свободно в совєтському «раю». Його заарештували по вбивстві Кірова і засудили на 10 років, після чого слід по ньому загинув. Кажуть, що був у якомусь підполярному концентраційному таборі, де й загинув.
Так сумно закінчив життя автор «України ірреденти», що зробила такий великий політичний перелім у ментальності його сучасників.
кількох роках покинув, присвятившися всеціло публіцистичній 1 політичній праці. Був дуже живої вдачі і знаменитий промовець та вже як студент університету і член студ. т-ва «Академічна Громада» у Львові відітравав провідну ролю серед української студентської молоді.
В липні 1899 р. відбулось у Львові велике віче українських студентів, на якому Л. Цегельський був головним референтом. У своєму рефераті він уперше вказав на конечність активної боротьби молоді за оснування українського державного університету у Львові, і ця боротьба справді незабаром почалася. Та, крім справи оснування українського університету, що стала незабаром загальнонаціональним домаганням австрійських українців та їхньої парляментарної репрезентації, Л. Цегельський порушив на цьому вічу ще далеко ширшу, бо основну нашу справу. Устами Л. Цегельського вперше в нашій новій історії пролунав публічно на вічу при величезному маніфестаційному ентузіязмі всіх учасників заклик присвятити всі свої сили праці над створенням самостійної суверенної і соборної української держави. Аргументуючи своє внесення, доповідач доводив, що тільки у власній суверенній державі українська нація зможе знайти повне забезпечення всіх своїх потреб, між ними і культурних з власним українським високим шкільництвом. Серед бурхливих оплесків кількох сотень зібраної студентської молоді —. світської і духовної — прийнято на цьому вічу обидва внесення Л. Цегельського.
Відтоді розпочалася в Галичині систематична явна пропаганда — часописна і усна — за українську суверенну соборну державу. Саме маніфестаційне ухвалення на згаданому вічу внесення Л. Цегельського було зрозуміле, бож учасники віча читали перед тим «Україну ірреденту» Ю. Бакинського і для них ця ідея не була вже новиною. І молодь розпочала незабаром відповідну акцію. В 1909 р. основано у Львові студентський журнал-місячник «М о л о д а Україна», одним з перших редакторів якого був Л. Цегельський. На сторінках цього журналу, першого взагалі українського державницького і соборницького органу, що появлявся легально у Львові довгий час і редактором якого був якийсь час і я, поміщувано систематично статті, що обговорювали конечність наших змагань за створення української суверенної соборної держави. В одному з чисел появилася теж ширша згадка та критика брошури М. Міхновського «Самостійна Україна». ~ Українська студентська молодь в австрійській Україні вже від перших років нашого сторіччя була повністю і всеціло перейнята українською державницькою і соборницькою ідеєю і цю ідею поширювала в народніх масах.
Одним з найбільш заслужених пропаґаторів цієї був саме д-р Л. Цегельський. В кілька літ по згаданому вічу він став на якийсь час редактором найбільш поширеного в Краю великого популярного тижневика «Свобода» у Львові, органу Української Національно-Демократичної Партії. Належав він теж до редакції львівського щоденника «Діло», де писав передові статті і короткий час був його головним редактором. Як публіцист порушував нераз на сторінках «Свободи» і «Діла» нашу соборницько-державницьку справу, як промовець говорив про неї на публічних вічах перед масами народу. Щоб цю ідею поширити і закріпити в душі українських народніх мас у Галичині, д-р Л. Цегельський написав велику популярну розвідку-студію п. н. «Русь—Україна і Московщина—Росія», яку Т-во «Просвіта» видало окремою книжкою у великому накладі. У цій книжці автор говорить про історичні взаємини Руси— України з Московщиною—Росією, про нашу боротьбу за здобуття та вдержання власної державности та про безпереривні намагання Московщини — Росії, збройні і мирні, поневолити український нарід. Свою мету Московщина—Росія остаточно осягнула, а нині всіма засобами старається це поневолення закріпити назавжди^ і знищити зовсім
український нарід, як нарід самостійний. Росія — це наш відвічний ворог № 1, і наш нарід мусить з нею вести безупинну і завзяту боротьбу, бо тут іде про його існування. Перед дальшим поневоленням і перед своєю національною загладою український нарід може забезпечити себе тільки шляхом розбиття царської Росії і створення власної суверенної держави. Книжка д-ра Л. Цегельського стала дуже популярною в народніх масах у Галичині. Вона доходила до найдальших закутин краю і селян, просто її розривали. Великий наклад незабаром вичерпався, зроблено другий, ще більший, що теж моментально розійшовся, а опісля і третій, який теж розхоплено. Такого масового успіху не мала в Галичині ніяка українська історично-політична розвідка. Як «Україна ірредента» Юл. Бачинського промостила шлях для нашої соборницько-державницької ідеї серед молодої інтелігенції в Галичині, так кілька літ пізніше «Русь—Україна і Московщина—Росія» д-ра Л. Цегельського зробила те саме в українських масах у Галичині, що з етнографічної маси переродилися незабаром у нарід, свідомий своєї остаточної державної мети. Висловом цього були десятки тисяч зголошень української селянської молоді в Галичині в серпні 1914 р. до легіону Українських Січових Стрільців (УСС) для збройної боротьби з російським царатом за державне визволення України з московської неволі. На цьому державницькому освідомленні наших народніх мас у Галичині, за якою пішла й Буковина, сперся і Листопадовий Зрив 1918 р. і збройна боротьба Української Галицької Армії за суверенну соборну Українську Народню Республіку в рр. 1918—20.
Ґрунт для соборницько-державницької ідеї та її розросту в Галичині приготовлювано вже давніше. Останнє десятиліття минулого століття було добою творення та ясної кристалізації української національно-політичної думки взагалі і в злуці з нею створення український політичних партій з точно означеною програмою та організацією. Початок вийшов з Української Радикальної Партії, що, порушуючи соціяльно-економічні проблеми, на які досі мало ввертали увагу, створила новий політичний фермент. До рядів цієї партії пристали молоді, талановиті люди з-поміж світської інтелігенції, і нові політичні і соціяльні ідеї порушувалися на сторінках редагованого Іваном Франком журналі «Життя і Слово» та органу УРП «Народ». Але УРП занепала головно через т. зв. попофобію — боротьбу з греко-католицьким духовенством і греко-католицькою церквою, що її на сторінках радикальної популярної преси повів був Михайло Павлик. Тому й ця партія не знайшла ширшого відгомону в народніх масах. Вже після 1895 р. виступили з неї найпомітніші її члени, що дали почин до заснування двох нових партій у Галичині — Української Національно-Демократичної Партії (УНДП) і Української Соціально-Демократичної Партії (УСДП).
З рядів УРП виступив один з її корифеїв, д-р Іван Франко та найдіяльніші її члени — посол д-р Теофіль Окуневський, Вячеслав Будзиновський, д-р Євген Левицький, д-р Володимир Охримович та інші — Всі три останні талановиті журналісти, зокрема Левицький та Охримович і всі три вони при перших загальних виборах до австрійського парламенту 1907 р. стали послами як кандидати панівної вже в краю і рішальної УНДП. Для створення УНДП ішла довша підготовна праця. Цю працю виконав двотижневик «Будучність», що йото впродовж 1899 р. видавали у Львові д-р Е. Левицький і д-р В. Охриомвич — обидва адвокатські кандидати і журналісти — і мистець-маляр Іван Труш. Редагували «Будучність» два перші як справді талановиті журналісти, порушуючи там багато проблем політичного-ідеологічного і практично-організаційного характеру. В думках галицької інтелігенції, навіть старшої, «Будучність» зробила великий духовий перелім, як ніякий інший часопис до того часу. Вона приєднала і ширші кола старшої інтелігенції, між ними таких, як
Ю. Романчук, о. Олександер Стефанович, д-р Кость Левицький, д-р Євген Олесницький. Згадані радикальні сецееіоністи та численні інтеліґенти старої народовецької громади, що від 1885 р. скупчувалися біля краевого політичного Т-ва «Народня Рада» у Львові та біля редакції «Діла», створили з кінцем 1899 р. нову партію УНДП, виробивши для неї широку програму і організаційний статут. На чоло політичної т. зв. максимальної програми поставлено змагання за створення суверенної соборної української держави, а в т. зв. мінімальній, себто практичній протрамі — поділ Галичини та створення в Австрії окремого українського коронного краю, значить повної національно-територіяльної автономії для українців. Таким чином, відновлено домагання Головної Руської Ради у Львові з 1813 р. У проводі нової партії став посол Юліян Романчук, як голова (пізніший віцепрезидент австрійського парламенту), а як ваступник голови д-р Кость Левицький, що опісля став парламентарним і соймовим послом, був головою УНДП та довгі роки керував політикою австрійських українців. До УНДП вступили в 1899 р. Іван Франко і проф. Михайло Грушевський, що кілька перших літ були навіть у її верховній управі. Нова партія стала незабаром масовою і рішальною.
Друга Група радикалів-еецесіопістів, а саме: Юліян Бакинський, Семен Вітик, Микола Ганкевич, посол д-р Роман Яросевич та ще дехто створила з кінцем 1899 р. Українську Соц.-Демократичну Партію (УСДП). І вона прийняла в свою програму соборницько-державницькі ідеї, але сама залишилася дуже слабенькою партією. Значно сильнішою, хоч завждди з льокальним характером була УРП, що теж прийняла тоді у свою програму соборницько-державницьку ідею, яку тим самим прийняли всі три українські партії і популяризували її у своїх пресових органах. Найбільше і постійно популяризувала її g масах згадана «Свобода», якої редакторами були за чергою: д-р Є. Левицький, Вяч. Будзиповський, д-р Л. Цегельськиіі, Олекеа Кузьма, а від 1913 р. до 1918 р. автор цих рядків.	
В 1909 р. д-р Л. Цетельський став послом до австрійського парляменту і був ним до 1918 р. В рр. 1913 і 1914 був теж послом до галицького сойму. Не кидав і публіцистики і в рр. 1915—18 був редактором щоденника «Українське Слово» у Львові. В серпні 1914 р. ввійшов до Головної Української Ради, яка в травні 1915 р. перетворилась у Відні на Затальну Українську Раду — обидві під проводом д-ра Костя Левицького. Разом з автором цих рядків був д-р Л. Цегельський членом обох цих рад. Восени 1924 р. обидва вони, як делеґати Головної Української Ради, виїхали до Туреччини, Болгарії і Румунії, щоб пропагувати там сприятливу опінію до створення української суверенної держави. В Царгороді мали вони розмови в цій справі з керівниками отаманського уряду — великим везиром Талат Пашою і міністром війни Енвер Пашою та іншими турецькими політичними діячами і представниками преси. Так само говорили в Софії з прем’єром міністрів д-ром Василем Радославовим, президентом болгарського парляменту і з цілим гуртом болгарських послів, політиків та журналістів. В Букарешті, де уряд і велика більшість тамошньої публічної опінїї була по боці Антанти, отже й Росії, такі розмови вони мали тільки з представниками соціалістичних кол, між іншими і з Хр. Раковським, пізнішим советським диктатором України. Була це перша українська пропаганда української держави перед урядами найбільш зацікавлених ^у нашій справі баль-канських держав. В кілька літ пізніше українська суверенна і еоборна Держава стала фактом, Доконаним актами з 22 січня 1918 р. в Києві, актом з 19 жовтня 1918 р. у Львові і актами злуки з 3 січня 1919 р. у Станиславові та остаточним актом у Києві з 22 січня 1919 р. Д-р Л. Цегельеький увійшов 19 жовтня 1918 р. до Національної Ради у Львові, а 9 листопада 1918 р. до першого уряду з назвою Державного Секретаріату Західньо-Української Народньої Республіки (ЗОУНР) під проводом д-ра Костя Левицького, як державний секретар внутрішніх справ. З доручення уряду він вів вступні переговори в Києві щодо злуки ЗУНР з УНР і так приготовив і саму злуку.
гуртки головно студентської молоді; у трохи більшім числі примірників перепачковано туди з Австрії невеличку брошурку «Самостійна Україна», що розійшлася теж передовсім серед студентської молоді, відкриваючи перед нею нову для неї ідею самостійної України, як нашу реальну конечність.
Про самого автора «Самостійної України» М. Міхновського, про Тарасівців, про Революційну Українську Партію (РУП) була вже обширна стаття на сторінках журналу «Орлик». До неї хочу додати дещо про знану мені з львівського ґрунту діяльність Революційної Української Партії — РУП — та про самого М. Міхновського, якого я пізнав у Львові ще як студент львівського університету перед сорок кількома роками і з яким я до першої світової війни зустрічався кілька разів та говорив довше про наші громадські справи.
Революційна Українська Партія, зразу як невеличкий гурток, головно студентів, створилася в 1900 р. До її основників належав і М. Міхновський, один зі старших віком цієї громади. Він мав тверді і непохитні українські націонал ь-н і переконання і не проміняв їх і пізніше на соціялізм, такий модний тоді серед молодих наддніпрянських українців. Широкої явної політичної діяльности не можна було розгорнути в тодішній російській дійсності, як це могли робити австрійські українці, що жили в конституційній державі. Українство в Росії було проскрибоване, а про леґальне видавання української преси і літератури не могло бути тоді й мови. Тому і РУП почала друкувати свої видання в Австрії. Першою її книжечкою була згадана брошура М. Міхновськсго, яка своїм небувалим українським національно-політичним і самостійницьким змістом зробила перелім у політичний думці на Наддніпрянщині. Вона ж досі не виходила поза домагання заспокоїти українські чисто культурницькі потреби. Аж тут з’являється домагання самостійної України вже у власному державному маштабі, що було справді революційним поступом. На жаль, ідея М. Міхновського не знайшла тоді, крім дуже нечисленних одиниць, ширшого відгомону і ще довго не змогла уґрунтуватися.
Властиву видавничу діяльність РУП розпочала тільки в 1902 р. видаванням у Чернівцях свого органу «Гасло» під редакцією Дмитра Антоновича (Мухи). Десь на весні 1903 року перенесено «Гасло» до Львова. Сюди перенесено й другий орган РУП — «Селяни н». Короткий час у 1903 р. РУП видавала у Львові популярний часопис для промислових робітників «Добра Новина», а в рр. 1904 і 1905 — до вибуху першої російської революції восени 1905 р. — на її місце появилася «П р а-ця». Все те друкувалось у Львові в друкарні Манецьких, де тоді друкувався львівський щоденник «Діло» і тижневик «Свобода». В 1903 р. редагування згаданих видавництв РУП обняв Симон Петлюра, що жив у Львові більше як два роки — до осени 1903 р. — під іменем Симона Тагона. З
ним жив я жив ** увесь час у близьких дружніх відносинах і часто з них сходився. Якийсь час я був редактором «Молодої України», якою Петлюра-Тагон дуже цікавився, а в 19и5 р. фірму вав я як відповідальний редактор його видавництва. На кордоні щось два рази приловила була посилки російська прикордонна сторожа, і тоді на домагання російського міністерства закордонних справ (через російську амбасаду в Водні) австро-угорське міністерство закордонних справ і австрійське міністерство внутрішніх справ через дирекцію поліції у Львові робило полщійні доходження. Мене кликали до дирекції поліції. Списували протокол, у якому я заперечив яку-небудь співучасть у видаванні приловлених друків, що, мовляв, друкуються невідомо де, мабуть, десь поза Австрією. На тих львівських виданнях РУП не було подане місця друку ні ім’я видавця та редактора; вони були призначені тільки для Росії і в Австрії їх не можна було кольпортувати. Очевидно, дирекція поліції у Львові, де референтом пресових справ і друків був тоді д-р Юзеф Райнлендер, пізніший директор поліції — про все добре знала, бож я був зголошений у поліції, як відповідальний редактор тих видавництв. З «приязні» до Росії на видавання таких друків і контрабанди до Росії поліція дивилася крізь пальці. Протокол закінчувався урядовою допискою, що не стверджено, щоб приловлені друки виходили у Львові. Я дістав усну пораду, щоб фірмовані мною перед поліцією друки перепачковувано до Росії зручніше, щоб дирекція поліції не мала клопотів зі списуванням протоколів і  виясненнями до міністерства у Відні.
До Львова приїздив тоді і М. Міхновський. Видавництво РУП набирало щораз ясніше чисто соціалістичного характеру, з чого М. Міхновський був дуже невдоволений, як це знаю з розмови з ним. В лоні РУП скристалізувалися дві окремі групи — більша, що створила Українську Соц.-Дем. Робітничу Партію, до якої пристали Дмитро Антонович, В. Винниченко, С. Петлюра і інші, і мало численна т. зв. Спілка, як філія російської Соц.-Дем. Роб. Партії, у якій опинилися Олександер Скоропис-Йолтуховський і Маріян Меленевський (Басок). М. Міхновський не пристав ні до одної з них; він не хотів розмінювати свої українські національні ідеали на соціалістичні. РУП перестала існувати.
Особа М. Міхновського, доволі високої, майже атлетичної статури, справляла на мене враження людини непостійної в своїй праці, може навіть трохи істеричної, що легко запалюється, але ще легше зражується хвилевими невдачами. Піддавався хвилевим зовнішнім ефектам і до них прив’язував велику вагу. Тим нагадував мені трохи популярного «батька Кирила» — д-ра Кирила Трильовського — з його «Січами», лентами, топірцями, малиновими прапорами і походами. Був він lux in tenebris — світлом у темноті, метеором, що заяснів і скоро погас.
(Кінець).
