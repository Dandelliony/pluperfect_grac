ПАРАЗИТИ
Немає гірше для партії, який би напрям вона не визнавала, коли її програма, її теорія та її настанови не відповідають потребам життя. Доказом цього служить т. зв. комуністична партія, яка за 23 роки нагородила свій нарід повним голодом в 1921 - 1923 роках, а в останні роки нівголодівкою. Додай те до цього ще те, як народ був за той час обірваний! В наслідок панування комуністичної партії число смертности досягло в СРСР до невиданої висоти ні в одній війні в світі.
Комуністична партія досягає коло півтора міліона членів та коло п’яти міліонів кандидатів партії та комсомольців. Більшість членів добре розуміли, що інтереси народу не сходяться з лінією комуністичної партії, але „такий час"—говорили вони, що інакше не можна жити. Практика прийому в комуністичну партію показала, що старі і молоді вступають у партію виключно з тією метою, щоб одержати кращу роботу і бійьшу зарплату.
Не трудно помітити, що комуністична партія, це паразитична група з грабіжницьким напрямком. Принцип розподілу заробітної плати показує, що комуністи одержують з правила більше, як некомуністи. Візьмемо як приклад машинно-тракторну станцію (М. Т. С.): агроном або інженер-механік з вищою освітою і з великим стажем одержує 550 або 600 крб. на місяць, а замісник директора по політичній частині одержує 700—800 крб. Тепер самі розумієте, хто з них комуністи! Отже, не треба обов’язково запитувати безпосередньо комуніста, чи являється він членом ВКП(б), а вистарчать по дивитися в список заробітної плати, то по сумі можна догадатися, що Іванов або Епштейн є комуністами. Майже по всіх організаціях 1 підприємствах Радянського Союзу такий паразитичний порядок - привілеї комуністам і комсомольцям. Якщо хтонебуть хоче вступи ти на роботу або до навчання в спеціяльних школах, то обов’язково і там запитують в першу чергу „член ВКП(б) чи ні?" Яку ж взагалі працю виконують на підприємствах Радянського Союзу комуністи? Ось перелік їх роботи: загальні партійні закриті і відкриті збори, комсомольські і профспілкові зібрання, засідання бюро партійної організації, бюро комітету комсомолу, профспілок, заняття гуртків: марксизму - ленінізму, історії ВКП(б), і ін., збори по проведенню різних „пролєтарських" свят, організація мітінгів і виступів на них, складання списків тих, що відвідують збори, і т. д. Провірка виконання пляну, виділення стахановців, відмінників, ударників, активістів і т. п. Слідкування за робітниками підприємства, чи не вороги вони?
Яку ж конкретну роботу виконують на підприємствах безпартійні?
Безпосереднє керівництво і практична участь в технольогічнім процесі підприємства, починаючи від сирівця, а кінчаючи готовою продукцією, особиста відповідальність за випуск продукції, складання ділових документів і т. п. Робітники, які безпосередньо працюють при станках являються безпартійними, а ці, що бігають з кута в куток підприємства чи установи, звичайно комуністи. Порівнюючи роботу комуністів і безпартійних на підприємствах, можна прийти тільки до одного висновку: роль комуністів на підприємствах безкорисна і шкідлива, бо вони не тільки самі непродуктивно працюють, але ще забирають під різними ви дами багато дорогого часу у робітників.
Чому ж в такому разі комуністи живуть набагато краще, чим основна сила підприємства — робітники? А тому, що комуністи держать всі підприємства та установи країни в своїх руках, беруть все, що їм потрібно для себе, як для „першоступневої сили”. Ще ясніше видно нужденну роль комуністів по селах. Там, де робота проходить під відкритим небом, де важні роботи треба виконати якнайскорше, комуністи починають „організувати” т. зв. масово-агітаційні заходи, що не може не відбутися шкідливо на нормальному ході роботи. Тому роль комуністів також в сільському господарстві не тільки зводиться до нуля, але при цьому вона ще є абсолютно шкідлива.
Зрозуміло, що комуністи, будучи паразитами, могли на протязі 23 років вдержатися при владі тільки завдяки нечуваному обманові та теророві. Ф.
