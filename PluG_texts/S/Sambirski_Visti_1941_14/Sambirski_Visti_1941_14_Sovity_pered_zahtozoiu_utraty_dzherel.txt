Совіти перед загрозою утрати джерел постачання для армії
Окруження зі всіх сторін Петрограду німецькими військами являється для СССР великим ударом і стане рішальним зворотом в дальшім висліді війни. Найбільшого удару дізнала більшовицька воєнна промисловість, бо через це окруження застановлено дальше постачання воєнного мателіялу з петроградських фабрик, що відігравали першу і найважнішу роль у постачанні наймодерніших боєвих машин на фронт. Таких заводів у другім місті СССР немає. Щойно недавно розбудовані подібні заводи на Уралі не можуть іти в порівняння з петроградськими, що признав навіть совітський представник у Вашингтоні в розмові в Білім Домі.
Другим тяжким ударом для дальшого ведення війни СССР є це, що більшовики перевели вже своїх висококваліфікованих робітників з другого свойого важного воєнно промислового центру—з Донбасу, боячися, що „Ганнібаль анте портас”, тобто німці за плечима цеї південної зірниці воєнної промисловости. Таким чином Донбас втрачений уже для них як джерело постачання для армії, бо нема вже там кому працювати фахово.
Як „непобідима” червона армія знайдеться за Москвою і за Донбасом, що передбачене в недовгім часі, не буде вона здібна до дальшого опору німцям. А рахувати на солодкі слова Англії і Америки не принесе великої користи. З утратою тих двох промислових центрів воєнна сила Росії зламана на довший час і віддана на ласку німців.
