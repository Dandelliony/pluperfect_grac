ЗАКЛИК ДО КООПЕРАЦІЇ
ВАЖКЕ СТАНОВИЩЕ УКРАЇНСЬКОГО СЕЛЯНСТВА НА САМБІРСЬКОМУ ПІДГІР’Ї
(ДОПИС З БЛАЖОВА)
Поганий цьогорічний урожай діткнув у першій мірі підгірські райони. Підкарпатська земля мало урожайна, без штучних погноїв майже нічого не вродить, а вже третій рік минає, як тут селяни сіяли цей погній. Минулого року, восени, більшовики забрали селянам на Підкарпатті майже все збіжжя і сіно, так що мало хто посіяв озимину, а весною більшовицькі „норми” не дали засіяти овес і посадити картоплю. Якщо ж десь щось засіяли або посадили, то слота та виливи знищили, а голод вже сьогодні заглядає до селянина.
Виринає питання, як запобігти цій катастрофі. Отже, треба негайно відновити діяльність Т-ва „Сільський Господар”, яке повинно дати ініціятиву та помогти Земельному Відділові при Окружнім Старостві подбати про штучні погної, посів не збіжжя та сільсько-господарське знаряддя, а також наладнати закупно сільськогосподарських продуктів та господарських сировин при допомозі кооперації. Ця остання повинна відіграти велику ролю в цій дуже важливій справі. Повітовий Союз Українських Кооператив повинен заглянути до своїх магазинів і повчити своїх магазинних працівників, що товари з магазину повинні бути розділювані сільським кооперативам, а сільські крамарі повинні чесно розпродувати крам членам кооператив.
ІВАН ГУРАН—господар і кооператор.
