Життя с. Стрілок до і після приходу червоної армії
БУДОВА „НАРОДНЬОГО ДОМУ“.
С. Стрілки б. Старо-Самбірського повіту розляглося вздовж ріки Дністра. Околиця тут прекрасна, вздовж ріки попри село іде залізниця. Є тут два тартаки, залізнича стація і пошта. За часів більшо вицької влади село жило під терором НКВД-истів і їх прихвоснів, яких у нашім селі не бракло і які помагали червоним катам організувати колгосп. Але свідомі громадяни, крім кількох одиниць, не пішли на їх вудочку. З надією на краще майбутнє пережило населення червоне пекло; сім свідомих громадян за приналежність до О.У.Н. замордували червоні кати, правдоподібно в дрогобицькій тюрмі.
Але нарід не падав духом, очікуючи приходу німецької армії. В перших тижнях приходу німецької армії відновлено Читальню „Просвіти”, урухомлено бібліотеку, що числить понад 500 томів книжок, які за часів більшовицького панування були переховані. За порадою свідоміших громадян взялося село до будови „Народнього Дому”, в якім буде приміщена і кооператива. Коло будови працюють майже всі громадяни села по черзі, крім кількох одиниць, які відмовилися від праці. Прізвищ наразі не виявляємо: може вони ще прозрять і завернуть з хибної дороги, поки не пізно Свідоме громадянство допоможе добудувати „Народній Дім”, в якому буде кувати наше село краще майбутнє українського народу.
Ілько Пукшин , бібліотекар читальні „Просвіти“ в Стрілках.
