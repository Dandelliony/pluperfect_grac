Треба поповнити книгозбірні при т-вах.
Що книжки взагалі мало на селі, це відомо всім. Особливо великий брак завжди був на книжки про сільське господарство. Царський уряд боявся давати, хоча неначе й посовував цю справу через школу, але яка була там освіта говорити про це не приходиться. В де-яких селах були й книгозбірні - тільки тих книжок ніхто не хотів читати. Бо житія святих, та ріжні Бови Королевичи не могли дати селянинові в дповідь на його життьові питання. Хіба скажемо, господарь міг де-небудь сам знайти собі пораду в тих книжках, що пилом припадали з шафах шкіл. Так й перебувала на селі вікова темрява - „Царю і отечеству” на користь. Кооперація з початку свого поширення ріжними засобами пильнувала про освіту села, але до Революції влада як мігла перешкоджала кооперації в цій справі. Тільки бурхлива революція все це перемінила, зруйнувала ті запруди, що раніш не допускали на село освіту. Тепер село має клуби, має хати-читальні, і театри. Село має газети, книжки, ц кавиться всім, що діється в державі, в рідному краєві взагалі пожадливо рветься до освіти. Сорабкоп, котрий крім основної мети - постачання на село сільсько-господарських машин, знаряддя та насіння, а також крім налагодження збуту продуктів та сировини, має намір впливати і з боку культурної освіти як краще вести господарство. Він придбав та склав невеличкі комплекти книжок та плакатів виключно про сільське господарство. Зараз є біля 20 таких комплектів, що можна порадити т-вам для поповнення загальних книгозбірень, отриманих кооперативними товариствами в Сорабкопі. Комплекти складаються з 40 авторів російських і 40 авторів українських. Книжки там є майже по всім галузям с.-господарства (про землю, як її обробляти, про луги, бжільництво, садівництво, шовківництво, скотарство, молочарство і т. инш.). Повний комплект з плакатами коштує 15 карбованців й відпускається т-вам за готівку, разом з книгозбірнями загальними, складеними п-відділом пропаганди.
