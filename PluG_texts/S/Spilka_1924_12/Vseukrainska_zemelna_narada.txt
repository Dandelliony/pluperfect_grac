Всеукраінська земельна нарада.
Не що давно відбулись у Харкові земельна нарада. На нараді прийматимуть участь представники земельних органів з усієї Украіни. Наркомзем України т. Клименко в докладі про сучасний стан земельної справи на Вкраїні зазначає, що криза минулої осени найтяжче відбилась на незаможницьких господарствах та почасти на середняцьких; бо ці господарства примушені були продавати свої і так невеликі лишки саме в той час коли на хліб були дуже низькі ціни. Це, звичайно, погано вплинуло на відродження трудових господарств. Економичний стан села зараз такий, що 30 відсотків господарств не можуть покривати своїх витрат; 40 відсотків (середняки) хоч і продають свої продукти, але це є не у них лишок, та мусять продавати, бо треба набувати найнеобхідніші речі для господарства і тільки 30 відсотків (заможні) господарств мають дійсні лишки від господарств. - Отже треба збільшити прибутки від сільського господарства, щоб незаможники і середняки мали більшу покупну сили і мали змогу набувати вироби промисловости. Цього можна осягти коли покращати самі форми господарювання, заводити дорогші сорти посівів, поліпшити обробіток землі, завести кращий плодозмін. Треба в той же час переглянути росподіл податків по господарствах, бо часто ці податки переобтяжують господарство і не відповідають його силі. Та ще до того необхідно поширювати організацію поодиноких господарств у товариства, артілі, комуни, взагалі в колективи. На нараді була обговорена і одна із головних основ відродження сільського господарства, це землеустрій і землекористування. Для того треба припинити переділи, щоб утворити сталі форми землекористування. Удосконалити земельні судові комісії. Планове переведення землеустрію спочатку в таких районах, де є цукроварні, в прикордонних смугах, та в тих районах де є лишки землі для переселення. З Правобережжя треба почати переселення на південь України і в першу чергу. Там можна скласти такі міцні сільські господарства, що зможуть виробляти хліб в значній кількости для вивозу за кордон через Одеський порт. А тому на переселення треба підготовляти міцні господарства, як поодинокі так і колективні, а щоб їх заохотити до того, то на нових місцях їм будуть відводити збільшені земельні участки.
