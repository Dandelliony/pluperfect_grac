Роковини Паризькоі Комуни.
18 березня минуло пятдесят три роки з того дня, коли повстала вперше на світі влада працюючих. Було то у столиці Фракції - Парижу. День цей святкується всіма трудящими що-року. Особливе-ж значіння має досвід Паризької Комуни для нас, громадян робоче-селянської держави, яка вже сьомий рік стоїть і що-день набірає сили і значіння і примушує навіть найлютіших ворогів визнавати нас. Паризькі Комунари - наші попередники. Паризькі Комунари - наші навчателі. Вони своєю кров’ю здобули той досвід, з якого ми користуємося. Кожний трудящий повинен з великою пошаною згадати Паризьких Комунарів. Наводимо коротко історію Паризької Комуни. Було то на весні 1871 року. У Франції царював Наполеон ІІІ людина, яка здобула престол обманом, хотіла втриматися на ньому військовою силою. Він безперестанно вишукував причин аби воювати. Робочий люд і селянство зазнавали великої біди, землю було обкладено важкими податками, всі кому лишень була охота од поміщика до польового сторожа та жандарма знущалися над селянством. Нарешті, війна з Німеччиною, замісць великої слави призвела до великого розгрому: вся французька армія, разом з нікчемним імператором попала в полон. Імперія Наполеона ІІІ, гніздо всесвітного шахрайства, де зібралися коло влади найгірші грабіжники і злодіяки - пала, була скасована. Перемога. Влада перейшла до рук народу. Але не було підготовленної робочої партії, щоб захопити владу і з цього скористували представники буржуазії. Скоро урядова влада перейшла до рук найбільшого з шахраїв, казнокрадів старої наполеонівської шайки до Тьєра. „Він завжди був готовий стати до лав революції, як тільки злетить з занятої посади, і затопити революцію в крові, як тільки захопить владу в свої руки.” Він взявся зразу-ж, щоб забрати зброю у паризьких робітників, та полки, яких він послав проти робітників, пішли проти своїх начальників і стали до лав робітників і народу. Це було 18 березня 1871 року. Народ був обурений з поводження Тьєра. Він говорив всюди про оборону, а сам потайкивів переговори з німцями і підписав з ними умову про те, щоб Париж виплатив німцям 200 міліонів військової контрібуції (так зветься грабіж, який учиняє після війни, переможець). І от після 18 березня, щоб не втратить всю владу, Тьєр виводить своє військо в околиці Парижу. Військо теж було проти Тьєра і потрібно було зробити невеликий, хоть на показ, як кажуть, напад на це військо, яке неохоче йшло за своїми старшинами, щоб воно розбиглося. Але цього парижане не зробили. На другий день народ святкував перші години своєї влади. Всі громадяне голосованням вибрали представників до влади, якою стала Комуна, майже половину Комуни - складали робітники. Зразу-ж взялися до роботи. Видано було наказ про скасування постйної армї і заміну її озброєним народом. Так утворилася національна грардія, що-взяла на себе охорону влади трудящих. Поліцію і чиновників, що призначалися урядом і жили хабарами та визисками народу замінили їх обранцями народу. Церкву і попів, цю міжнародню зброю проти трудящих - було відокремлено від держави, майно і землі церквів оголошено було народнім добром. Школа і освіта стали приступні для всіх. Селянам - влада Комуни - мала дати звільнення од боргів поміщикам, вона в перших своїх відозвах оголосила, що всі витрати од війни повинні нести не трудящі, - робітники і селяне, бо не вони почали війну, а буржуї і багатії, ті хто був спражнім винуватцем війни. Вона б звільнила селян од тих піявок, шо ссали селянську працю Та не судилося всього, оцього перевести Комуні. Тьєр, що вийшов з Парижу з напіврозваленим військом і спинився недалеко, скоро зміцнився і перейшов в наступ проти Парижу. Він оточив місто зо всіх боків і стежив за тим щоб Комуна - влада працюючих не звязалася з селянством, бо знав, що коли-б селянство довідалося про владу працюючих в Парижі, - спалахнуло-б величезне селянське позстання. І от через яких десят днів після оголошення Комуни починається війна з Тьєром. Вся робота Комуни йшла під гарматніми пострілами, під зойк поранених. Комуна храбро билася з військом Тьєра. Всі трудящі, хто мі носити зброю, йшли до бою. Жінки під кулями ратували поранених, діти носили патрони. Тьер нещадно розстрілював всіх, кого тілька ловив з парижан. Дні жаху. Коли військо Тьєра ускочило до міста, за одну ніч всеньке місто покрилося шанцями і барикадами. З каміння паризьких вулиць, з меблі своїх будинків - чоловіки жінки і діти будували насипи поперек вулиць і так десятками проти сотень муштрованого війська билися до останнього патрона. Всіх, хто оставався живий катували і розстрілювали. Розстрілювали сотнями, тисячами так, що не встигали навіть заривати землею і над вулицями Парижа носилися зграї ворон і круків. Ловили людей на вулицях і в кого були мозолясті, робочі руки брали до розстрілу. Розстрілювали дітей і жінок. Так, знищено було 70.000 робітників. Більш тридцяти тисяч було розстріляно, решту заслали на каторгу. Так, кров паризьких трудящих дала робітникам і селянам велику науку. Парижане зробили скілька помилок вони не розбили вчасно. Тьєра і далі йому вийте з міста. До влади Комуни мали доступ буржуї - шпигуни, друзі контр-революції. Дозволено було буржуазії видавати весь час свої газети. Парижане мали в своїх руках всі багатства своїх ворогів - і треба було зразу-ж таки забрати оті гроші до своєї скарбниці: цими-ж таки грішми можна було примусити ворогів здати свою зброю. Але цього не було зроблено. Пошана вчителям. Ми учні Паризької Комуни. Влада робітників і селян збудована на досвіді Комуни Ми знаємо, що ворога - буржуазію треба бити рішуче і без жалю. Перші кроки Жовтневої Революції - були націоналізація банків і сувора боротьба проти своєї контр-революції - поміщиків,буржуїв та їх прихвостнів. Бо коли-б ми їх милували то це привело-б до такого кінця як було в Парижї вони не помилували б, не простили б нам. Тому-то завжди у трудящих в серці червоним огнем горітиме память про героїв - мучеників Паризької Комуни. Ю. Д.
