До з'ізду уповноважених.
Сорабкоп - одна з перших, і поки що нечисленних, спроб такоі кооперативноі організації. котра по заповіту Володимира Ілліча Леніна, установлювала-б і переводила б в життя найбільший звязок, сполуку міста з селом. І раніш чим визначити і затвердити плян майбутньоі роботи Сорабкопу, збори уповноважених, мусять обговорити, зважити й сказати наскільки вдалою і доцільною була думка цілком об'єднати, злити в єдиній кооперативній організації обслуговування мійського пролетаріяту, разом з споживчими і збутовими потребами селянства. Наш з'ізд уповноважених відбудеться в такий час, коли Робітниче-Селянська держава, перемігши, поборола кризу „ножиці”, заводить в краіні сталу валюту - такі гроші, що не будуть страчати своєі покупноі сили, не тільки через день, тиждень, а навіть і через рік. Навряд, чи треба делегатам віт робітників та селян доводити, оскільки корисна ця реформа селянам і робітникам, оскільки зацікавлені обидві ці братські класи, що спільно відстоювали Робітниче-Селянську Республику від нападів буржуазіі, що об'єднаними силами будують міцне господарство своєі держави. Тільки при сталій валюті не зменшиться заробіток робітника, тільки при ній селянин матиме такі гроші, що можна тримати іх до слушного часу і набувати на них все що треба для господарства. Та щоб і на цьому фронті одержати рішучу перемогу, треба, щоб червінцевий карбованець не підупав, не зницінився треба, щоб ціни на продукти споживання і на весь крам не підвищувались. Треба навпаки ті ціни повагом зменшувати понизити. Тільки в спілці з державною торгівлею та промисловістью, кооперація може і мусить в цей час перевести в життя першу і обовязкову умову для успіху нашої робітниче-селянськоі справи. Тільки кооперація може і мусить дати мійському і особливо сільському споживачеві оті дешеві продукти по зниженим державою цінам, Тут кооперації доведеться витримати іспит перед робітником і селянином, ось де роль коопераціі стає виключно важною, такою саме, як то визначав сам Володимир Ілліч Ленін - велічайший провідник мирового пролетаріяту - він краще й глибше всіх розумів і пояснював значіння кооперації в радянській державі. Чи може-ж кооперація на Киівщині виконати ті величезні завдання, що перед нею зараз поставлені? На це питання дасть відповідь з'ізд уповноважених, вислухавши відчіт про роботу Сорабкопа, обговоривши й оцінивши цю роботу. Без сумніву, що збори уповноважених звернуть особливу увагу на хиби в роботі Сорабкопа, що далеко не вповні задодольняв вимоги споживачів міста й села, по части по своій вині, а головним чином мимо своєі волі, через причини незалежні від Сорабкопу. Але перед зборами уповноважених пройде й відчіт про значну позитивну (корисну) роботу. У місті робота Сорабкопу виявлялась боротьбою з приватним ринком, кредитуванням робітників предметами широкого споживання, постачанням паливом, хлібом, мясом і иншими продуктами, в організаціі робітничих скарбниць, що зберігали заробіток робітників од знецінення. Знає Киівський робітник свій Сорабкоп, і не дивлячись на неминучі хиби в його роботі, в належній мірі підтримував з Сорабкопом постійний звязок. Дався в знаки Сорабкоп і приватному ринкові, бо відчував його вагу і в безсилій зненависти поминає імя Сорабкопу Киівський спекулянт - крамарь. На селі, в наслідок роботи Сорабкопу значно збільшилось за останнє піврічча число кооперативів. Постачаючи сільські кооперативи мійським крамом, а за останні часи машинами й приладдєм, що потрібні для поліпшення селянського господарства, збуваючи селянську продукцію, даючи крам, на комісію Сорабкоп зміцняв сільську кооперацію на страх глитаю - павукові. В тому, що вже зроблено і осягнено - певність, запорука тому, що роботу можна значно поширити, що Киівська кооперація, коли іі поставити в сприятливі умови, виконає своє завдання. Від доцільного вирішення двох питань залежить надалі успіх кооперативноі роботи на Киівщині. Перше питання, це збільшити фінансові і товарові кошти коопераціі, щоб вона змогла задовольнити все збільшуючі потреби й вимоги, що до неі ставляться й будуть ставитись. Це питання збори уповноважених через наново обране Правління мусять поставити перед відповідними державними, фінансовими й господарськими органами. Друге питання, це перетворення коопераціі і кооперативів в такі організації, що мусять охопити все, або майже все, робоче й селянське населення. Переводячи кампаніі добровільного членства, Сорабкоп у Киіві, рабкопи і сільські товариства в районі мусять найтісніше звязатися з робітниками й селянами, стати іхньою рідною організацією, зацікавити матеріяльно і викликати підтримку з боку тих, хто жиє своєю працею. Нехай перші збори уповноважених робітниче-селянського кооперативного союзу Киівщини будуть тими зборами, що покладуть основу для рішучоі перемоги союзу робітників і селян в іх економичній боротьбі з злютіщим ворогом - приватним ринком. Загартувавши в спільній роботі свій кооперативний союз робітники й селяне Киівщини поставлять кращий памятник Володимиру Іллічу Леніну, що учив нас при допомозі союзу робітників і селян поборювати капиталистів і поміщиків, спекулянтів і грабіжників усіх краін, на цьому союзі будувати першу в світі соціялистичну державу.    А. Венгер.
