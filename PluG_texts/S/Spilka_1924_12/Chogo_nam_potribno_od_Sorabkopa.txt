Чого нам потрібно од Сорабкопа.
Скаржаться представники ЄСТ-в на те, що, мовляв, приватній крамар побиває. На це ж таки нарікали і ми місяців зо три тому. Але тепер картина зовсім змінилась. Було в нашому селі аж два крамарі, котрі молоко купували і крам продавали і все, що хоч робили, а що бачиш зараз. Одержало наше Шпитківське ЄСТ-во від Сорабкопу крам на комісію, крім того Сорабкоп збільшив кредит і пішла жвава робота. Крамницю прийшлось розширити. За крамом їдуть аж з десяти сел і коли раніш пайщиків було 30 чоловік, то на 8 березня вже 103 чоловіка, і число їх все росте. Посипались вклади житом у великій кількости. так що один час Правління навіть вагалось брати їх. Навіть крамарі мусили позачиняти крамниці і молоко од своїх коров несуть до молочарні ЄСТ-ва. Вся перешкода ще тільки в тім, що в Сорабкопі того сортаменту краму, який нам потрібен, часом або зовсім нема, або зловиш його тільки раз на місяць, а на ринку не охота брати. Особливо великий попит зараз на залізо шинне, сортове, осі, втулки, посторонки, верьовку і т. инш., а їх в Сорабкопі зовсім нема, а рибу, цукор і оселедці дуже трудно піймати, Кооператор.
