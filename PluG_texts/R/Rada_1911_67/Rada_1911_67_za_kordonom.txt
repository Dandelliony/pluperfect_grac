За кордоном.
Смертна кара в Турції.
Недавно турецький салдат, албанець родом, застрілив в Костянтинополі німецького інструктора, полковника Шліхтінга за те, що той образив його. 19 марта цього албанця з присуду військового суду розстріляно в присутности всього стріл нового полку, в якому служив вбивець. Розстрілювало 12 салдатіа-албанців. Розстріляний перед смертю не покаявся, сказавши своєму духовникові, що сподівається, що такий гріх Алах йому простить.
Новий тунель в Альпах.
Вночі проти 18 марта зустрілись дві партії робітників, що копали з півночі і з півдня льохи під тунель в Летшберзі в швейцарських Альпах. Цю подію вітали там з великою радістю. Коло п'ятої години ранку нора вже настільки була широка, що в ній вільно могли пройти двоє людей. Першими пройшли інженери, що доглядали за роботою. Тунель викопано так добре, що між обома ходами, які викопані були з обох боків, не було ріжниці навіть на один вершок. В Берні з приводу цього вистрілили 101 раз з гармати. В честь робітників, що копали тунель, громадянство упорядковує велике урочисте свято. Довжина тунеля 14,605 метрів. Новий тунель буде мати велике значіння не тільки для Бернського кантону, а оживить комерційні стосунки Швейцарії з Францією, Бельгією та Голандією.
Грошовий дощ.
Незабаром відбудуться в Лондоні коронаційні урочисті свята, які по підрахункові англійських газет будуть коштувати 60 милійонів рублів. Сподіваються, що до Лондону приїде на коронацію сто тисяч американців, 10 тисяч австралійців та 800 канадійців. Практичні англійці підрахували, що кожний з гостей витратить не менше 400 рублів. Помешкання страшенно дорогі і наймаються вже й зараз за великі гроші.