Д-р Тессен.
(Некролог),
1-го апріля помер у Чернігові Ю. Г. Тессен. Людина гуманна, щира, сердечна, він був вельми популярним у Чернігові, його поважали як людину, і як лікаря, що ніколи не одмовляв нікому у лікарській запомозі: і у день, і в-ночі, коли б до нього не звернулися, він охоче йшов туди, де треба було вирятувати хворого або запомогти йому. Щирий демократ, він був великий приятель бідного люду, що загубив в особі небіжчика „свого" лікаря. Сила людей зійшлася на його похорон: багато бідного люду, і християн, і євреїв провожали його на кладовище. Не біжчик багато працював, не мав одпочинку; він був лікарем губ. земської больниці, акушер і хирург; багато роботи мав він у лікарні, мав і велику приватну практику, переважно серед бідноти. Кажуть, що останніми часами було у нього багато праці, що три останні ночи він майже не спав; можливо, що така надмірна праця прискорила його смерть. Він почув себе погано, коли їздив по хворих; додому було далеко їхати і от він заїхав до свого сина, присяжного адвоката, написав там на клаптику паперу „умираю отъ разрыва сердца“, і там помер. Небіжчик був щирий, свідомий українець.