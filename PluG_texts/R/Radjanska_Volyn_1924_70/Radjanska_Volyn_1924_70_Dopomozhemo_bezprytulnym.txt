Допоможемо безпритульним.
Наближається зима і безпритульні діти, які до цього часу тулились по вокзалах та тинялись по селах, починають стягатись до міста. З'явилось у нас в Житомірі їх чимало. їх можна зустрінути і на вокзалі, і під дверима кожної їдальні, ресторації, а то й просто, як жебраків, по вулицях. А найбільш можна побачити їх в Наросвіті, Помдіті та Губздорові, де вони добиваються зачислення до дитячих установ. У нас під рукою нема навіть приблизних цифр про кількість безпритульних дітей тай, навряд, чи в кого вони є. Однак, визнаємо за собою право запевняти, що ця кількість у всякім разі значно перебільшує об'єднані можливости і Помдіта і Наросвіти (Губздоров утримує тільки будинки немовляток та дім матері й дитини) в розумінні розміщення безпритульних дітей по дітустановах. Правда, праця ячейок «Друзі дітей» за останній час значно поширена, уможливлює помдіту на цьому полі де-що вдіяти. Але в порівнанні з тим, що нам в цій боротьбі з безпритульністю треба проробити це, коли не крапля, то стакан в морі. Потрібні нові методи, нові шляхи для придбання матеріальних коштів та можливостей до цеї праці, важливість якоі повсякчас підкреслюється постановами всіх наших органів влади, аж до ЦВК'ів республік. 
У сьогодняшній статті ми намірюємось визначити один такий шлях. Спосіб вбору матеріальних коштів, а саме: збірання поміж населенням, —в першу голову поміж членами СПІЛОК — всякого роду лому, використованих речей, перечитаних газет, часописів і т. ин. — одним словом улаштовати так званий «утиль-збір». В кожного з нас, безперечно знайдеться більша чи менша кількість такого мотлоху, папері — речей, що вони для нас не мають жадної вартости, але вкупі Вможуть дати де-що і цінне. Не раз ми підносили це питання приватним чином і не вважаючи, що всі до цього ставляться прихильно, з цього боку ще нічого не зроблено. А між тим нам досконально відомо, що у Винниці, наприклад, таким чином зібрано вже не один десяток тисяч карбованців, як це і не здається на перший погляд неправдоподібним. Тут може виникнути питання, хто х цим ділом повинен занятись? Звичайно, помдіт використує для цього через ячейку «Друзі дітей» організацію юних ленінців. Для цього необхідно помдіту зговоритись з губдітбюро, де це питання навіть вже обговорювалося і в основному було прийнято, і терміново приступити до діла. Часу згаяно вже багато, і тому маємо право цього вимагати від помдіту. Технично ж ми цю справу уявляємо так: місто розбивається на райони по кількости колективів юних ленінців; один раз на місяць останні обходять співчуваючих цій справі громадян свого району, розбивши район для цього на участки по кількости членів колективу. Але справа, нарешті, не в техниці: техника намітиться остаточно в процесі самої роботи. Важно спочатку зговоритись всім зацікавленим організаціям, росподілити між собою працю і, нарешті, приступити до неї. Що торкається наслідків, яких можна чекати від здійснення цеї думки, то нам відомий випадок, коли трьома товаришами, що живуть на одній квартирі, помдіту здали в порядку особистої ініціативи щось коло шости пудів газет, що в той момент складало цінність щось коло двадцяти п'яти карбованців. Крім того маса річей може бути використана зразу, без продажу їх і перетворення в гроші, як наприклад, носильна одіж, білизна й т. д., приймаючи на увагу особливу гостру потребу в них в зімовий час. Ми чекаємо відгуку на нашу пропозицію, але не в формі статті», а діла: питання настільки ясне і досить, на наш погляд, безперечне, щоб його треба було ще обговорювати.
