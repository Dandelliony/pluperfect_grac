У Фінляндіі.
Маленький, висококультурний народ фінляндський переживає тепер тяжкі, похмурі, як і його небо, часи. Велику, вікову школу треба було пройти, щоб в такі тяжкі часи заховати спокій, здібність до праці, до органичної роботи державного будівництва. А він, цей сумний народ, заховав. Спокійно, без галасу, в повній організації перевів він вибори до сейму, що працюватиме замісць розпущеного, хоч в користь і можливість цієї праці ніхто не вірить. Спокійно, з невсипучою енергією, тільки ще сумніші стали обличчя у вибраних депутатів сейму, ще сумніша юрба, що провожає їх до церкви на урочисте відкриття сейму. Ось вони всі в зборі. Вражає величезна більшість представників працюючого люду: робочих, селян. Дивишся, згадуєш нашу Думу і соромно стає. Сором за великий народ, який настілько ще темний, що посилає обороняти свої інтереси Маркових, Крупенських та Пурішкевичів. А цей от маленький майже що-разу дає велику більшість синів народу. Правда, умови виборів там инші. Та що умови... Тут почуваєш, що кожен з оцих людей, яких тілько що однято од робочого станка, плуга та варстата, має тісний, міцний звязок з народніми масами; вони вибрали його свідомо і вибрали б при всяких умовах. Аджеж одна соц.-демократична фракція має тут 86 представників з 200 всіх депутатів. Чуєш, що їх слово, то слово народа, який їх послав, їх воля—його воля і не стануть вони робить проти волі народу» не стануть виносити постанов, що не любі йому. За кожним їх словом слідкують, провіряють, обмірковують. Нічого не сховається од виборців, нічим не забье баки депутат їм —на все мусить дати відповідь. Серед депутатів надто звертає на себе увагу і вражає росіянина-українця присутність депутаток-жінок. Серед них видається своїм розумним, енергійним обличчям проста робітниця в біленький хустинці. Поводиться вона серед депутатів просто, з певністю, наче серед давно знайомих людей. Політичне становище Фінляндії не покращало. Вся надія на сейм: в нього вірить, на нього надіється весь народ. А він що може зробити? Цими днями увільнено головного діректора медичного управління Сіверса. Увільнено без застереження, без попередження, єдино за те, шо він закрив кілька лікарень, бо в Петербурзі скоротили видатки на лікарні. Увільнили його без пенісї і без жалування, в 24 години. Фінляндці дорожать ним, бо він урятував їх од холери. І в відповідь на увільнення, вони засипали його листами з висловом спочуття, а кватирю його... квітками. Несподіванкою для фінляндців було і увільнення невідповідних для теперішнього режиму улеаборзького губернатора та виборзького поліціймейстера. А ще більшою— призначення поліціймейстером бувшого начальника сискного одділу в Гельсінгфорсі Пеконена, якого присудили за розтрату і підлоги до двох років тюрми, а потім помилували. Який настрій утворюється в сеймі і в країні, видно з промов тальмана Свінхувуда та проповіді пробста Аракаліо. Тальман одверто заявив, що роспуски сейму не зламали енергії народу і не поменшили й звязок з сеймом. „Він жде од сейма оборони своїх життьових інтересів, і сейм повинен справдити це довірря і оддать сили для оборони і охорони краю*.В кінці своєї промови тальман закликає міцно стоять за конституцію і за закони краю, не вагаючись ні хвилини. Пробст Аракаліо чорними фарбами малює сучасне становище і закликає в це люте время виконать довг свій перед нащадками, щоб вони не осудили... Як виконати обов'язок свій перед народом, то можемо вірити, що знов настане час, коли вони знову піднесуть крила, як орли. Та як би депутати не виконували свого обов'язку перед народом, легче не буде і темні хмари не розвіються.