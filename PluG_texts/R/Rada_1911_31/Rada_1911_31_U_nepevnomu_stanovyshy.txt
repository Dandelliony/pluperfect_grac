У непевному становищі.
Справі з пам'ятником Т. Шевченкові коли й не загрожує поки що небезпека, то в усякому разі справа ця знаходиться в непевному становищі і на неї треба звернути увагу нашому громадянству. Російська місцева преса мало виявляє цікавости в цій справі, вона, як у всьому тому, що торкається українства, його злигоднів, його важких переживань, „хранить глубокое молчаніе", посилаючись може на те, що „ черги осЬдлости" для українців поки ще не заведено... Отже й тут, в справі Шевченкового пам'ятника, ми мусимо покладатись лиш на власні сили. А справа ця стоїть ось як. Як уже відомо, місце під пам'ятник призначено комітетом й затвержено думою на Михайлівській площі, коло реальної школи. Місце це було знято у свій час на план, якай і розсилався комітетом тим скульпторам, що схотіли взяти участь у конкурсі. На плані зазначено, що місце під пам'ятник не має вигляду голої площини, а що воно засаджено деревами і пам'ятник має красуватися на фоні тих дерев, отже проект мусить бути, так сказати, однофронтовим. Маючи на оці ці, важливі гадаю з погляду художника, відомості, скульптори певне принатурювались до цих умовин, коли робили свої проекти і такими надіслали їх тепер на конкурс. Тепер, що ми знаємо. Громадянство вже чуло, що місце коло реальної школи —те місце, де мав стояти Шевченківський монумент, рішено у відповідних сферах, рішено, правда, келейно, без згоди городської думи — але, що та дума важить перед тими сферами! — постановлено, кажемо, одібрати під пам'ятник св. Ольги—початок того „историческаго пути“. Повстає питання: де ж стояти Шевченківському пам'ятникові? Як бути з тими проектами, що надіслали скульптори, коли вони викотовуючи їх мали на оці певні умовини данної місцевости? Та коли з проектами можна ще дати раду, змінивши може той з них, що вибере жюрі, пристосувавши його до умовин нової міецевости, коли, кажемо, тут ще пів біди, то як же бути з самим місцем для монумента? Де саме йому тепер стояти? Невже на Сінній площі, де Львівський трамвай зупиняється? як це проектує один з головних керманичів Комітети. Або може на тім місці Сінної площі, де кінчиться Бульварно-Кудрявська вулиця? (проект того ж самого комітетчика). Може ще де-кому схотілося б загнати пам'ятник нашому Кобзареві у Пущу Водицю?.. На цей бік справи першим чином і не гаючись треба звернути увагу представникам нашого громадянства в Комітеті. Треба скликати Комітет зараз же і вияснити ще до зібрання жюрі) чи обібране місце під пам'ятник Шевченкові без повороту вже загублено для нас, і коли так , то треба негайно обібрати нове місце чи на перехресті Бібіковського бульвару та Великої Володимирської вулиці, чи в Золотоворотському сквері, чи в Думському сквері, чи де инде, але ж тільки не на Сінній площі, як це мріється в голові керманича Комітету, Гр. Сьогобочній.
