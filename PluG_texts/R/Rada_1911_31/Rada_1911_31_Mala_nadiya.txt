Мала надія.
Третє обмірковування законопроекту про початкову освіту потроху посовується наперед. Одна за другою одкидаються реакційні поправки комісії, зроблені в угоду урядові, й законопроект потроху набірає того вигляду, в якім він вийшов з другого обміркування. У засіданні 7 февраля обмірковано майже всі „бойові” пункти законопроекту. Питання, кому бути головою шкільної ради — маршалкові чи виборній особі — розвязано в напрямі демократичнім: постановлено, що голову ради вибіратиме повітове земське зібрання. Питання про церковні школи також розвязано не так, як того хотіла комісія. Постановлено, що всі початкові школи, незалежно від того, чиїми коштами вони утримуються повинні бути під доглядом міністерства народньої освіти. Виняток зроблено тільки для церковних шкіл, не включених
у шкільну сіть, але таких шкіл небагато. Так саме ухвалено розділ про обов'язковість початкової освіти для всеї людности. Тут, між иншим, трапився курйоз: професор Капустін опинився на одній лінії з славнозвісним Тімошкіним, бо обидва доводили, що невчасно заводити тепер обов'язкову освіту в Росії. Дума, одначе, не звернула уваги ні на доводи Капустіна „од науки", ні на доводи його однодумця Тімошкіна „од шиття". Де-що доброго принесло останнє засідання й недержавним національностям. Опріч багатьох дрібніших поправок, корисних для цих національностей, ухвалено дуже важну з прінціпіального боку поправку мусульманина Єнікеева. Цю поправку внесено до першого розділу правил про початкові школи для дітей не-русского походження в такій редакції: „У місцевостях з не-русскою людністю, де істнує власне письменство („письменность"), дозволяється одкривати однокласні початкові школи з рідною мовою навчання тоді, коли в межах трьохверстного радіуса або в межах данного міста у цеї людности набереться не менше 50 дітей шкільного віку, які не вміють розмовляти по великоросійському “. Ця поправка знов будить якісь надії. Як що Державна Рада Її не одкине, нею зможуть скористуватись ті нещасливі нації, що не попали в число 13 признаних Думою. У поправці ознакою національности вважається істнування власного письменства. Під цю ознаку цілком підходять такі „непризнані" нації, як, иапр., українська й білоруська. Без цеї поправки всі їх надії на здобуття власної початкової школи були цілком безпідставні, тоді як тепер для таких надій є певний грунт.
