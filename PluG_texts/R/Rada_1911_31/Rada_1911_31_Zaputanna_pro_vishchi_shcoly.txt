Запитання про вищі школи.
Предсідатель— Капустін. Оголошується запитання к.-л. предсідателю ради міністрів і міністрові народньої освіти про порушення останніми урядовими розпорядженнями тимчасових правил 27 явгуста 1905* року і Височяйшого указу 11 іюня 1907 року, які регулірують внутрішнє життя вищих шкіл. Заявлена негайність. Аджемов доводить, що роспорядження Рани міністрів од 10 декабря 1910 р. і 11 января 1911 р., зміняючи Височайші укази, утворюють таке становище, в якому професорі, стоячи на ґрунті закону, оддаються на руйнування урядової влясти. Московський університет — гордощі всеї Росії — позбувся найкращих професорів і стоїть під сторожею. Час уже сказати, що та людина, яка не слухається Височайших указів і намагається робити все своєю волею і в той же час з'являється безсилою перед яким-небудь ченцем, що така людина не достойна стояти на тому високому пості, на якому стоїть тепер. (Оплески опозіції. Шикання правих). Маклаков заявляє, що університетське питання в теперішній момент уявляє з себе мініатюру того, що в великому масштабі дається тепер в Росії. Коли люде, що живуть за університетом, не жаліли молодь, штовхаючи її на революційний шлях, розпочали проповідь учебної забастовки, професура під свищики лівих партій довела свою діяльність до великого самопожертвування. (Вигуки зправа: „Що ви брешете?"). Уже наближався той час, коли правова основа мала б запанувать над демагогією, але в цей час виявилося, то успіх правової основи не для всіх бажаний: уряд під впливом правих наніс професурі зрадницький удар в спину. Щоб роздражнити все студентство, треба було вдарити по його оборонцям. Уряд увів в університети поліцію. Де починають заправляти дві власти, там нема зовсім власти і наступає анархія. Введення поліції в університети, це акт провокації (оплески опозіції). Провокаційна сістема уряду ударила, головним чином, по середнім обивателям, головним ворогам міністерського самовластя. Ця сістема заведена не для культури в Росії, а для нікчемного адміністративного самолюбства. Приносять жертви не для Росії, а для московського професора, котрий проміняв звання професора на роль іграшки в руках міністра внутрішніх справ. Жертви приносяться для політики того ліцемірного властолюбця, який на горе Росії нею заправляє. (Оплески лівих; протести в центрі і зправа). Ця провокаторська політика чорною плямою ляже на голови міністрів. Коли дума одкине негайність питання, то цим скаже, що в Росії все спокійно і що вона вірить цим людям. (Оплески з-ліва, свищики з-права). Родічев заявляє, що не можна ширити освіту, покладаючись на матеріяльну силу. Коли Дума бажає зберегти саме коштовне в житті держав — науку, то вона повинна прийняти це запитання. (Оплески з-ліва). Замисловський визнає, що під гострий час безпорядків праві не вважають вчасним підтримувати негайність. Пуришкевич зауважує проти доказів Аджемова по адресі академисхів. Між акедемистами, — каже він, — шпиків нема. Ця молодь витримує сміливо обструкцію і Аджемов в своїх обвинуваченнях ганебно збрехав. Предсідатель спиняє Пуишкевича за вживаная грубих виразів. Пуришкевич закликає уряд не одмовлятися од своїх заходів і твердо провадити свою політику, хоч би прийшлоея й штиками розгонити компанію, що утворює безпорядки. Негайність одкинуто. Далі засідання в середу.