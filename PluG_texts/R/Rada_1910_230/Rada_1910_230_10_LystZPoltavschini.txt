Лист з Полтавщини.
(Земські збори в Лубнях).

З 29 сентября, ранку, до 2 октября, вечора, в Лубнях, в помешканні земської управи, відбулась 46 чергові земські збори гласних лубенського повітового земства нового складу, себ-то вибраних цього року. Чимало з їх гласними ще в перше. Склад земців на цей раз можна сміливо сказать, занадто невдалий. Більшість їх — це просто якісь без'язикі; чи вони не вміють балакать, чи просто не розуміють своїх обов'язків — ввесь час тілько сиділи на зборах і куняли за шклянкою чаю та цигаркою. Чимало між ними таких, що за увесь час зборів не промовили а ні жодного слова, ніби за цілих чотирі дні там нічого такого й не було, на що треба-б обізватись, хоч питання були і досить цікаві, як для дворян (більшости), так і для селян (меншости). Селяне так майже всі або занадто вже покірливі панській ласці, або мовчуни, що цілком не розуміють своїх обов'язків — бути оборонцем селянських інтересів. Тому всими справами верховодило виключно дворянство правенького одтінку. Доводиться тілько дивуватись; як більшість цих гласних попала в число гласних, і як їх могли вибірати. Головою зборів увесь час був лубенський маршалок, член Державної Ради, д. Ів. Леонтович.
 Роспочались збори панахидою по бувшому скілька років гласним небіжчикові генералові Мускатові. Д. Ів. Леонтович відмовився від імени гласного. Обмірковуючи питання з приводу заснування пенсіонної каси служащих земства на Полтавщині, земські збори ухвалили, коли більшість повітових земств згодиться на заснування її, то пристать і собі на загальних умовинах, не призначаючи одначе коштів, бо виявилось, що незабаром представники земств та міністерства внутрішніх справ мають переглянути нормальний статут про земські пенсіонні каси і можливі там де які зміни, а тому можна думати, що з заснуванням її губернське земство пожде до перегляду статуту.
 Найгостріші суперечки виникли підчас обмірковування питання про періодичну прибавку жалування земським служащим. Так тепер, на підставі постанови попередніх років, усим служащим земства (канцеляристам, учителям, фершалам то що) дається що три роки служби прибавка жалування в розмірі 10 проц. того, що одержують, до збільшення його таким чином в півтори рази. На цей рік бюджетна комісія висловилася, щоб ці прибавки зовсім скасувать, тоді як голові та членам управи збори одноголосно ухвалили прибавить по 250 карб. кожному на рік, без усяких суперечок.
Проти цієї пропозіції бюдж. комісії повстали гласні д.д. Клімов, Боярський та Марченко (селянин). Особливо перший гаряче обстоював в своїх обгрунтованих промовах (аж тричі), доводячи зборам, що це єдиний спосіб дяки старому служащому за його працю, його забезпеченности, а також спосіб удержувати в себе служащих на завше, що життя з кожним роком дорожчає і без прибавок служащі муситимуть мимоволі шукати собі кращих посад, а земство лишиться своїх старих служащих і т. д. Але даремна річ... Доводі було сказати д. Величкові і К°, що це обтяжує дуже земський бюджет, що прибавки зайві і більшість гласних пішла за ним, проваливши прибавку. Обмірковуючи питання про заведення шкільних інструкторів, на обов'язку яких лежало б слідкувати за позашкільною освітою, а також давати потрібні практичні вказівки народнім учителям земських шкіл, що до методів навчання то що, навіщаючи усі школи в повіті, теж виникла суперечка. 
Голова зборів повідомив, що незабаром мають завести таких інструкторів законодатнім порядком на кошти держави. І збори пропозіцію відкинули. Потім, обмірковуючи питання з приводу пропозіції московського губернського земства прийнять участь в з'їзді по народній освіті, гласний князь М. Щербатов висловився, що він не визнає ніякої користи „во всяких многоголових“ з'їздах і краще послать туди представників тілько з губернії, а не від кожного повіту. Д. Клімов піотримував доклад з асігновкою 200 карб. на поїздку делегата, доводячи ту користь, яку можуть робить спеціяльні з'їзди досвідченних людей, але збори згодились з сіятельним гласним і д. Клімова ніхто не підтримав а ні жодним словом. Зборами було запропоновано встановить плату по земських больницях за ліки, що видаються хворим тепер зовсім дурно, але більшість гласних, особливо селян, повстала проти цього і питання провалено. Ухвалено зборами виклопотать в державному банкові позичку в 30,000 карб. на збільшення оборотних коштів сельсько-господарського бюро при земській управі, заснованого по постанові земських зборів за минулий рік. Бюро це має власний склад сельсько-господарських машин та всякого приладдя і продає все це селянам на вигідних умовах. Деякі гласні-селяне заявили зборам, що бюро виписує на продаж недоладні плуги заводу „Гена“, тоді як селяне визнають за найкращі заводу „Сака“. Виявилось, що виписують їх тому, що на плуги „Сака“ держать монополію приватні представники і бюро може їх одержувать тілько від останніх, звичайно по високій ціні, а „Гена“ коштують дешевше і вони, по заяві спеціялистів і по по нагородах на останніх виставках, зовсім не гірші від „Саковських“. Обмірковуючи питання про повітову участкову агрономію, збори ухвалили прохать п. агрономів, по змозі, читать селянам, як можна частіше, про всякі культурні способи сельського господарства. Ухвалено прохать субсідію виділа сельської економії і сельсько-господарської статистики державного управління землеволодінням і землеустройством в розмірі 10,000 карб. на розвиток операції „снабженія“ людности сельсько-господарським інвентарем; купить для сельсько-господарськ. бюро два бурави на потреби селян, копаючи колодязі і вишукуючи воду для їх; купить для яблунівського і снітинського участкових агрономів дві сіялки для потреб селян за невеликі кошти.
 Обірковуючи питання про юридичну допомогу переселенцям, земство запропонувало призначити 600 карб. (губ. земство дає теж 600) на заснування юрісконсульства, але після заяви голови зборів, що про переселенців повинні дбать землеустроїтельні комісії, а не земство (!?) збори цю пропозіцію одкинули. Закінчились збори виборами, про наслідки яких вже читачам „Рада“ відомо. Ів. Лубенець.
