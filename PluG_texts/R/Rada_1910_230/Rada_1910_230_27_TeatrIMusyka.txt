Театр і музика.
Городський театр. „Валькирія“ . Перша вистава „Валькирії“ сього року пройшла трохи инакше, ніж за попередніх двох років. Не той Вотан, не та Брюнгільда, не та Фріка. Вотан з д. Максакова безумовно блідий. Вагнер дуже углубив образ Вотана, вклав у нього глибокий філософський зміст, а Вотан д. Максакова - це тільки д. Максаков у костюмі бога. Навіть з вокального боку партія не відповідає данним цього артиста — одним суцільним криком не можна вичерпати всього того, що намітив композітор. Д-ка Брун також не зовсім задовольнила б щирих прихильників Вагнера, але вона далеко вища від д. Максакова, У неї, принаймні, чиста дікція й досить логічна фразіровка. Найкращою з нових була д-ка Лєминська в партії Фріки. Ось артистка, яка в кожній партії дасть щось нове й цікаве. Поки що артистка ще не зовсім звиклась з своєю партією, але в дальших спектаклях справа напевне піде далеко краще. Ми б тільки порадили артистці виразніше відтіняти ритмічні контури в фразах: „Щитъ ея сегодня пусть охраняетъ" і далі до слів: „Твой Вельзунгъ долженъ погибнуть" (ст. 138—140 Юргенсонівського клавіру). В цих фразах чується щось непохитне й урочисте, та й самий характер мелодії в цім місці вимагає твердого ритму, а не tempo rubato, якого додержує д-ка Леминська.
 Нічого й казати, що наші старі знайомі, д-ка Воронець-Зіглінда, д. Орішкевич-Зігмунд і д. Тіхонов-Гундінг, прекрасно провели свої партії, як з боку вокального, так і сценичного. Ніжний і мяхкий голос д-ки Воронець як найкраще пасує до партії Зіглінди, а її сімпатичні зверхні данні тільки доповнюють гарне вражіння від її приємного співу й доброї гри. Д.д. Орішкевич і Тіхонов давно в нас відомі за розумних і інтелігентних артистів, які з честю проведуть усяку партію. Оркестр спочатку грав досить капризно: скрипки не давали повного згуку, мідні духові нечисто інтонували, але далі оркестр трохи вирівнявся. Тільки дерев'яні духові спочатку до кінця грали чудесно, а сольові фрази гобоя, бас-кларнета й инших згучали повно й красиво. Не подобаються нам де-які нові misen-scen’и. Вотан у кінці 2 акту не повинен стояти непорушно на скелі, бо він же каже: „Страшно накажу я ее, лишь только ее нагоню". Не повинні й Зігмунд та Зіглінда приходити тою самою дорогою, якою приїздить Фріка, бо дорога богів і людей не однакова. Загалом, краще було б лишити все, як було за д. Боголюбова, а не старатись усе перекручувати по-новому. М. Григ...
 В театрі „Соловцовъ" незабаром буде спектакль, присвячений памяти польського поета Ю. Словацького - „Мазепа" в російському перекладі Ал. Вознесенського. Головні ролі воєводи та Амелії грають п.п. Павленков і Юренєва. 
Труппа К. Дубініна скінчила свої спектаклі в Овручі (на Волині) 6 октября драмою Я. Гордіна „Миреле Ефрос" в українському перекладі. Спектакль дав повний збор. В Овручі труппа виставила такі пьєси: „Мазепа", „Сватання на вєчерницах", „Запорожець за Дунаєм", „Бувальщина", „Ой, не ходи, Грицю", „Запор. клад", „Пошились у Дурні", „Пан Штукаревич", „Нат. Полт.“, „Хмара", „Жид. Вихр.“, „Майська Ніч", „Батраки", „Сатана" в укр. перекладі, „Душогуби", «Циг. Аза", „Сватання на Гонч.“, „Вій" і російські пьеси: „Фанатикъ", „Рабыни веселья", „Суламифь", „Шмуль Шмилька“, „Бѣдныя овечки". 9-го октября труппа починає грати в г. Мозирі, мінської губернії. Труппа така: д-ки Лимаренко, Дубініна, Боярська, Марченко, Доліна, Заозерська, Яковенко, Українка; д.д. Дубінін, Красенко, Павлов, Неводін, Недоля, Харитоненко, Барвінський, Ясінський, Левченко, Марченко, Литвиненко. Капельмейстер Я. Золотарьов.
 Труппа Рудікова в Курську. Перебравшись з літнього театру в зімній —„Комерц. Зібр.“, труппа не мала там зборів і через те вже 7 октября закінчила вистави.
 Труппа Ярешенка взяла в Білостоці, де грала два місяці, по 300 карб. загалом од спектакля. Зараз труппа в Ломжі. Збори тут гірші. 
Нові переклади. Драматична цензура дозволила до вистави такі перекладні пьеси: „На порозі до діла ", комедія на 3 дії Островського та Соловйова в перекладі Невідомого (дозв. 5 января 1910 р. за № 158); „Степовий лицарь" др. на 5 д. Салова, в перекладі Невідомого (дозв. б марта 1910 року за № 4199); „Зараз мій вихід", драм. етюд на 1 д. в перекладі Шевченка (Лахно). Перекладено на українську мову пьеси:  „Джіоконда", трагедія на 4 д. Анунціо. Переклав Неруш.; „№ 13", др. на 2 д. Найденоза. Переклав Неруш *).
