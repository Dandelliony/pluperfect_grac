ДОПИСИ.
(Од власн. кореспондентів).

С. ШАМРАІВКА, Васильківського повіту (на Київщині). Школа. Досі в нас була одна двохкласова церковно-парафіяльна школа, на котру громада що-року давала по 280 карб. Торік, коли було вироблено шкільну „сіть" для загальної просвіти на Київщині, цю школу забезпечено жалуванням учителям од казни. Опісля цього шамраївська сельська громада не схотіла платить по 280 карб. на школу і в цьому році постановила: прикинуть до них ще 20 карб, і всі ці гроші повернуть на земську школу, яку громада виклопотала собі в земстві. Тим часом шкільна єпархіальна рада довідалась про постанову громади і клопочеться, щоб земської школи в селі не було, а громада щоб таки платила 280 карб. на церковну школу.
БІЛОКРИНИЦЯ, кременецького повіту (на Волині). Сельсько-господарська виставка. Першого октября відкрилась у нас сельсько-господарська виставка з відділами: скотарства, молочарства, птахівництва, бжільництва і кустарства. Виставка була три дні, але, на жаль, мало не ввесь час був дощ і зімно на дворі, а це все заважало людям приїздити. А проте людей було доволі.
 В відділі скотарства був показаний товар і коні селянських господарів та білокриницької сельсько-господарської школи. Рівняючи цю виставку з торішньою, експонатів побільшало (торік 40, а тепер 150). Городини, яку виставила білокриницька школа і де-які господарі, було мало, але все досить гарна була. Про бжільництво і молочарство читали лекції. В кустарному відділі були ці-
*) Ці пьєси можна виписати відО. Бродницької. Одеса, Херсонська 18.
каві килими з Вишгородка. Приїхав селянин на деревляному велосипеді власної роботи. На виставці був відділ книжок з української книгарні „Кіевская Старина". Там були книжки про сельське господарство, ветеринарію і медицину, вишиванки, листовні картки та взагалі книжки українською мовою. Люде їх охоче купували. На жаль, не вистарчило дитячих книжок, бо їх швидко розібрали. За книжки книгарні, як відомо, присуджено почесний діплом, —„за виставку и распространеніе книгь по сельскому хозяйству, ветеринаріи и медицині", В перший день на виставку приїздили екскурсії дівочої гімназії з Здолбунова і з де-яких народнії шкіл. В цей же день у сельсько-господарській школі в Вілокриниці відбулась аматорська вистава. Грали учні цієї школи і аматори з міста. Треба подякувати, що поставили українську пьесу і кращу ніж торік. Вистава пройшла добре і подобалась публіці. На виставці всі три дні грав дуже гарний військовий оркестр. Тільки шкода, що школа далеко від міста (б верстов) і люде через це терпіли де які невигоди. Наприклад, в єдиному ресторані, що був на виставці, ціни були не білокриницькі, а наче петербурзькі. Ця виставка, хоч і невеличка, показала, що люде цікавляться цим ділом. Селяне звикають до книжок, писаних нашою мовою, і охоче купують їх. Треба щиро подякувати директорові сельсько-господарської школи п- Волкову за те, що він багато праці поклав до цієї виставки і учнів, що охоче допомагали всім, чим могли.
Г. ЛОХВИЦЯ (Полтавщина). Урожай махорки. Лохвицьке сельсько господарське товариство зібрало де-які відомости про сьогорішній урожай тютюну-махорки як у своїм районі, так і по всій центральній Україні. Виявляється, що в лохвицькім повіті становище плантацій кепське —як що цього року зберуть на 40 —50 проц. менше проти торішнього, то це всетаки буде добре. Мороз, що був на Україні в початку мая, накоїв багато лиха; що зосталось од морозу —тЬ по-, їла черва. Найбільші й найкращі план-' тації по-над річкою Сухою Лохвицею, дадуть мізерний урожай. Самий тютюн також вийде не зовсім гарним. По инших повітах Полтавщини, а також на Чернігівщині помічається те саме. Так, у конотопськім повіті цього року сподіваються зібрати махор* ки на 60 проц. менше проти торіш нього, а самий тютюн вийде ще поганішим, ніж у лохвицькім повіті. Ще гірше становище тютюнових плантацій у північній частині борзенського повіту, де багато плантацій довелося пересіяти гречкою; а й такі плантації, на яких тютюн навіть не збіраеться, а пасеться худоба. Зо всіх плантацій зберуть ледве 10 проц. звичайного урожаю. Що до цін і продаж, то в лохвицькім повіті більшість великих партій махорки ще не продано. Продано кілька партій більше 10О0 пуд. по 4,25 карб, за пуд листу з бадиллям і зашивкою до 10 декабря. Два хуторянина продали коло 700 пуд. тютюну по 4 карб за пуд листу й по 1 карб, за пуд бадилля.
Прилуцьке с.-г. товариство за прикладом лохвицького випустило оповістку, що ціни на тютюн у районі повіту вагаються між 3,50 і 5 карб, за пуд. У конотопськім повіті одному великому плантаторові ще в кінці іюня давали на корні 8,50 за лист і 2 карб, за бадилля. У козелецькім повіті продавці згожувались взяти 4 4,50 карб, за пуд листу з бадиллям.
