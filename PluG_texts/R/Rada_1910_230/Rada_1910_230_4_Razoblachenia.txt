„Разоблаченія“ Раковського перед судом.
Зфальшовані бувшим пруським шпигом Б. Раковським „документи", котрі неначе б то „розоблачали" прусько-українські зносини, були, як відомо, використовані частиною польської преси в цілях політичних, в боротьбі з немилими їм людьми та напрямками. Між иншим де-які вшехпольські газети призвіще „Vancel Lipinski", що появилося в цих „документах", зважилися накинути Вячеславу Липинському, співредакторові київського польсько-українського тижневика в „Przeglad Krajowy", часопису, що дуже муляв очі панам вшехполякам. Тепер оборонець п. Вячеслава Липинського, д. Антон Станевич, помішник присяжного адвоката з Вінниці, од імени свого клієнта роспочав судовий процес за клевету проти редакторів „Gonc'a Weczorn'oго" та „Kurjera Warsczawsk'oго“. Процес той дасть змогу прихильникам того роду засобів боротьби в політиці доводити правдивість так сміливо кинутого обвинувачення. Відбудеться він незабаром у варшавському окружному суді.
