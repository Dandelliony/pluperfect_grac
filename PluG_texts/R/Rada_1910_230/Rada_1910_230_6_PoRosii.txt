ПО РОСІІ.
Місяць під страхом смерти. Недавно петербурзький окружний суд розглядав справу експропріаторів Таукіна і Сергушева, яких недавно присужено було до смертної кари і потім смертна кара замінена каторгою. Тепер їх обвинувачували за вбивство свого товариша Віноградова. І от на цьому засіданні суду виявилась цікава подробиця першої справи. Виявилося, що хоча смертна кара всім підсудним замінена була на каторгу, одначе про це їх повідомили тілько через місяць після того, як сталася постанова про заміну. (У. Р.).
— Не по адресі. „Г. М.“ переказує таку комедну історію: Челябінськ тим вславився, що в ньому немає одділу союзу руского народу. Але це не відомо головному союзові, який, розсилаючи свої циркуляри, посилає їх в „ челябінський одділ“. Челябінська ж почта акуратно доставляє їх... в союз сібірських маслоробських артілей.
— Євреї—салдати. „Сов. Сл.“ оповідав про тяжке становище тих євреїв—салдатів, які були на війні з японцями. Як відомо, вони мають право жительства по всій Росії і по за межами осілости. Такий був Царський наказ. Зразу адміністрація без окремих вимог визнавала за євреями—салдатами ці права. Досить тілько було подать білет та послужний список. А в останні два роки стали заявлять такі вимоги, що практично Царська милость втеряла силу. Од салдатів стали вимагать свідоцтв од командірів тих частей, в яких вони служили на війні. І тут-то все нещастя, бо части ті трудно одшукать, вони часто — густо розбиті по инших частях, переведені і т. и. І буває, що рік—другий шукає нещасний салдат—єврей свого командіра і найти не може, а поліція не жде і виселяє за межі осілости. Надто багато таких салдатів у біді, — каже газета, — груди їм обвішано хрестами, і вони мають право на Царську милость, а замісць останньої їх чекає висилка, розор і голод. 
— Під тяжкою рукою. „Б. В.“ пишуть, що в пензенській губернії під тяжкою рукою архирея Митрофана притихло все громадське життя місцевого духовенства. Раніше були з'їзди духовенства, а тепер з'їзжаються тілько благочинні, щоб творити волю архирея. Одного разу і благочинні висловили були свою власну думку, та архирей так розгнівався, що вони мусили перепрошувати його. І протокол „сміливого“ засідання благочинних не побачив світу. Покінчивши з „з'їздами“, архирей взявся до „виборних“ посад: вибірать можно було того, кого скаже архирей. Так, одного благочинного мусіли вибрати на посаду наблюдателя церковних шкіл, хоч він не знайомий був з становищем учебної справи по сельських школах. Того ж самого благочинного „вибрали“ на посаду члена ради товариства взаємної допомоги, де досить велике жалування. Таким же способом „вибрали“ в члени комітету свічного заводу протодіякона, до якого дуже прихильно відносився архирей. Так само „просто“ роспоряжаеться архирей і епархіяльними грішми. 
— Життя в тюрмі. В Пінську суд розглядав справу 12 вязнів, які втікали з пінської тюрми. На суді виявилася така страшна картина життя вязнів у тюрьмі, що присяжні засідателі одноголосно одповіли: „ні, не винні“. В тюрмі лютував тиф. Хворі лежали по камерах серед здорових. До того ще в тюрмі почалися утиски. Гулянки одмінили, камери держали під замком, „параші“ виносили раз на тиждень, білизну міняли раз на місяць. Вся тюрьма була повна паразитів і черваків. Один з обвинувачених росказав, як він хотів купить булку в тифозного арештанта своєї камери. „Він не озивався, тоді я дивлюсь, а він мертвий“ — закінчив обвинувачений. Був час, коли в тюрьмі лежало вісімдесят хворих. Всі вони лежали по камерах і заражали инших. (У. Р.). 
— Нові правила для шлюбу. В кишинівській єпархії, як пише газета „Бессарабецъ*, священики перед шлюбом допитують молодих: де вони купували вінчальні свічки; як що останні куплено не в єпархіальному складі, та священик одмовляеться давати шлюб. Так було в кишинівській троїцькій церкві.
Батюшка заявив, що він не може вінчать, поки молоді не куплять свічок в єпархіальному складі або у нього в церкві. Молоді, не бажаючи їхати назад додому, мусіли купить свічки і тоді священик приступив до вінчання. 
— Релігійне божевілля. „У. Р.“ телеграфують, що ремісник Денісов в припадкові релігійн

ого божевілля зарізав свого 6-місячного сина, кажучи, що приносить його в жертву Богові. — Трупи в ланцюгах. В Ризі найшли в річці два трупи — женщини і мужчини — звязаних ланцюгом до купи. Звязані вони так, що руками не могли двигати. Очевидно, що їх хтось звязав і кинув у річку. Обоє ще молоді. Гадають, що їх вбито з помсти. 
— Лихо газеті. З постанови віденської судової палати тимчасово припинено саму давню тамтешню польську газету „Курьеръ Литовскій“ (С. С.)
— Недуга Віри Засуліч. Кілька днів тому Віра Іванівна Засуліч захворіла на запалення легенів в тяжкій формі. В останні роки Засуліч живе в домі письменників на Карповці. Здоровля її настільки погіршало, що лікарь визнав потрібним перевезти її в лікарню. (У. Р.)
— За міністра Ізвольського. В окружному суді без участи присяжних засідателів судили видавницю „Русскаго Знамени“ Полубояринову та співробітницю-редакторку тієї самої газети Шабельську. Обвинувачували їх за розповсюдження брехливих відомостей про діяльність уряду. Спричинилася до обвинувачення стаття Шабельської під заголовком „Кто нами управляєтъ“? Стаття ця направлена проти міністра Ізвольського, який ніби то заявив співробітникові газети „Matin“, що він по своїм політичним переконанням лівіший од кадетів. Стаття дивувалася, що він ще на своїй посаді, а не на „шибениці“. Справу зразу розглядали при одкритих дверях, а потім — голова приказав вивести публіку. Окружний суд присудив Полубояринову і Шабельську до 100 руб. штрафу кожну з заміною арештом на 1 місяць.
— На Далекому Сході. „Р. С.“ телеграфують, що японці зайняли острова коло річки Тюмені, яка на границі з Кореєю. Острова ці до цеї пори були власністю русских і на них корейці, російські підданці, орали і сіяли. Поселившись на острові і виставивши свій прапор, японці почали ловити рибу, винищуючи її дощенту. Цим вони позбавили риби всіх жителів, що живуть вище по річці. Коли місцеві люде відібрали в японців волока, то на російську землю явилися японські офіцери і одняли волока назад. Окрім риби, японці ще винищують коштовних трепангів.
