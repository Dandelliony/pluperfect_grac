                              Дописи.
                    (Од власних кореспондентів).
ОСТРОГОЖСЬК, (на Вороніжщині). Городська бібліотека. Давно вже в нашому місті істнує так звана, громадська бібліотека, дивна своїми порядками, які неможливо зустріти нігде в культурних містах. Бібліотекою цією керує рада, якої вже три роки ніхто не вибірав, яка нікому ніяких справоздань не давала, ніяких загальних зборів не збірала, -хоч, по статуту, вона вибірається на рік, мусить давати що-року справоздання і збірати загальні збори. При такому відношенні ради до справи, зрозуміло, що справа опинилася в руках бібліотекаря, людини малоосвіченої і непридатної до такої важної справи. Він і завів свої "орігінальні " порядки Перш за все одкинуто було всяку точну регістрацію виданих і одержаних книжок. Подаровані і куплені книжки теж не запсувались, бо каталога не було і в помині. Не менш своєрідний тут спосіб видавання книжок Другого здається такого нігде не знайти. На стойці стоїть для публіки скілька десятків книжок, які на думку бібліотекаря самі цікаві. Тут: скілька томів "Ключей счатья" п. Вербицької, кілька журналів. Звичайно бібліотекарь сам "добре знає", як він висловлюються, "що кому треба дати". І наділяє мало свідому публіку по натхненню. Так одержує книги велика частина читачів. Не менше цікавий спосіб набування нових книжок. Звичайно, щоб вибрати книжки треба мати відповідні знання, слідкувати за відповідною літературою. А тут - знов натхнення бібліотекаря Тому то бібліотека уявляє з себе якийсь магазин "случайних вещей", де книжки зібрано без системи, по чійсь пораді, потребі, по розумінню бібліотекаря, який зрозуміло, немає знаннів, щоб вибрати гарні книжки. Через байдужність ради і відсутність розумного керовництва публіку годують "ключами счастья" і подібними "изьящными" творами, з великою прикрасою "легкаго жанра" , а гарні серйозні книжки, або не попадали в бібліотеку, або пропадали для читача серед моря старих журналів і иншої старовини. Так було останніх три роки.
 Публіка байдужно ставилась до цеї такої важної справи і годувалася сама і годувала своїх дітей тим, що кидали їм байдужність і неуцтво. Тілько в останні дні помічається инше відношення до справи. Багато місцевої інтелігенції зацікавилось справою і прибуло на збори, які нарешті такі улаштовано. Багато гіркого прийшлося вислухати членам ради за свою діяльність. Поки що ніяких змін не зроблено, бо залишили стару раду, щоб вона дала справоздання за останній рік. В январі будуть вибори нової ради. Може пощастить інтелігентним силам взяти цю справу в свої руки і упорядити справжню бібліотеку, відкинувши геть своєрідну творчість пана бібліотекаря. 
Між українцями єсть думка подати на нові збори скаргу на б бліотекаря, який того року, без всяких підстав і проти статуту, дозволив собі не прийняти до бібліотеки українських книжок і не видавати української газети, що надходила до бібліотеки, передплачена на приватні кошти.
