                       Сумні роковини.
                 (50-ліття польського повстання).
Цього року Польща справляє пятьдесятлітній ювилей останнього польського повстання (1868 р.). Газети польські містять на цю тему силу всяких статей переважно в філософсько-меланхолійному тоні, чимало вийшло також окремих польських видань, присвячених цій події, але бойового настрою в цих статтях та виданнях ми уже майже не встрічаємо.
 В самому польському громадянстві ще не виробилось певного погляду на історичну подію 1868 року. 
Одні поляки дивляться на це повстання, як на безумний порив, тяжкі наслідки якого фатально одбиваються на польському громадянстві й досі, другі - надають повстанню велике значіння, вважають його за подію, що мала великий вплив на відродження й розвиток польського народу.
 Як би там ни було, а вік політичного романтизму, "фантастичних дум, фантастичних мрій" ще, очевидно, не минув для багатьох поляків. Найкраще це можна бачити в Галичині, особливо у Львові.
 Ювилейні святкування набірають там з кожним днем все ширших розмірів. На могилах померлих участників поовстання торжественно зложено вінки, впоряжаються процесії по місту до ратуші з промовами видатніших діячів, депутатів, навіть соціалістів (Гудец), в костьолах правлять панахиди, в товариствах впоряжаються торжеетвенні засідання, відчити, в школах нижчих, середніх та в університеті 10 січня учнів увільнено було од науки і т. д. і т. д. 
Шануючи так. памьять "оборонців волі" , брати й сини їх в той саме час тут же у Львові та й по всій Галичині гнітять, дихати не дають своїм братам українцям, кують на них духові кайдани, щоб держати український народ в темряві та в економичній неволі.
 Яка суперечність між словом і ділом. Скільки тут фальші, нещирости і і двоєдушности!
 Історична доля тісно звязала наш народ з Польщею і події в Польщі в значній мірі відбивалися і на Україні, а повстання 1863 року зачепило навіть теріторію України. З біографії Антоновича, Рильського, Старицького, Житецького та инших наших 60-ників знаєм ми, які суперечки йшли в університеті між українцями та поляками ще за довго до повстання. Польські студенти заохочували українців разом встати "боротися за нашу і вашу волю" і обіцяли їм в будучині золоті гори.
 Та українці дуже добре знали ціну цим обіцянкам і не пішли на звабливу принаду. 
Вже й тоді серед самих поляків не було доброї злагоди. Найбільшу силу мали в них дві потайних організації: "дірекція білих"  та центральний комітет". 
На чолі першої стояли: граф В. Замойський, банкир Кроненберг та Юргенс. В другій - орудували: київський студент Бастовський, варшавський студенд Авейде, ксьондз Мікошевський та молоді хлопці Майковський і Яновський. "Дірекція білих" стояла на тому, що повстання треба одкласти на далі, а гарячий "центральний комітет" вимагав, щоб роспочинати повстання негайно.
 Після довгих переговорів і нарад "дірекція" мусила уступити і "центральний комітет", оповістивши себе тимчасовим польським урядом, розіслав по всій Польщі своїх "воєвод" і роспочав повстання у Польщі в ночі з 10 на 11 января 1868 року. 
Ентузіастично настроєна польська молодь думала найти спочуття своїм національним змаганням на Україні, серед нашого народа, і випустила до нього відозву, зложену українською мовою і видруковаиу золотими літерами ярижним правописом. Наївні автори цеї так званої "золотої грамоти"  могли ще думати, що народ наш повірить на слово своїм віковим гнобителям і стане
проливати свою кров тільки на те, щоб знов попасти в польську неволю. В кінці апріля 1863 року "золоту грамоту"  було роскидано по селах на Київщині. В ній між иншим од імена Польщі і Литви писалося таке: "...піднявшись, щоб добути вічну свободу і щасливу долю цілої нашої країни, заявляєм перед богом, цілим світом і народом, що другого щастя не жадаєм для дорогої нашої країни і не вишукуєм його нігде більше, як тільки в волі, свободі, рівності й щасті всіх мирян, якоїб вони віри і стану не були. 
А жадаючи найбільше щастя сельського люду, на вічні часи постановляєм: 
а) сельський лад в селах і хуторах панських і казенних, однодворці, чиншовики і так дальше, від цього дня вільні, свободні і рівні в правах другим обивателям країни. 
б) Можуть і мають право переходити з місця на місце до сподобу і ніхто їм в тому перешкоджати не буде.
 в) Можуть і мають право учитись во всяких школах і бути в крайовій службі нарівні з другими обивателями країни.
 г) Разом з другими мають право вибірати з поміж себе виборних до судів, рад і урядів сельських, повітових, земських і найвищих народніх.
 д) Будуть судитись і правитись нарівні з другими, тільки своїми судами і властями, зложеними з виборних, маючих стерегти святої справедливости, законів і безнечности особ і добутків кожного.
 е) Податі народні, земські повиності і людей до народнього війська будуть давати тільки за постановою і дозволенієм найвищої краєвої ради, зложеної з виборних від цілої країни.
 ж) Землі орні, сіножаті і садиби панські і казенні, которі за чинш або за відробітки, або на викуп держали селяне, будуть від цього дня на вічні часи власністю кожного хазяїна без жадної за них плати. Дідичі за ці землі будуть мати плату з народнього скарбу.
з) О наділі землею сельських людей, которі досі її не мали, як будники, бобилі, халупники, двірські люде, і т. д. постановить в слушнім часі найвища краєва рада.
 и) Однодворці і чиншова шляхта будуть мати на вічну власність нарівні з селянами землі садибної і грунтової з земель панських, де буде її доволі, за плату з народнього скарбу або з коронних земель. 
і) Сельським священикам православним опріч церковної землі назначаєм плату грішьми, щоб тільки не потребовали вони від люду плати за духовні послуги, а скільки прийдеться платити всякому священикові, скаже найвища краєва рада. 
Наобіцявши повстанцям довічну пенсію і не менше як по шість моргів землі та садибу на кожного, грамота не забуває і прав національних.
 л) Сельському людові надаючи вище просказані права вольності, обивательської рівности всіх перед кожним і земської власності, ручаєм і вічно обіцяєм свободу прав, віри, якої хто придержується і уживання своєї мови в школах, судах і других земських роправах "... 
Як відомо, українська людність поставилася до обіцянок повстанців неймовірно. Досвід українського народу підказав йому, що в скрутну хвилину польські верховоди можуть писати й обіцяти що завгодно, а потім так же лехко й зламати своє слово. Історія українсько-польських відносин дає безліч подібних прикладів, а сучасне становище українців в Галичині під польським гнітом добре показує, чого можна було б сподіватись од польських націоналистів, коли б вони взяли гору і на Україні.
 Отже російські урядовці, що застерігали український народ проти повстання, мали рацію, коли казали нашим селянам: "Як що поляки хотіли б вам і справді щось добре зробити, то вони мали на те багато часу, їм ніхто не заважав робити це".
І селяне вірили чиновникові, а не польському агентові, що читав занадто вже привабні обіцянки "Золотої грамоти" під роспущеним прапором польського повстання.
 А в с. Соловіївці (радом. повіту), куди прибула невеличка купка повстанців, селяне їх заарештували й тяжко помордували (10 мая 1868 р).
 Як відомо, і в 1831 році, під час повстання, поляки випустили були відозву до українського народу - повну всяких гарних і принадних обіцянок. Д-р Василь Щурат вишукав текст її в бібліотеці гр. Дідушицьких у Львові і цими днями опублікував її в "Ділі".
 Мимо волі, само собою напрошується порівняння цих відозв, що являються дуже характерними покажчиками поглядів польських політиків на український народ в 1831 і в 1863 роках. 
Наведемо де-які цікавіші уривки:
 Починається ця відозва релігійно, по-христіянському: "Во імя Отця і Сина і Святого Духа і нині і прісно і во віки віков. Амінь. Проснітеся Панове Громада Христова! Чи чули есте, що Польща приймає Вас за свої браття, і хоче, щоб єсте з нею за рівно були вільні і всього права дознавали?... і т. д."
"Не будете уже мусіли пити у шинкаря з вашого села, тільки де вам подобає Не будете уже знати ні асесорів, ні приказчиків ваших" ..
 "Ваши браття поляки взялися, щоб вас всіх до себе прилучити, до королевства польського всіх маємо, і волинців, і литву, і Полісє, і Україну, і Побереже... Потім пороблять вам школи і каждий, хто схоче, навчиться писати і читати, так що його арендарь не потрафить обманути. Шанувати будуть ваших попів, та дяків... вони вас навчать, що Біг милосердний любить польськую родню; бо ви всі поляки хоч по руськи говорите, бо поляки тільки трошки перемінили ваш язик... Біг з вами і Хлопіцький, жвавий молодець, а наш начальник... Чули єсте, що вам добрий козак українець Вернигора проповідав, -що за пьятьдесят літ Польща Польщею буде-а то він казав 1780 года, і тепер рихтик тому пьятьдесят літ. А то добрий був козак і через цілоє житє своє нігди не збрехав... Так нам сказав молодець Хлопіцький з шовковою биндою через плечі із білим орлом!" ...
 З наведених уривків можна собі уявити досить добре ріжницю між цими двома історичними документами. Почати з того, що відозву 1831 року видруковано латинськими літерами, а "грамоту"  1863 року - московським правописом. Окрім цеї формальної ріжниці кидається в очі ріжниця в самому змісті відозв. 
Обіцянки 1863 р, більш реальні, краще згруповані, маємо тут і наділи землею і скасування чи зменшення податків і плати духовенству і всі права самоврядування, звернуто увагу навіть на задоволення національних українських потреб. 
"В порівнянню з обіцянками таких прав каже - д. Щурат-що могли значити обіцянки з 1831 року! Що могла значити заміна рекрутчини на службу в польськім війську, свобода у виборі коршми, школа для неграмотних, скасування канчука і проблематичне шанування православних (а може тільки уніятських) духовних особ?.. 
Та коли в 1863 р. всього того було-б замало, то в 1831 р., воно, на думку поляків, могло все таки щось значити. В 1831 році можна ще було вимагати в народа віри в пророкування Вернигори, можна було фабрикувати популярність генерала Хлопіцкого, зуючи його прізвище з словом "хлоп" , можна було в кінці говорити ще й таке, що українці й поляки то один народ, бо поляки українську мову тільки трошки перемінили. Вже через скільки літ після першого польського повстання агенти польської революції в роді Каспра Ценглевича не могли українському народові повторяти  нісенітниць відозви 1831 року, мусіли їх; стілізувати инакше. А в 1863 році треба було здобутися на щось зовсім свіже. Чи-то був поступ у польській революційній пропаганді?" 
На думку д. Щурата то було тільки поспішання за поступом у політичнім і національнім розвитку нашого українського народа. 
Ріжниця поміж "золотою грамотою" 1863 р. і революційною відозвою 1831 р. - то міра нашого політичного національного поступу з 1831 до 1863 року. Поляки з 1831 по 1863 рр. не поступили в цій справі на перед, бо хоч і озолотили в 1863 р. свою "грамоту сільському народові", проте народ її не прийняв, а одкинув ще швидче, як відозву 1831 року. Він знав уже, що всі такі обіцянки-то грушки на вербі, які ніколи не дозрівають.
 Але дві історичних невдачі нічому не навчили польських верховодів.
 І тепер ше вшехпольські ідеї мають серед них найбільше прихильників і тепер ще поляки вважають Україну своїм краєм, стараються його сполонизувати і не дають вільно дихати українцям в Галичині. 
 3 одного боку всенародній культ своїх "борців за свободу" , а з другого боку зневажання елементарних культурних вимог братнього народу, клятви не зоставити камня на камні з українського університету, як що тілько він повстане у Львові.
 В університетській історії та в справі сеймової виборчої реформи найкраще виявилося, що українцям ніколи не можна покладатися ні на які обіцянки
 Коли поляки все забули і нічому не навчилися, то ми вчімося з їх помилок. Не ймім віри ніяким гарним, але нещирим словам, не даймо себе одурити. Треба бути витривалими в своїх домаганнях і кувати кращу долю своєму народові невтомною і тяжкою працею, покладаючись тільки на себе. 
