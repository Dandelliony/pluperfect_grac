                         Лист до редакціі.
                       Високоповажаний Редакторе!
Не мавши змоги звернутися особисто до кожного зокрема, дуже прошу Вас дозволити мені через Вашу газету висловити мою й моєї родини глибоку од всього серця подяку всим, хто любив мого нещасного сина Павла і хто з таким великим спочуттям поставився до нас в нашім великім родиннім горі. Особливо близько до серця нам припали уболівання теї української молоді, з якою небіжчик товаришував, і те друже та сердечне одношення до небіжчика його шкільних товаришів учнів середньої електро-техничної школи прів.-доц. В. П. Гадзяцького в г. Одесі, які своє гарне товариство виявили і в тім, що несли труну з небіжчиком-товаришем аж до самого кладовища. Це й нам дало велику утіху в нашім тяжкім горі. 
                     Прошу прийняти запевнення в повазі до Вас     Сергій Шелухин.
