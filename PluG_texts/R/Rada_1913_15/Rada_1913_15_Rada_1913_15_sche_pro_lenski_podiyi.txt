Ще про ленські подіі.
В газетах наведено зміст розглянутого позавчора в раді міністрів докладу сенатора Манухина про ленські події. Загалом кажучи, ніяких нових подробиць проти того, що відомо було раніше, доклад не подає, але він повторює в категоричній формі те, що досі могло стояти хоч під найменшим сумнівом. І з цього боку доклад заслуговує на громадську увагу.
 З усіх висновків докладу найбільше значіння в данний момент мають два: що забастовка ленських робітників не носила політичного характеру й що робітники не дозволяли собі ніяких насильств супроти представників промислової й урядової адміністраці Обидва ці висновки підкреслені в докладі Манухина так категорично, що всі дальші сумніви й вагання в цій справі були б цілком безпідставними. 
Висновок, що забастовка не носила політичного характеру, потвержується в докладі цілою низкою фактів. Серед робітників було всього 16 політичних засланців на 1000 инших робітників. Не знайдено ніяких політичних відозв, опріч двох-трьох, звернених особисто проти ротмистра Трещенкова. Вимоги були звичайні, економичні -щоб зменшили робочий день, давали кращу харч тощо. Найпильніші досліди не потвердили, що робітники мали які-небудь звязки з політичними організаціями. Навіть той страйковий комітет, що про його так часто згадувалося в офіціальних донесеннях, не був строго організований. Замісць величезних кош тів, що ніби-то дістали робітники від революційних організацій, знайдено всього 2 рублі, що лишилися від грошей, зібраних на телеграму. Щоб довести, що забастовка носила політичний характер, проти робітників розпочато було 12 політичних справ, але їх довелось припинити, бо в справах не знайдено елементів злочину. Нарешті, казали, що серед робітників був депутат другої Думи соц.-демократ Баташов, але виявилось, що то був зовсім инший Баташов. 
З такою самою непохитністю потвержують факти й другий висновок докладу -що забастовка носила цілком мирний і спокійний характер. Власти обвинувачували робітників за бунти, сповіщали, ніби робітники зупиняли поїзди, самоправно оглядали тюрми тощо. В дійсности робітники прохали тільки показати їм, чи нема в поїзді та в тюрмі арештованих товаришів, причім не дозволяли собі жодних ексцесів. Так саме неправдива була звістка про напад 4000 робітників на військо, а також про те, що робітники були озброєні. Як признався унтер-офіцер Філін, Трещенков сам звелів знайти докази, що робітники були озброєні, але й тоді пощастило тільки знайти скілька ломак, цеглин, оглоблю, два поліна й дві гнилі палиці. Така могла бути "зброя" робітників -й то тільки могла бути але в дійсности не була. 
Після цих офіціяльних і авторитетних посвідчень неполітичного й мирного характеру забастовки з особливою невідступністю знов виникає пекуче й страшне питання: кому ж знадобилася гекатомба з кількох сот робітничих тіл? На це питання доклад сенатора Манухина теж дає цілком ясну й недвозначну відповідь. В особливо сумнім світлі малюється роля міністра торговлі й промисловости Тімашова.
 Яку постанову ухвалила рада міністрів у справі докладу сенатора Манухина -це ще невідомо. Та це, зрештою, й не має великого значіння, бо ніяка кара, накладена на винуватих не поверне убитим робітникам їх життя. Значіння має те, що країна хотіла знати правду про ленські події, й тепер вона її знає.
