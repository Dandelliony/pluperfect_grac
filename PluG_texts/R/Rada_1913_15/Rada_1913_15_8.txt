                  І хочеться, й колеться.
Відоме відношення адміністрації й промисловців до робітницьких професійних організацій, що призвело до їх закриття сливе всюди, потроху дається в знаки самим діячам необачної політики. Зробившись цілковитими господарями сучасного становища робітницької справи, промисловці швидко відчули, що попали в сліпий кінець, з якого вийти не так легко, як здавалось одразу. Сказати, що вони зовсім загубили збавенну провідну стежку, яка б допомогла вийти із скрутного становища, не можна; де-які ознаки виразно промовляють за свідомість і добре розуміння сітуації, але брак бажання піти назустріч справедливим вимогам робітницьких мас та привиди нових заколотів примушують їх топтатись на однім місці. Дуже яскравим прикладом утвореного такою політикою неможливого становища є недавнє обміркування на нараді петербурзької спілки фабрикантів і заводчиків питання про дозвіл на фабриках та заводах лекцій і докладів, які б вияснили робітникам усю важливість страхових законів і шпитальних страхових кас. Питання це, як відомо, виникло в звязку з теперішньою страховою кампанією й ворожим настроєм робітників, Цікавий доклад, як повідомляє "Рѣчь", зробив один із членів наради. З цього докладу ми довідуємося про відношення до такого б, здавалося, нескладного питання самого представника уряду, управляющого відділом промисловости, п. В. Литвинова-Фалинського, а голов- не промисловців. Перший, як і треба було сподіватись запропонував лекторами чинвників; але представник промисловости гаразд тямив, якої думки робітництво про офіціяльних лекторів, і заявив, що це тільки пошкодить справі, бо ще збільшить неспокій і незадоволення серед робітників. Тоді представник уряду доручив розвязати питання про лекторів самій спільці фабрикантів і заводчиків.
 Хтось з останніх зважився подивитись на справу як слід і порадив закликати лекторів, що читали лекції в робітницьких товариствах самоосвіти й народніх університетах. Але п.п. промисловці рішуче повстали супроти цього, визнаючи таких лекторів непідходящими. І виходить, що навіть така річ, як питання про лекторів для п.п. фабрикантів і заводчик в занадто трудне не тим, що його не можна розвязати. Навпаки, з попередньої уваги представникові уряду й пропозіції одного з членів наради видно, що вони гаразд знають, чого саме треба було б робітникам, видно також, що їм хочеться зробити все без ніяких непорозуміннів; але... сама свідомість, що безсторонній, далекий од усякої політики, лектор освітлить питання не так як того хотіли б вони, примушує їх безпорадно спустити руки й одсунути залагодження негайної справи на той час, коли в цім уже не буде ніякої потреби.  
                                                                                  
