Балканський півострів з погляду етнографії.
З приводу балканської війни європейська преса звернула спеціальну увагу на етнографичні відносини на Балканах.
 Зрештою цілком слушно, бо ця справа належить до найцікавіших та матиме величезне значіння за для остаточного полагодження політичних відносин на Балканах.
 Взагалі треба зазначити, що європейське громадянство познайомилося з фактичними відносинами на балканському півострові тільки підчас останньої війни та з нагоди її.
 Досі для європейського загалу Балкани були справжньою terra incognita навіть з географичного боку. Було відомо, що живуть там всякі народи, що є скілька маленьких держав, а з більших міст знали назви Софія та Білгород, але про Скутарі, Скоплю, Дураццо (Драч), Лозенград тощо, довідалася європейська публіка тільки підчас військових операцій. Разом з тим Європа побачила, що балканські славяне це не якісь напівдикі некультурні народи, як їх звичайно представляв "Simplic simus" сатиричний журнал, або популярні віденські оперетки "Весела Вдова" та "Любий Августин", але молоді нації з європейською освітою.
 Одже таким побутом балканська війна причинилася до того, що Європа трохи ліпше зазнайомилася з положенням балканської людности та з балканськими відносинами взагалі.
 Цілком зрозуміло, що при зазнайомленню з цією справою була присвячена спеціальна увага етнографичним відносинам на Балканах.
З цього боку Балкани належать до найцікавіших шматків Європи. Це справжня етнографична мозаїка, в якій етнографи налічують до 20 ріжних народів та національних груп.
 Але не тілько з національного погляду, так само і з расового та релігійного, а навіть й політичного-Балкани відзначаються незвичайно ріжноманітною структурою. Головних національних груп налічують на Балканах звичайно сім. А саме-турків, греків, болгарів, сербів, румунів, албанців, цінцарів або куцоволахів. З них серби та болгари суть Славяне, решта народностей опріч турків належать до греко-латинської раси.
 А самі турки діляться на туркменів та татар. Серби хоча творять одну націю, але з адміністративно-політичного боку та з обласного погляду діляться на скілька груп. А саме - властивих сербів у королівстві сербському, далі на чорногорців, далматинців, босенців (боснаків) та ускоків в Угорщині.
 Меншими групами живуть на Балканах представники багатьох європейських та азіятських народів; чехи, росіяне, поляки, німці, мадяри, жиди, араби, вірмени, черкеси та цигани. Турки це зайшлий елемент на Балканах, а тому не живуть там компактно, а в роздріб поміж тубольцями цього півострову. Здебільшого турецька нація представлена урядниками та міською людністю, представниками вищого класу. Цікаво, що по статистичних данних турецька людність збільшується на балканському півострові в напрямі до Костянтинополя та до Малої Азії взагалі.
 Європейська Турція має людности всього - 6.180.000. У цьому числі турків тільки 1.360.000. 
В Болгарії, яка скинула турецьке ярмо перед 40 літ тому,- по останньому перепису є турків біля 500.000. Перед 15 роками було їх там 560,000. Болгарія загалом має людности 4 мил. Видко отже, що в цій славянській державі число турків прогресивно зменшується.
 Греків є всього разом біля 8 милійонів. З того числа у королівстві грецькому живе тільки 2.632.000. 
Грецька людність живе далі в Епіру, Македонії, на побережжі Чорного й Егейського моря аж до вусття Дуная, далі на островах в Егейському морі та на побережжі Малої Азії.
 Болгари опріч свого царства живуть ще у Македонії. Іх етнографична гряниця на Западі врізується до сербської области та доходить до Албанії, в південному напрямі натикається та проломлюється турецькою, грецькою й албанською людністю.
 Етнографичний хаос панує у Македонії, де як у мініатюрі відбувається етнографична мозаїка всього балканського півострову.
 Македонія загалом має до 11|2 мил. людности, яка з етнографичного погляду групується так: 410.000 болгар-християн, 46.000 болгар магометан, так званих помаків, 350.000-албанців, 28.000 - турків, 145.000-греків, 120.000 - сербів, 95.000 цінцінарів та 48.000 еспанських жидів, сконцентрованих переважно в Солуні. 
Опріч цього усі живуть тут ще европейці-чужинці та цигани. 
Цікаво, що оці етнографичні групи-опріч болгарів -не живуть компактно, але творять якийсь етнографичний конгломерат.
 Тому македонське питання належить до найзаплутаніших, а разом і найбільш пекучих справ балканського півострова, тому його полагодження й після скінчення війни не буде лехким.
 Немає мабуть на світі народу, більше політично-адміністративно порізаного, ніж серби. Що правда вони мають аж дві самостійні держави (Чорна Гора та Сербія), але більшість (2/3) та навіть серце цього нараду живе по за межами згаданих двох держав-цілком будучи ще розділено на пьять політично-адміністративних частин. Стара Сербія-серце сербсько го народу-була завойована тільки підчас останньої балканської війни. 
Сила сербського люду живе у Боснії та Герцеговині й в Угорщині. 
Серби зо всіх боків як муром оточені иншими ріжноманітними групами балканської людности: з південно-східного боку-болгарами та албанцями, з північно-східного-румунами; досі не мали вони безпосереднього приступу до моря.
 Отже зрозумілі їх претензії до завойованих портів на Адріатиці. Королівство сербське загалом має -2 930.000 сербської людности. В турецькому ярмі має Ух бути по сербській статистиці - 1 340.000. Взагалі 2|3 сербського народу живе по-за межами двох сербських держав.
 В етнографичній мозаїці балканського півострова цікавою складовою частиною суть албанці, добре відомі Європі своїми постійними повстаннями, а в останніх часах з того, що дякуючи Австрії, Албанія має дістати політичну самостійність.
 Фактично ж албанці або инакше шкіпетарі, а по турецькому - арнаути досі ще находяться в докультурній стадії свого національного розвитку та як відомо досі ще не витворили суцільного народового організму. Албанський "народ" фактично складається з кількох зовсім неоднакових племенів, які й поміж собою постійно ворогують. 
З походження албанці суть потомками старих пелазгів, яких мову в основних рисах заховали до наших часів *). Частина албанців живе в Італії (коло 100.000). Звідси йдуть їх дружні зносини з Італією. Всього балканських албанців налічується біля 1.800.000. На полудню вони змішані з греками, на півночі з сербами, східня їх границя врізується в болгарську етнографичну область. Про їх самостійну культуру і властиво не може бути ще й мови. Культура албанців ще дуже примітивна,-це напівдикий народ.
 Згадані вище цінцари або македоволохи инакше куцоволохи з походження та мови дуже близькі румунам. Вони живуть у Піндських горах-всього є їх біля 300.000. З приводу оцих куцо-волохів повстав болгарсько-руминський конфлікт, який без малого не викликав болгарсько-руминську війну. Треба зазначити, що з національного боку куцо-волохи не відзначаються одноманітністю та своєрідністю, а саме тому, що вони страшенно перемішалися на півночі з албанцями, а на полудню з греками. Опрічь цього біля 200.000 чистих руминців живе ще у Сербії та Болгарії.
 Наприкінці треба ще звернути увагу на те, що й турецька столиця - східній Рим-з національного боку е страшенно мозаїковим містом, мовляв, мала копія етнографичних відносин на балканському півострові взагалі. По останній статистиці Костянтинополь мав всього людности-1.130.000; у цьому числі
му числі-557.000 магометан, 275.000-греків, 105.000-вірменів, 45.000-жидів, 7.000-болгарів та 140.000 чужинців, переважно європейців.
 Остання війна у значній мірі розплутала балканський вузол, але й тепер нелегким завданням буде остаточно полагодити усі національні справи та спори на Балканах, витворити певний modus viv ndi , який би забезпечував ріжноманітній людності цього півострову нормальний культурний та національний розвиток. 
Це може статись виключно тільки на грунті щирого національного федералізму та політичного демократізму.
*) Це одна з наукових гіпотез. Взагалі ж албанська справа науково дуже мало вияснена

