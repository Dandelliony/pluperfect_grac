ІІ-е чергове киівське губернське земське зібрання.
На зібранні 16 января при обговоренні асігновок на народню освіту, які приймались майже без всяких суперечок, великі суперечки викликало питання про відновлення при губернському земстві шкільного одділу, що був у старому земстві і який було скасовано при заведенні нового земства. Його функції передано було першим зібранням повітовим земствам. Тепер питання про відновлення шкільного одділу було знято губернською управою, але фінансова комісія висловилась проти цього відновлення. 
Директор народніх шкіл д. Лубенець просить губернське зібрання від новить цей орган, зважаючи на його культурні завдання.
 Проти цього висловлюються гласні: Демченко, Рева, Мошков та инші.
 Всі промовці вказують на те, що цей орган буде тягарем для земства з фінансового боку і не виправдає тих витрат, які буде покладено на його ведення.
 Гл. Рева вказує на те, що од цього виграє не народня освіта, а дирекція народніх шкіл. Дирекція живе у Київі і їй легче буде виконувати своє діло обревизування паперів. Од цього виграє бюрократія дирекції народніх шкіл, а не справа народньої освіти.
 За відновлення шкільного одділу висловлюються члени управи Десницький та Фещенко. 
Зібрання значною більшістю висловлюється проти відновлення шкільного одділу.
 На потреби народньої освіти зібранням асігновано 333.865 карб.
 Торік було асігновано 288.726 карб.
 Далі зібрання переходить до обговорення асігновок на потреби громадського догляду. Пункт про асігновку 196.294 карб, на содержування в г. Київі притулку-яслів і патронажа в сельських семьях і сіфілитичного одділу при притулку-яслях викликає обмін думок між членами медичної комісії і де-якими гласними.
 Багато гласних вказувало на те, що содержування такого притулку у Київі не в інтересах київського губернського земства, бо цей притулок обслуговує в дуже малій мірі повіти, що лежать далеко од Київа, а обслуговує здебільшого людність не з Київщини. Через це де-які гласні настоюють на тому, щоб справу виховання підкинутих дітей було передано повітам. Од такої децентралізації виграє людність повітів і таким чином повітові земства зможуть дати той притулок підкидним дітям, якого вони тепер через невигідне географичне положення Київа, не мають.
 Проф. Павловський та д-р Тритшель стоять за централізацію. Свою думку вони підкріпляють тим, що в притулках дуже поширена пошесть сіфіліса. З цею хворобою можна боротись тільки при серйозній науковій постановці медичної справи. Повітові ж земства не зможуть мати ні гарного медичного персоналу, ні гарно обставлених лабораторій. 
Гл. Рева, навпаки, вважає, що при децентралізації цеї справи буде більше шансів за те, що ця хвороба буде мало розвиватись у притулках. 
Після довгого обговорення цього пункту зібрання вирішує передати питання про децентралізацію медичній комісії, яка б розробила його докладно і винесла б на слідуюче екстренне губернське зібрання. Асігновано зібранням на потреби громадського догляду 352.358 карб. 
Торік було асігновано 319.054 карб 
Далі обговорюється питання про асігновку на медичну частину. 
Земська управа і фінансова комісія визнали за необхідне скоротити число ліжок у Кирилівській лікарні з 400 до 215 і закрить інфекціонний і сіфілитичний одділи при цій лікарні.
 Проти цеї постанови говорить проф. Павловський, який вказує на те, що навпаки треба не зменшувати числа ліжок, а побільшувати і вже ні в якому разі не закривати інфекціонного і сіфілитичного одділів. 
В Кирилівській лікарні пробував 57 проц. селянської людности і багатьом, що хочуть попасти в лікарню, доводиться одмовляти за браком місць, бо в лікарні лежать не тільки на ліжках, а й долі. 
За постанову управи говорять деякі гласні, які вказують на те, що з Кирилівської лікарні мало користується людність Київщини.
 Думку проф. Павловського підтримують представники од Київа і гл. Страновський. 
Зібрання постановляє, щоб сіфілитичний та інфекційний одділи з 1 мая по 1 октября ц. року було ліквідовано. Скоротити число ліжок до 215 і на далі вже цеї цифри не скорочувать. 
Асігновано зібранням на медичну частину 635.546 карб. Торік було асігновано 599.195 карб
