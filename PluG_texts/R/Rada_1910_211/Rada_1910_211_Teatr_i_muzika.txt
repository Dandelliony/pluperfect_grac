Театр і музика.
Театр „Соловцовъ“.„Ком. Брака". Те, що зосталось в виконанні цієї пієси од минулого сезону, йде гарно. Чудесно, як і торік, грають п. Дуван-Торц. (Гольдман) та п. Чаруська (Дора). Лірично, мягко веде нервну роль Гольдманового сина арт. Берсенєв. Нові ж артисти в ролях торішніх виконавців: п.п. Дарьял, Болховський, Кузнєцов —не дають того, що дано було в цих ролях торік. Ар-ка Дарьял веде роль Гольдманової жінки плоско, нерівно, холодно. Не помагають і карикатурні „словечка" („пилкій“ та ин.). Це виходить грубо і тільки. У п. Болховського і зовсім нічого не вийшло, бо нахабу Бріка він не вміє грати. Тіпа нема. В одному акті — одно, в другому — друге. Талановитий арт. Кузнєцов, хоч і силкується щось внести в роль фактора Янкелевича, та це все „не то“. Дуже делікатно, дуже ніжно, а блідо. Так і стоїть перед очима торішній Янкелевич— Урванцов. Безпомічний в ролі ревнивця Єфима і п. Леонтьєв. Litera.
Сімфоничні концертм. З наступного сезону сімфоничними концертами в київськім городськім театрі порядкуватиме вже не театральна комісія, а місцевий одділ Імператорського Російського Музичного Товариства. Сеї зіми відбудеться п'ять концертів, усі під орудою Оскара Фріда, діріжора берлінського музичного товариства "Gesellschaft der Musikfreunde". Солістами в концертах будуть: С, В. Рахманінов (власний фортепіановий концерт), Феліція Кашовська (спів), М. Г. Ерденко (скрипка) та инші. В останнім концерті буде виконано дев'яту сімфонію Бетховена; які артисти співатимуть вокальні партії фінала сімфонії —це виясниться згодом. В театрі М. Садовського. Сьогодня в українському театрі йде перший раз пьєса Гордіна „Кохання і смерть". В спектаклі беруть участь: д-ки Ліницька, Полянська, Малиш-Федорець, Діброва, Хуторна, Доля; д-ї Левицький, Мар'яненко, Паньківський, Корольчук. Цими днями піде уперше новий орігінальний український жарт на одну дію О. Олександренка —„По Мюлеру“; готується і незабаром теж піде „Суламіф" в перекладі артиста Ф. В. Левицького. Першу виставу „Енеїди" на де-який час одсунуто, бо не готові ще декорації і костюми, відповідна стілізація яких вимагає дуже багато уважної праці і часу. Останні репетіції „Енеїди" одбулись в присутности автора музики до цієї оперетки, М. В. Лисенка.