Українці в Галичині.
Український народній театр у Львові. Потребу сталого театру у Львові- пише „Руслан" — відчували ми давно вже, і це дало початок, що деякі прихильники української драматичної штуки заснували у Львові новий театр під назвою „Український людовий театр під покровом „Рускої Бесіди" у Львові". Праця, яка довела до нового діла, не полягала в нарадах ширших і вузших комітетів, була це тиха, витревала праця на сцені, що датується від часу, коли увійшов в життя аматорський театр Тов-а гімн. „Сокіл". Був він школою, де починала перші кроки на сцені більша частина теперішньої дружини нового театру. В нім заснувались молоді сили артистичні,з нього вийшли також деякі справжні артисти. Тяжка була це школа і для того фундатори нового театру з повною вірою в як найкращі успіхи взялись за нове діло, удача якого залежить виключно від суспільности. Працю свою росночинає новозаснований театр 2 жовтня с. р. пьєсою: „Ой не ходи, Грицю".Звіт кр. відділу про український народній театр подає, що український театр був під дирекцією п Йосифа Стадника, котрий від властительки театру „Рускої Бесіди" у Львові взяв театр в аренду за 2.000 к. річного чиншу. Після умови з „Бесідою" адміністрація театру належить до дирекції, а відділ „Бесіди" має тільки догляд за адміністрацією та разом з призначеною кр. відділом комісією також догляд за артистичною стороною театру. Умова п. Стадника з „Рускою Бесідою" скінчилась 1 червня 1910, але відновлено її на тих самих умовах на дальші три роки до 1 червня 1913. Від початку 1909 р. до кінця червня с. р. дав український театр в містах і містечках Східної Галичини і Буковини коло 450 вистав драматичних. Покликана кр. виділом артистична комісія для догляду за українським народн. театром визнає, що цей театр сповняє взагалі дуже добре своє завдання, але зазначає, що вистави, передовсім опери, не завше давали естетичне вражіння, то з причини недостаточного гардеробу, що в дуже біднім стані, то з браку сил, здатних до ліпших ролів. Артистична комісія не радить дирекції театру заводити балєт, бо з браку відповідних сил виходить він карикатурно. Виділ „Рускої Бесіди" в звітах про стан українського театру нічого не згадує про касові успіхи театру.