Стихійні лиха в Закавказзі 
принесли народньому господарству значні збитки. 
Залізничний рух відновлено.
На Закавказзя насунуло стихійне лихо. Стоять небувалі морози, снігові замети та завирюхи не припиняються. Стихійні лиха принесли господарству закавказьких „республік значні збитки. 
За відомостями закавказького держплану,—в західній Грузії від морозів дуже потерпіла худоба. По деяких місцях озимину вкрито сніговою кригою. Побоюються, що засіви пропадуть. У східній Грузії пошкоджено садки У Дущецькому повіті скотарству загрожує небезпека від браку годівлі. У Сигнайському повіті загинули пізні засіви площею до 10.000 десятин. 
В Азербейджані найбільш потерпіло сільське господарство, особливо скотарство. За відомостями ЦСУ (Центрального Статистичного Управління) Азербейджану,— мінливість погоди, різка зміна великих дощів морозами, може привести до вимерзання засівів. 
У наслідок 40-денних небувалих морозів та великого снігопаду, дуже потерпіли виноградні райони Кахетії, що займають по-над 20.000 десятин. Цетринові та апельсинові садки в Аджаристані та в Озургецькому повіті майже цілком пошкоджено морозами. По приблизних підрахунках, майбутній урожай пошкоджено на 80 відсотків. Мандарини пошкоджено менше. Чайовий кущ не пошкоджено. 
Рух на закавказьких залізницях, який був припинився через хуртовину, відновлено цілком. Потяги відходять своєчасно. Правлінням залізниць відновлено відповідальність за термінову приставку вантажу.
