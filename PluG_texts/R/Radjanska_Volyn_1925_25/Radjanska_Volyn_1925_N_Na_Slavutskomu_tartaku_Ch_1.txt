На Славутському тартаку Ч 1.
Тартак цей до революції був власністю відомого князя Сангушка. Тепер він у роспорядженні ЮЗ’а (півд.-заход. залізниць). В техничному відношенні тартак досить зношений і лише тепер починають вживати де-яких заходів до його вдосконалення. Працює на ньому 150 робітників при 4-х рамах у дві зміни. Останні місяці, завдяки переходу на необмежену здільщину, продукційність праці вдалось піднести відс. на 35. Певна послуга в цьому і виробничої комісії і адміністрації. Болючим питанням на заводі довгий час було питання про масову культпрацю. Відсутність відповідного будинку, а також те, що на заводі праця йде в дві зміни, значно гальмували культосвітню справу. Питання це поставлено тепер на чергу дня. З ініціативи завкому робітники взялись до будівлі кімнати відпочинку (немов би клуб), так що є надія, що скоро культпраця налагодиться. Лікпункт, що охоплює 20 неписьменних, працює ще нерегулярно. Перед культкомісією, як і перед колєктивом в цілому. стоїть тепер завдання—як слід підтягнутись. 
Н.
