Там, де панує каіптал.
Еріо вирішив зміцнити жандармерію.—Англійський уряд про Лігу Націй.—Страйк робітників підприємств в Лондоні.—Змова на життя Кемаль-паші в Туреччині — проти терору.—Голодовка румунських комуністів.— Америка готує похід на Шанхай Із Естонії втікають.—Вибори голови пруського уряду.
Французький уряд вирішив значно зміцнити жандармерію, давший, на американський взірець, броньовики, аероплани й радіостанції. Організуються спеціяльні жандармські авіяційні броньові бригади.
***
Голова англійського уряду Болдвін заявив, що на Лігу Націй не слід покладати великих завдань, які иноді їй не під силу. Ліга—ще молода міжнародня організація і в інтересах розвитку її міці потрібно, щоби її не перегружали. З’окрема не слід покладати на неї розв’язання складних міжнародніх питань. Окремі уряди самі повинні впорядкувати міжнародні справи. Англія щиро прагне підтримати авторитет Ліги, але багато постанов Ліги, з’окрема прийняття женевського протоколу, уряд Англії повинен погоджувати зі своїми домініями. 
Страйк робітників муніціпальних підприємств Лондона продовжується. Намагання уряду зліквідувати страйк потерпіли поразку. Уряд удався до штрейкбрехерів
***
В Ангорі (Туреччина) викрито змову на життя Мустафа Кемаль-паші. Заарештовано 17 чоловіка.
***
Опозиція (противоурядові партії) в сербськ. парламенті звернулася з відозвою до населення, в якій зазначається, що Пашич (голова уряду) тероризує виборців, намагається фізично знищити опозицію. У відозві говориться, що на початку передвиборчої кампанії агентами Пашича забито 11 та поранено двадцять вісім членів опозиції.
***
Перебуваючи в румунській тюрмі комуністи знову розпочали голодовку. Причиною цьому—страшенний тюремний режим та невиконання обіцянок про вживання відповідного режиму що-до політичних в’язнів.
***
Офіційне американське повідомлення оголошує:— Перебуваючи на Филипінських островах війська Сполучених Штатів готові до походу на Шанхай (Китай) на той випадок, коли це потрібно буде для „охорони життя майна“ американських громадян. Усі військові кораблі Сполучених Штатів, що пробувають у Китайських водах, уже одержали телєграфного наказа відбути до Шанхаю.
***
Естонська преса зазначає:— Протягом останніх часів надзвичайно збільшується емігрування з Естонії. Цілі родини виїзжають, головним чином, до Америки та до СРСР.
***
Пруський ландтаг (парламент) знову обрав на пруського прем’єра (голова уряду) Брауна. На голосовання було поставлено3 кандидатури: соціял-демократа Брауна, дейтч-націоналіста Окриста та комуніста Пікка. Браун дістав 221 голос.
