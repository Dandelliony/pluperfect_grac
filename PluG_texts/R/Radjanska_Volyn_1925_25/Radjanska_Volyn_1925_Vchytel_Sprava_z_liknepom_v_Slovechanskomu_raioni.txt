Справа з лікнепом в Словечанському районі.
с. Петраши. В неділю вчитель запрошує всю молодь села до школи на „музики“. Ще зо дня „музики“ пройшлись по селу і заходять врешті в школу. Слідом за нею, повалила туди й молодь. Танці, співи, балачки вчителя. Вкінці балачки вчитель просить записатись всіх неписьменних. Велика несподіванка,— більшість кидаються тікати до дверей, але ж з другого боку двери міцно держать два демобілізованих червоноармійці... Кому сміх, а вчителю то й плач! І все ж таки вчитель лагідно переконав їх, всі записались. 
с. Пекалів. Велике село. Гарна школа. Двох учителів. Але ж ввечері в школі тиша. Як з’явиться чоловіка 5, загнаних сюди повноважним сільради—то й то добре. Хто винен? Мабуть, більше вчителі. 
м. Словечан. Тут справа вже зовсім кепська,— мабуть і „музики“ нічого не поможуть. Спочатку було багато і хлопців і дівчат, але на другий день чогось вони не прийшли... А чого?— Темна вода... Один словечанець казав мені: 
— „не пущу більше дочок увечері до школи—там тільки цілуються з хлопцями!“ 
Вчитель.
