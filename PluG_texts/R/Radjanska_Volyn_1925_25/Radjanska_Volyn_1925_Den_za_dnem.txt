День за днем.
— Голова Раднаркому СРСР, тов. Риков виїхав до Ростову-на-Доні для участи в праці першого крайового Південно-Кавказького з’їзду рад. 
— На 15-те січня по СРСР надійшло єдиного сільгосподатку—279 мілійонів 542 тисячі карбованців.
— Морози, які в Кубані сягали 20 градусів, змінились теплою погодою. Стоїть 8 градусів вище нуля. 
— У селі Шепилові, Бобруйського повіту—вбито члена сільради Принцева, який розпочав серед селян енергійну кампанію по землевлаштуванню Вбивство заподіяно куркулями. 
— Англійський уряд, через збільшення безробіття в Англії, видав наказа, згідно з яким ніхто не має права прийняти до себе на службу чужоземця без особливого на те дозволу уряду.
— У Румунії заарештовано бувшого російського полковника Івана Гроздева, якого обвинувачують у підготуванні повстання в Бесарабії. 
— У Парижу застрелився відомий есер Гуковський, який був колись членом редакційної колєгії журналу „Русское Богатство“. Причиною самогубства є зневірення в російській білогвардійщині. 
— За останніми відомостями, за два дні 21 та 22 січня в члени комуністичної партії вступило 9.541 чол. 
— Артіль безробітних у Красноярському встаткувала чавунно літійний завод, який працюватиме по ремонтуванню сільгосп. реманенту. 
— На гуральнях коло Благовіщенська адміністрація на протязі низки років підтримувала зв’язок із бувшими власниками фабрик, які живуть за кордоном, і навіть одержували від них платню. По наказу бувших власників гуральні руйнувалися. Злочинців присуджено до 7 ми років ув’язнення.
— Французький посол у Москві п. Ербет заявив, що, після підписання консульської угоди між Францією й СРСР,— французькі консульства буде відкрито в Лєнінграді, Харкові, Минську, Тифлісі та по деяких инших містах. 
— По всіх поштових установах СРСР установлюється купівля в населення срібних монет царського карбування. 
— В Єгор’євському, Оріхівському та Волоколамському повітах, Московської губерні, відчинено пункти для лікування венеричних хвороб у селян. Лікування переводиться новішими науковими способами. 
— У Новозибкові, Гомельської губ., відкрито курси по перепідготовці агрономів.
