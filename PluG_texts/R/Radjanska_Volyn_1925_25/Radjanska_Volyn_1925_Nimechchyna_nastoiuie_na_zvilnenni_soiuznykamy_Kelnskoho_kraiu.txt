Німеччина настоює на звільненні союзниками Кельнського краю.
Німецький уряд—про промову Еріо. 
„Віру в принціпи демократііта міжнароднього права--втрачено.
Лютер (голова уряду Німеччини) виступив з промовою в відповідь на останній парламентський виступ голови французького уряду Еріо. Лютер сказав, що великі надії, які Німеччина покладала на наслідки лондонської угоди, не справдилися, в зв’язку з поведінкою союзних урядів на початку цього року, коли вони відмовилися евакуйовати Північну Рейнладську область. Остання промова голови французького уряду здатна зруйнувати віру в силу демократії й права. Німеччина мимохіть звертатиме погляд у бік військової сили, яко фактора, що розв’язує міжнародні справи. Лондонська угода може мати поспіх лише тоді, коли союзні уряди відмовляться від чванливого відносно Німеччини тону й виявлять ширше бажання розв’язати спірні питання з Німеччиною як рівноправною країною. „Навіть,— сказав Лютер,— слова Еріо, що Франція не може залишатися спокійною до того часу, поки по той бік Рейну чутно брязки, є глузуванням і знущанням над Німеччиною. Еріо сам добре знає, що протягом тисячі восьмисот ревизій, вчинених військово-контрольною комісією, в Німеччині було знищено 33000 гармат, 11000 мінометів, по-над 4 з половиною міл. скорострільних мортір, де-кільки сот тисяч кулеметів, біля 5 міл. рушниць, по-над 400 міл. обойм, а також 17 міл. ручних гранат“. 
Далі Лютер вказав, що посилання Еріо на добровольчий корпус є безгрунтовним. Корпус об’єднує де-кілька тисяч чол., які не можуть бути загрозою для чудово-озброєної Франції. В кінці Лютер підкреслює, як Еріо декларує, що його зовнішня політика вичерпується двома словами: арбітраж та угода про гарантії роззброєння. Німеччина радо підпишеться під цими принціпами, якщо Франція зі свого боку виявить ширше бажання виконати умови угод.
