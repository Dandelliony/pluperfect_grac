Хата-читальня.
С. Висока Піч, Троянівського р. 
У селі Висока Піч, Троянівського району, існує хата-читальня ще з 1923 року, але й до цього часу не може налагодити як слід свою працю. Частенько буває вона замкнена. В-осени члени хати-читальні запросили на засідання вчительство Високопічської сьомилітки, а також місцевого лікаря, зробили росподіл праці на осінні та зимові періоди часу. Вчителі підрядились читати лєкції по сільському господарству й природознавству, а дохтор обіцяв кожної неділі читати лєкції по лікарській справі. Але й досі ніхто не чув таких лєкцій, бо коли приходить учитель чи дохтор лєкцію читати, то хата-читальня зачинена, а коли відчинена, то вчителів немає. Отак-то робота провадиться в нашій хаті-читальні.
Добродушний.
С. Забелівка. 
Наше село після довгого сну прокинулося. Почалася енергійна культ-освітня праця. Зараз засновано хату-читальню й притягнено до праці весь актив села. Працюють всі на користь
громади, розбившись на гуртки: природничий, сільсько-господарчий, політосвітний, та справочне бюро—де селяне мають змогу одержувати всякі поради на ріжні запитання. Багато селян збирається кожної неділі до хати-читальні слухати доповіді й поради. У зв’язку з роботою гуртків зараз навіть вже повстає питання в селян, як би не краще було б перейти на многопілля та піднесення свого господарства. 
Вас.
С. Шуляйки, Миронільського р. 
Хата-читальня в нас існує з 11 лютого 1923 року. Праця в ній то підносилася, то зовсім занепадала. Так трапилося під кінець 24 го року. Актив села (молодь) почасти вибув з села, почасти з’організувався в ЛКСМ і почав провадити працю переважно над собою самим. Селяни замісць клуба та лєкцій, стали збиратися на „мотькоми“ до гр. Моті, де розмови велися під головуванням 60-літнього дядька Панаса. 
Недавно наш актив обернувся назад і побачив, що кепсько стоїть справа. 
Скликали загальні збори членів хати-читальні, що їх рахується 53. Обрали правління та ревизком, і праця знову поступово посовується. Майже що-вечора читаються в голос газети та книжки. Сільське вчительство приймає участь в роботі. Було влаштовано агітсуд над неписьменним. 
Для більшого втягнення населення до клубу завід. хатою-читальнею відкрив чайню. Таким засобом селянство з „мотькому“ перетягнено до клубу хати-читальні. Мало не що-вечора в клубі повнісінько селян—дорослих і молоді. 
Кепсько тільки, що мале помешкання та нема ослонів. Недавно навідався до нас місцевий агроном Тимофійов, який подарував біля 15-ти книжок по сільському господарству. Бібліотека наша також поновлюється окркомом через осередок ЛКСМ. Книжки читаються побільшости вдома,— тому біля половини книжок бібліотеки на руках. 
Чимало виявили свою активність і студенти, що приїздили зі шкіл на зимові вакації. 
І. Ткачук.
С. Красилів.
У Красилівськім районі райсельбуд відчинено ще з весни 1924 року. Зпочатку він працював кволо, завдяки відсутності культробітників та через свій паганий господарський стан. Наприкінці літа праця покращала. Почали влаштовуватись ріжні гуртки, як-то: сільськогосподарський, хоровий, драматичний та инш. Мали на увазі широко розгорнути працю, але через нерозважливість зав. сельбудом тов. Федорова,—все звелося на нівець. 
Гурток драматичний вже працював задовольняюче. Було поставлено 4 вистави. Але остання його постанова була майже-що зірвана самим завсельбудом, який випадково випив десь трохи самогону та перед виставою вийшов на сцену й почав молоти якісь дурниці. Цим він порозганяв усіх. Після цього праця сельбуда цілком завмерла. Чи не розворушить його хто?
Свій та відомий.
С. Кам’яний Брід, Фасівського району.
Хата-читальня в своїй праці все посовується наперед. Передплачується кілька газет. Має свого шефа.
Гарно працює драмгурток. Вистави бувають досить часто. Виїздить навіть гурток і по сусідніх селах. Самоосвітній та співочий гуртки працюють трохи слабше, Підготовлюємося до видання стінгазети.
Г. ---.
с. Оладівка, Янушпільського району.
Нема в нас помешкання для хати-читальні. 11 січня зробили засідання комсомольців і ухвалили: прохати РВК віддати нам будинок попівський. 
В. Ковбасюк.
Від редакції.—А чому не було сільзборів з приводу відібрання попівського будинку? 
С. Л.-Чуднів, Чуднівського району.
Хата-читальня існує з вересня 1923 р. Зараз членів нараховується біля 100 чол. Є гуртки: політичний, драматичний, співочий. Передплачуємо газети: „Рад. Вол.“, „Рад. Село“, „Правда“, „Дер Емес“, „Юн. Правда“ та ще... Молодь відвідує хату що вечора. Читає... часом і лекцію можна послухати. 
Кепсько тільки, що фонду ніякого в хаті-читальні нема А це трохи роботі перешкоджає. 
.Ш .Ш
