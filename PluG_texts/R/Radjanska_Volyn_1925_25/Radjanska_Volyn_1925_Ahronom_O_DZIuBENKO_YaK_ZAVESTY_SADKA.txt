ЯК ЗАВЕСТИ САДКА.
Пересадка дичків в питомник.
У 20 числі газети ми спинились на тому, як пикирувати сіянці й робити перештаховку. 
На провесні на перештиховці—перевалі садять дички. При посадці обрізують деякі довгі корінці і садять рівними рядами на віддаленні деревце від деревця на 3/4  ар. і ряд від ряду на 11/4  арш. в шахматному порядкові.
Розсаджують деревця так. Натягують шнура зі значками і копають по шнуру рівчака приблизно на пів. арш. і по значках розставляють деревця. При посадці повинно бути два чоловіка: один тримає деревце, другий закидає землю так, щоб корінцева шийка (жовте кільце на стовбурі, де корінь переходить у стовбур, див. малюнок), була як раз в рівні з канавкою; посадивши перший ряд, відступають на 11/4 арш., роблять знову канаву по шнурку, і садять так, щоб деревця другого ряду приходились в проміжках першого ряду (див. малюнок). Посадивши таким чином деревця, зараз же треба їх гарно полляти.
Догляд за посаженими деревцями
полягає в знищенні бур’янців і розпушованні грунту по-між рядами, а також за літо полити гноєвим розчином разів 2— 3. Часто на молоді деревця нападають шкідники гусені, а особливо попелиця—зелена вош. Щоб знищити цю шкідливу комаху, треба взяти 1 ф. тютюну, бадилля або листу, дрібно потовкти, всипати в чавун і полляти окропом, накрити зверху і поставити, коли витопиться піч, на ніч, щоб тютюн гарно виварився. На ранок виціжують сік і знову наливають гарячим окропом, ставлять в піч і знов виціжують. Одержаний весь тютюновий розчин розбавляють в 8—10 відрах води, добавляють 1 ф. розведеного мила, цим розчином поливають деревця з лійки через густе ситечко; поливати разів два, три, шкідлива комаха гине. Поливку треба робити на ніч і в ранці. 
Агроном О ДЗЮБЕНКО.
