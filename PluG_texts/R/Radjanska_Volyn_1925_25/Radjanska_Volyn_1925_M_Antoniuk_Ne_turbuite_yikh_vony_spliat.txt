Не турбуйте їх, вони сплять.
С. Сенигів, Судилківського району.
Ідучи через с. Сенигів до м. Красноставу, на кінці села праворуч побачите вивіску з написом: 
— „Бакалєйная лавочка Мартинюка“. 
Ото хто письменний, прочитає і заходить... Питає почому це, почому те... Звичайно йому росказують і доводять, що краще брати тут на 2 коп. дорожче ніж їхати за вісім верстов до міста у кооператив. Де-хто бере, коли має капшука великого, а де хто головою покиває й піде... Коли б на
дві копійки дорожче, то нічого, але чому то в два рази дорожче? Не дурно Мартинюк каже, що 
— „видержить мужицька спина“..
Поцікавившись селом і заглянувши де куди бачите ще, що село своєї школи не має, будинок наймають у селян добудовуючи нові кімнати... Пороблять вікна, двери, грубу і за несвоєчасний внесок платні господар викидає лавки посеред зіми... Коли зберуться незаможники на збори, то більше наслухаєшся господаря за кімнату, ніж доповідача... 
Хаті-читальні призначили бути у гр. М. Костюкевича, але коли було пророблено одну репетицію і проспівали, то господар вийшов, наробив крику, що він такого галасу та співу не бажає... І з того часу читальні не відкривають, або раз на місяць. А молодь бажає газет, новинок, та до читальні ні... Там завсіди темно... 
Село не розвинюється, тільки поширюються в ньому злодійство, зтягають плаття та овечки, навіть витягають забори. 
Чому ж це село в таких умовах? Та тому, що сплять сільрада й всі сільські установи. А район не турбує їх, щоб розбудить. 
М Антонюк.
