Широка козацька конференція.
Клуб артдиву швидко наповнюється козаками й допризивниками. Військом див відкриває конференцію—першу конференцію непартійних козаків бригади—поповненців 1902 року разом із допризивною молоддю. З великою увагою слухають делегати просту, зрозумілу доповідь про того, хто перший підвіс прапор боротьби за ради, хто вів та привів робітників та селян до Жовтневої революції, про його заповіти, виконувати які повинні бойці Червоної армії. 
Далі йдуть доповіді про обов’язки козака, про його виховання, працю. Багато делєгатів висловлюють свої думки, деякі боязко, несміливо (бо ж у перше виступають), але просто та правдиво. Коли говорили про значіння газети, то з виступів з місць виявилося, що поповненці, які лише 2 місяці перебувають в армії, вже зрозуміли значіння газети: по всіх чатинах багато, а по де-яких майже всі передплачують газети до дому, на села, також починають приймати участь у стінних газетах. Ухвалили ще збільшити цю передплату, а також купити й надіслати до дому буквар, що видається Реввійськрадою. 
Під час конференції прибули делєгати з підшефного артдиву села. Наприкінці конференції виступили з привітаннями двоє селян—старий й молодий: батько та син. Вони говорили про значіння для них шефства, висловили подяку за допомогу їм у боротьбі за письменність та закликали ще тісніш зв'язатись із ними, на що конференція відповіла гучними, довгими оплесками.
День річниці смерти Ілліча для вас, козаків, став днем ще більш тісної змички з селом, день намічення нової роботи в дусі Лєнінських заповітів. 
3-я батарея конартдиву 
черказ НОВОСЕЛЕЦЬКИЙ.
