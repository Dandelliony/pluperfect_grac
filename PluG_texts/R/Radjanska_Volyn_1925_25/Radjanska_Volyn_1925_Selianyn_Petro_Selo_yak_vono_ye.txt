Село, як воно є.
С. Романівка, Зв’ягільського району.
Сільрада працює гарно. Сільрада складається з людей, що шануються селянством, як гарні робітники, сільрада стягує селян до справи радянського будівництва На сходах робляться доповіді, роз’ясняються закони й постанови радянських органів. 
Робота КНС йде вперед. Незаможники вже уявили свої завдання. Організація з 40 чол. виросла на 72. По святковим дням є незаможницкі зібрання, де розглядаються усі питання. Багато незаможників давно уже покинуло ходить до церкви. Одним з таких незаможників було подано диякона до судової земельної комісії й відсужено в нього 10 десят. земельки, якою він ще пользовався до цьогочасу 
Дуже пагано, що не всі члені організацій люблять свого голову, не шанують його через те, що він наділяв попа та дяка земелькою за що обидва буди виключені з організації як прихвосні попів та куркулів. Зараз оцей самий голова сільКНС по якомусь непорозумінню попав на цю посаду. 
КВД зараз працює трохи краще. Але все таки в селі немає Лєнінської десятини в той мент, як сільський диякон орендує у РВК’а 2 десятини садиби з будівлями.
Слід би було на це звернути увагу РайКВД. Школу відвідує 75 відс. дітей по відношенню до загальної кількости на селі дітей шкільного віку. Завшколою працює в сільраді, сількооперації, хаті-читальні, що має літературу с.-господарську. Населення зацікавлене хатою - читальнею. Газети отримуються. 
Лікнеп відчинили 15 жовтня. Відвідує його 67 чоловіка, із них допризивників 9, а останні—незаможники селянство. Допомогає лікнепу голова сільради. 
Не спить робота й серед жінок провадиться. Щодня бувають засідання. 
Лікарня міститься тоже в будинку гарно одремонтованому. З хорими лікарі гарно поводяться. Лікарша частенько ходить на незаможницькі зібрання, на яких читає доповідь про хворобу і з чого вона починається.
Робота сільсько-господарського т-ва теж не пагана. Селянство охоче вносить внески та вступає членами. Позику на купівлю худоби розподілили правильно. Селяни, що приходять з других сел дещо купувати, дивлячись на це теж хотять заснувати т-ва в своїх селях. 
Селянин Петро.
