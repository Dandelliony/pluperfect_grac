Релігійних свято не визнаємо.
В Коростенській друкарні більшість робітників — євреї. Вже тижнів за два до перших релігійних свят єврейських (новий рік) де-хто з найменш свідомих підняли було кампанію — „давайте в „новий рік" (два дні) та „судний день" (оди день) не працювати. Дні ці використаємо для синагоги, а потім відробимо наші „святі" прогули недільниками". 
Завком на таку комбінацію, звичайно, не згодився. 
„Коли так „працювати", то доведеться 3 тижні стояти робітникам біля станка, зовсім без недільного відпочинку. Це не робота!". 
Такої-ж думки дотримувався і інспектор праці. 
Питання на цьому формально скінчилось, але „угодовці божі" не були задоволені. Євсекція тоді поставила кілька розмов на тему — про релігію, релігійні обряди та їх вплив одурманення. В розмовах цих де - хто так пояснював своє бажання святкувати. 
„Бачте, нам чи свято, чи не свято — байдуже. Нам тільки перед своїми батьками та родичами щось то ніяково: всі в синагозі, а ми за набірною касою". 
Якщо їх послухати, то виходить, що робітнику краще зломати свою пролетарську етику, аніж “піти всупереч з поглядами міщанського оточення. 
Правильно підкреслив цей момент керовник розмови. 
„Що-ж, сказав він, не відстояти себе проти міщанських поглядів в такому незначному питанні, який-же тоді з такого робітника боєць революції, як на такого робітника покластись в тяжку для Республіки хвилину? 
Робітник, що виступив після цього, заявив—давайте, товариші, кинемо всі ці релігійні брехні, давайте працювати! 
На другий день „нового року“ праця в друкарні йшла своїм чередом, як в звичайні робочі дні. 
Всі вийшли до праці, крім одного 60-річного діда та 2-х найбільш не свідомих — інвалідів по психології — як іх справедливо назвали наші друкарі. 
Корост. друкарня. М. Б