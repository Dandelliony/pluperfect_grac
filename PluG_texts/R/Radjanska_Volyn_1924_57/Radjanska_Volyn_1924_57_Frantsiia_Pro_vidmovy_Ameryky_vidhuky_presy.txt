Франція про відмови Америки. Відгуки преси.
ПАРИЖ, 7 (Ратау). Промова Куліджа справила на французькі політичні кола дуже велике вражіння Національний блок злорадствує з приводу поразка Еріо. Націоналісти заявляють, що остаточна відмова Америки вступити до Ліги означає анулювання протоколу взаємних гарантій, підписаного Францією. Консервативна преса веде атаку проти Еріо, обвинувачує його в великих поразках на зовнішньому й політичному фронті. Консервативні газети наводять також телеграми до Лондону з яких видно, що англійський уряд не має наміру підписати протоколи гарантій. Націоналісти одверто обвинувачують Еріо, що він дурить французький нарід байками про мир. Преса національного блоку констатує, що прийнття поправок японської делегації зачинило Америці двери до Ліги й витворило по всьому світі більш тривожні обставини аніж до початку сесії.
В політичних колах Франції вичікують подій. 
З кол, близьких до урядових джерел, сповіщають, що урядова криза неминуча. Коли англійська робітнича партія потерпить поразку, Еріо не переживе Макдональда. В промислових колах жваво коментують питання про можливість падіння Макдональда й Еріо й скептично ставляться до реальности плана Дауеса.