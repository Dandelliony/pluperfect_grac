Наші досягнення на фронті праці.
Відкриття залізниці на Червонській.
5-го жовтня відбулося відкриття вузько-колійної залізниці від бердичівської цукроварні до Чзрвояської. 
Від Бердичівської цукроварні до урочища Чорні Лози була тимчасова вузько-колійна лінія, протягом 12 верст. Зараз, по завданню подільського цукротреста, ця вітка продовжена ще на 9 верст. Таким чином, маємо лінію на протязі 21 версти, котра з'єднує Червонську цукроварню з Бердичівською і далі лінія проходить до Бродецької цукроварні. 
На врочисте свято прибули представники влади, профспілок, державної залізниці, місцевого селянства, цукротреста і контори „Стандард". Поїзд в складі п'ятьох декорованих площадок був випущений від Бердичіва з оркестром заводської музики з прибувшими представниками організацій та адміністрації завода. Но дорозі поїзд зустріла делегація селян с. Хмелищі, коло котрого проходить лінія, з вінками квіток та привітанням. 
На 12 й версті, де починається нова лінія, збудована арка з зелені. При підході поїзда до м. Червоного також виступила делегація селян з привітанням. У брами завода збудована
художня арка і перепинена червоною биндою. Голова цукротреста т. Шалман розрізав бинду і пропустив поїзд. Після цього роспочався мітинг, на який зібралося кілька тисяч робітників та селян м. Червоного й околиці. 
Всі промовці підкреслювали велике значіння нашого досягнення в будівництві, як в загально державному маштабі і окремо для Червонської цукроварні. 
Після мітингу відбулася джигітовка, рубка лози та инші гри кінноти нашої славетньої червоної армії, яка показала селянам і робітникам свою вдачу. 
Свято закінчилось відчиненням цукроварні, яка з 8 годин вечора розпочала свою працю по виробництву нашого білого золота. Місцеве селянство й робітники зостались дуже задоволеними всім, тим, що вони бачили в цей день на цукроварні. Вони розійшлися по своїх хатах стали до машін з підвищеним і настроєм і з певним довіррям до того, що тільки Радвлада та ії авангард - комуністична партія — веде їх до кращого життя. 
Стельмашук.