Холмщина і закон 14 іюня 1910 року.

14 іюня видано новий закон про “зміну і доповнення деяких постанов про селянське володіння землею" (відомий закон 9 ноября, перероблений і затверджений через Дер. Думу й Раду). Закон цей для селян Російської імперії встановлює право приватної власности на землю, те „священне право" про яке ми чуємо розмову без перепину вже 5 літ. Але в тому ж законі в розділі другому є такий невеличкий артикул: „Перехід цілих сельських громад, які уряджено, на підставі артикулів 264-275 Установи Управління Губерній Королівства Польського, на володіння в окремих частках — робиться через приговори сельських зібраннів, які встановлюється звичайною більшістю усіх селян — домохазяїв , що мають право на участь у зібраннях. Ці приговори записуються в окрему книгу, як показано в арт. 275 вищенаведеної установи". Артикул цей внесено за порадою послів од Польщі, а Дума й Рада не вагаючися довго, його затвердили, при чому не зауважили, що він цілком противний всій решті артикулів закона, бо в селянина Польщі й Холмщини він зовсім одбірає його право власности на землю, яке було за ним затвержено через Найвищі Укази 1864 року. Треба знати, що в губерніях бувшого Королівства Польського не було ніколи того, що називаюсь общинним, або навіть подвірним володінням грунту: селяне року 1864 одібрали на повну власність кожного окремого господаря той грунт, яким до того користувались; тільки пасовиська та й де-не-де землю в заміну сервитутів вони дістали у громадську власність, та й те мають право ділити на подвірні частки теж у повну власність окремих господарів приговором за згодою 2 / 3 частини усіх, що мають право участи в сельському зібранні. Свою власну землю селянин завжде мав право оддати в оренду, продати, замінити і ділити на части з умовою тільки, щоб кожна частина була не менша од 6 моргів і щоб селянську землю набував тільки селянин. Селяне мали право робити так звану колонизацію за для скасування черезмежности, але лиш за згодою усіх власників грунту в сельській громаді: як-би хоч один не згодився, його землі ніхто не міг зачіпати. Що це не було занадто вигідне, не можна й сперечатись; але це було цілком логічним висновком з поняття права власности. Тепер це право зовсім порушено і порушено тими інституціями, які тільки й мріють про те, щоб „священне” право власности на землю зосталось на віки непорушне. Що ж це значить? Причина, очевидно, не в тім, що ці інституції може одмовились од своїх переконаннів, а в тим, що в них не було нікого, хто-би хоч трохи знав і розумів закони губерній бувшого Королівства Польського і уявляв собі ріжницю між ними і загальними законами Російської Імперії. Та як не, як, закон вже затвержено і він повинен увійти у життя, а чере те нам треба розміркувати, що в нім є доброго і що лихого. Передовсім ми мусимо зауважити, що закон цей мало торкатиметься Польщі, бо-перше — в більшій її частині нема ще занадто великої черезмежности, а друге — польська  народня маса за нечисленими винятками не охоча до яких небудь змін в ладі господарства. Цього не можна сказати про Холмщину. Розвиток хліборобства у Холмщині найбільш гальмує власне страшна черезмежність селянських земель. 6 такі господарі, які свою землю (6 моргів = 3 десятини) мають у 20—30 окремих частках і од однієї до другої мусять їхати 6 —7 верстов й більш *). Селяне добре розуміють некорисність

*) Така черезмежність буває найбільш тільки в українців; там-же, де є в Холмщині польські села, вони трохи не всі уряджені колоніально. Це може служити найкращим доказом того, що поляки в Холмщині приселені панами в недавні часи і що неправду каже польська народова демократія, коли кричить про Холмщину, що це „nasza Polska ziemia".

за для них цієї черезмежности і часто-густо й досі розпочинали справи про те, щоб цю черезмежеість усунути, але такі справи лиш в поодиноких випадках мали успіх, бо один-два господарі чи через фактичну некорисність для них зміни ґрунту, чи частіш через хотіння вирвати од громади скілька сот карбованців хабаря, раз-у-раз своїм „veto" касували цілу справу. Тепер це скінчилося і без сумніву касування черезмежности (колонізація) піде вперед широкими кроками. З одного боку це дуже добре. Та з другого не можна не зауважити, що при вживанні нового закону можливі великі непорозуміння, надужиття і несправедливоети. Наприклад, як більшість з господарів має лихі землі, а меншість добрі, ця меншість оддається цілком на поталу більшости, яка приговором може з заможних господарів зробити жебраків, яв дасть їм при колонізації неродючі землі замісць добрих. Опріч того невідомо, що таке в селах губерній бувшого Королівства Польського може значити слово „домохазяїн". Такого терміну тут бути не може, бо, як наведено вище, селянин тут власник землі, яка переходить од одного до другого за поміччю нотаріяльних актів, або судових вироків. Через те, той, хто має свою хату на землі, не записаній за ним актом, або вироком, не мав права ані розпоряджуватись ґрунтом, ані приймати участь в сельських зібраннях; а таких випадків є багато: в навіть такі села, де більша половина властителів хат не має юридичного права на землю, бо як у батька є скілька дітей, а нема бліьше од 6 моргів ґрунту, то діти, бажаючи кожний бути господарем і хліборобом, після смерти батька, ґрунту правно не ділять, а будують собі кожний окрему хатину і обробляють відповідну частину землі. Можна б їх усіх разом уважати за одного „домохазяїна*, але це можливо лиш при їх спільній згоді, а як її нема, то що тоді робити? Кожний має по кодексу цивильних прав Губ. Кор. Польського однакове право на землю —і старіший і молодший, і брат, і сестра. Кому ж дати перевагу? Так, новий закон, який би міг дати корисні наслідки, як би було його розглянуто через людей, що знають місцеве життя, тепер може призводити до багатьох непорозуміннів і несправедливостей. І вина тільки в тім, що в третій Думі нема людей справді місцевих, які б дбали про добробут селянина, а в тільки люде як з польської, так і з російської сторони, що для них шовіністична політика є найперше діло, а соціальні й економичні умови народнього життя—це дрібязки, про які нема чого й згадувати. 
Бувший селянин.
