Всячина.
„Словник закоханого". Один з шведських язикознавців, по переказам стокгольмських газет, зараз готує до друку працю, що буде єдиною в своєму роді. Вчений лінгвіст узявся скомпонувати „словник закоханого” на всіх, які є мовах. Праця не легка, коли взяти на увагу, що на всьому світі не менше 1000 мов. Газети подають і де-які уривки, з котрих видко, як признаються в коханню на мало знайомих нам мовах.
Фразу „тебе кохаю* китаєць висловлює в трьох лагідних та ніжних словах: „уо граі ні”. Туркові доволі двох слів; „сіді севейорум”, а арабові досить одного — „нехабек”. Вірменин вимагає вже чотирьох слів: „се зірем ас хес“, а індійцеві треба п'яти слів: „майн сім ка пізар карім“. Найдовше від усіх признається в коханню гренландець, хоч у нього для цього мається одно слово, але за те з 15 складів, в котрих 40 літер. Осьдечки це слово: „ уніф-гра-ернд-лай-на-лер-фи-ро-наюн-гу-ар-рі-гу-як “.
