Замах на Нью Іоркського лорд-мера.
На Нью-Іоркського голову Гайнора зроблено замах саме в той момент, коли він уже був на пароході, на якім збірався виїхати на місяць в одпуск у Європу. Гайнора тяжко поранено в голову, хоча все-таки сподіваються, що він зостанеться живий. Замах зробив колишній служащий у Нью-Іоркськім порту Галлагер, вигнаний зо служби за піяцтво. Він заявив слідчому, що хотів убити Гайнора за те, що той його позбавив заробітку. Вільям Гайнор, який тепер має 60 років, тільки в ноябрі минулого року був вибраний головою міста Нью-Іорку. Він почав свою діяльність журналістом, а в 1875 р. він перейшов в адвокатуру й звернув на себе увагу широких кругів громадянства в початку 90-х років, коли він повів кампанію проти зловживань у демократичній партії, до якої він сам належав. У 1893 р. його вибрано найвищим суддею штату Нью-Іорк. Це місце він займав, поки його не вибрано нью-іоркським мером. Авторітет Гайнора настільки великий, що на останніх городських виборах у Нью-Іорці його вибрано не зважаючи навіть на те, що його імя стояло в реєстрі кандидатів партії Тамані-Холь і що ввесь цей реєстр „провалився". Як відомо, ця партія навмисне записує до своїх реєстрів людей цілком непричетних і відомих, щоб за їх спиною провести своїх кандидатів. Але цього разу ця комбінація не дала ніяких наслідків: усіх кандидатів Тамані-Холь „провалено", а Гайнора вибрано майже одноголосно.
