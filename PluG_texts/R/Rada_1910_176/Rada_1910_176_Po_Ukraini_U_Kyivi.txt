ПО УКРАЇНІ
У КИІВІ.

Нова школа. Попечитель київської шкільної округи дозволив одчинить на хут. „Білий Берег", радомисльського повіту, міністерську однокласову сельську школу призначивши на утримування її од казни по 600 карб, на рік. Про цю школу клопотавсь сам губернатор, зважаючи на прохання місцевих селян, а також на те, що тут були спроби прищепить селянам науку маріавитів.
3 урядевих наказів. Тимчасово виконуючий обов'язки київського губернатора, д. Яковлев, 31 іюля видав наказ мировим посередникам і повітовим справникам на Київщині в справі стребування з селян банковських боргів. Згадавши про два торішні циркуляри (№№ 13952 і 14473), в яких між иншим, було зазначено, що справна виплата позичок селянському поземельному банкові, а також і оренди за банківські землі, цілком залежить од правильної організації справи на місцях, д. Яковлев пише: „Прошу посередників і справників старанно пильнувать того, щоб волосне і сельське начальство, а також полиція раз-у-раз допомагали банковським чиновникам при збіранню недоборів і оклада в платіжах по позичках і оренді банківської землі*.

„Запрос" про польську мову. Ревизія сенатора Нейдгардта у Варшаві, між иншим, встановила, що в урядових паперах ксьондзи вживали польської мови, тепер міністерство внутрішніх справ прохає київську адміністрацію повідомити про всі подібні випадки у Київі та Київщині.
Ревизія київської округи доріг. Комісія, що ревизує київську округу доріг, як кажуть, зібрала вже чимало відомостей про зловживання урядових особ, які займали досить значне становище. Цими днями проти декого з них буде роспочато судове слідство, між иншим і проти колишнього преподавателя київської політехники д-я Акулова, який порядкував землечерпалкою „Даєпровская 2-я“. Коли комісія збірала відомости про діяльність Акулова, було викрито таку історію. Кілька років тому д. Акулов настоював щоб було куплено нову машину, бо стара, мовляв, нікуди вже не придатна; округа послухалась і купила, а тепер виявляється, що стара машина, яка довгий час стояла на дворі, куди краща за нову і придатна до роботи хоч зараз. Тепер в контрольній палаті йде перегляд всіх документів майстерень за час завідування ними інж. Чир'єва та инших особ, яких вже усунуто з посад і проти яких зараз ведеться слідство.
Порядки в земстві. Вчора у нас повідомлялось, що в київській губернській земській управі буде заведено книгу, щоб контролювати час коли чиновники прийшли на службу. Тепер вже кілька день недавно призначений помішник секретаря д. К. обходить управу сам, або доручає комусь з служащих, і записує чиновників, що спізнилися на кілька хвилин.
Вибори у городську думу. Позавчора на надзвичайних зборах городської думи міркували про вибори у городську думу. Дума постановила провадити вибори по окремих участках г. Київа, а Верхню Солом'янку буде виділено в окремий виборчий участок. Загальне число виборців у Київі—3.834, які мають обібрати 80 гласних та 14 кандидатів до них. Верхня-Солом'янка має при 110 виборцях 2 гласних і 1 кандидата.
Про чуму. Позавчора на надзвичайних зборах городської думи розглядався доклад Ф. Бурчака та ;Н. Страдомського в справі протичумних заходів. На зборах був проф. Високович. На його думку треба завести спеціальний чумний барак при олександрівській лікарні і послати в Одесу лікарів ознайомитися з протичумними заходами, яких вживають у Одесі. Дума постановила: 1) збудувати у олександрівській лікарні мурований барак на 30 ліжок для слабих на чуму і 2) послати лікаря у Одесу для ознайомлення з протичумними заходами. Д-ій Бурчак повідомив думу, що в оле ксандрівеькій лікарні на всякий випадок вже приготовано барак і запрошено медичний персонал.
В університеті. В київському університеті долучено багато запросин з закордону на усякі наукові конгреси. Університетом получено запросини на конгрес „опікі і допомоги душевнохворим" в Берлині, е запросини з Брюселя на конгрес „семейнаго воспитанія".
В духовній академії. Як нас повідомляють, ректора київської духовної академії — єпископа Феодосія переводять у Оренбург. Поки що невідомо кого буде призначено у Київ, але ходять уперті чутки, що на місце еп. Феодосія призначать викарія полтавській' анархії — єпископа Георгія.
Ліні проф. Ерліха у Київі. Позавчора проф. Томашевський оглядав 12-ох слабих на пранці, яким було зроблено впорскування препарата Ерліха. У слабих першої серії, котрим було зроблено впорскування ще 22 іюля, зникають прояви хвороби, а у деяких вже мало не зовсім зникли. Друга серія слабих (27 іюля) почуває себе досить добре; прояви хвороби у них значно слабшають.
