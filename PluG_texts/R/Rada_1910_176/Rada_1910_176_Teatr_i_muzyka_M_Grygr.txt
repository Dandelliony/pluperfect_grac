 Театр і музика.
Купецький сад. Програма 13-го симфоничного концерту Г. Шнеефогта (2 августа) скадалась усього з 5 нумерів, серед яких було два цілком нових для Київа. Це — увертюра до опери „Клеопатра* данського композитора Августа Енна й „Венгерська сюїта* сучасного композитора Г. К. Гофмана. Увертюра Енна написана під сильним впливом Вагнера, а саме — під впливом увертюри до „Тангейзера“. Той самий спосіб трактування інструментальних груп, той самий загальний план, навіть ті самі тембри — але без тої формальної прозорости й того титаничного під'єму, що так чарують у Вагнера. Музика Гофмана теж мало самостійна. Тут особливо відчуваються впливи Ліс та й Брамса — двох композиторів, які, здається, взяли з венгерської народньої музики все, що можна було з неї взяти. Гофманові, таким чином, лишалось тільки повторювати їх, і він це зробив сумлінно й акуратно, не зупиняючись навіть перед буквальним повторюванням деяких каденцій з Лістовських рапсодій, особливо в третій частині своєї сюїти („в степу"). Справжню музику, музику натхнення й сили було репрезентовано першою сімфоніею Бородіна (Es-dur) і музичною картиною Римського-Корсакова „Садко". У своїй першій сімфонії Бородін ще не був цілком самим собою: тут він ще більше шукає, ніж знаходить. Але і в шуканнях генія є величезна краса, тим-то й ця сімфонія інтересна з початку до кінця. Перше трохи суховате, але зате слідуюче Sherzo  й дальше Andante з їх яскравим національним колорітом і майстерно розробленними темами цілком примиряють з хибами Allegro Фінал (Allegro molto vivo) також мало чим уступає середнім двом частинам. Що до „Садка", то це пьеса занадто відома, щоб писати про її красоти. Солістом виступив скрипач д. Борзаківський з Одеси. D-dur`ний концерт Паганіні, вибраний солістом, для свого дебюта, дає йому повну змогу показати широкий і густий тон, добру технику, чисті й прозорі флажолети й розумну фразіровку. Не зовсім чиста інтонація значно псує вражіння від гри д. Борзаківського, але це хиба, від якої артист напевне одстане. Далеко небезпечніша друга хиба; афектірована холодність, яка часто йде поруч з відсутністю темперамент —з цим треба боротись. Одначе, загальне вражіння від гри соліста цілком добре видно, що це скрипач доброї школи й широкого віртуозного розмаху, хоча ще й не зовсім закінчений. У публіки соліст мав у успіх і двічи грав на bis. М. Григ...
Трушш М. К. Ярошенка. 31-го іюля скінчила свої спектаклі в г. Вільні, в Ботаничному саду.
Труппа Л. Сабініна. 3-го августа виставляла в Харькові вперше переклад пьеси з єврейського життя— Блудний син“. Переклад належить 99
Г. Ашкаренкові, а кому сама пьеса, — не зазначено. 4 августа в бенефіс артистки Лучинської йшов „Талан”.
