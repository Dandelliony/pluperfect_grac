Холєра у Киіві.
У Олександрівську лікарню прибуло 3 слабих на гастріт, холєру знайдено у 1, умер—1. Всього в лікарні є 24 слабих на холєру і 15 на гастріт. У єврейську лікарню прибуло 4 слабих на холєру, всього слабих є—22.

3 Київщини. Скрутне становище. Нам пишуть з с. Текучої, уманського повіту, що тамтешня церковно-парафіяльна школа опинилась в дуже прикрому матеріяльному становищі. Кошти на содержування цієї школи досі постачала текучанська сельська громада, асігновуючи що-річно по 207 карб.; свою асігновку громада визначила і на біжучий рік, але по цей день не заплатила ні копійки. Шкільне начальство прохало мирового посередника заставити громаду виплатить хоч частку грошей, але все даремне.
Протипожарні заходи. В с. Тимошівці, уманського повіту, вже 14 років як заведено пожарну машину, але вона так занехаяна, що зараз нею зовсім не можна користуватись, крім того немає пожарного заїзду; з чотирьох бочок ні одна не годяща, коряків і відер немає, а гаків тілько два. Київська губ. земська управа цими днями, довідавшись про лихий стан цього пожарного знаряддя, запропонувала сельській громаді полагодить його, для чого дає громаді 1/2 частку потрібних коштів навіки, а 2/3 частки позичав без проценту на п'ять років.
Самоправство. Цими днями, пізно ввечері збірщик грошей по монополіях, Грозовський вертався до м. Корнина з грішми. В селі Липці його спинив якийсь чоловік; бачучи, що має діло з п’яним, Грозовський вистрілив раз вгору, щоб налякати його трохи і поїхав собі далі, але його дігнало душ 30 селян і забрали Грозовського, стражника Чоровуса, що їхав з ним і фурмана Дятлу, Всіх їх селяне одвели в сельську росправу і почали вимагати від Грозовського “бумагу“. Зборщик показав їм свій білет. Але це нічого не помогло і селяне забрали в нього і в стражника зброю і гроші і навіть хотіли звязати. Принесли вже й мотузку і двохпудову гирю, щоб не втік, але після поставили тільки варту і продержали під арештом до ранку. Тільки вже годин в десять селяне віддали Грозовському револьвера та гроші і пустили на волю.
Вбивство й самогубство. Місцевий селянин Антін Щоголів любився з
міщанкою Настею Сіриковою цілих 4 роки і от вона стала казать йому, щоб він уже одружився з нею. 26-го іюля вона прийшла до нього до хати і він їй відповів, що шлюб він бере з другою. Тоді Настя бритвою різонула його по горлі і, що вже все покінчила з ним, взяла шклянку з отрутою і почала пить, Щоголів забачивши це, вдарив по шклянці і вибив її з рук, але це не помогло, Настя випила стілько отрути, що через два дні й померла, а Щоголіва одправлено в лікарню; є надія що він буде жити.
Душогубство. 28 іюля на ст. Вобринській в поїзді № 31 четвертого класу в вагоні знайшли мертве тіло невідомої дівчини селянки. Зразу подумали, що це холерна, але коли почали робить слідство, то виявилось, що її отруєно, а потім знасилувано. Після слідства її поховано на місцевому кладовищі. Установлено також, що вона родом з Золотоноші, полтав. губ., і була на заробітках на Херсонщині. Ведеться дальніше слідство, але убивців поки що знайти не вдалось.
Підпал холерного бараку. Цими днями в м. Ржищеві «чинилась пожежа в холерному баракові в м, Ржищеві. Згорів весь дах. Будинок вдалось врятувати вільній пожарній дружині. В Ржищеві всі певні, що пожежа сталась з підпалу, бо тутешні темні люде ставляться дуже вороже до санітарів і взагалі до всіх протихолерних заходів.
Холера в Білій Церкві з кожним днем шириться і шириться. За два тижні заслабло більше півтораста душ, померло з них —45. А тепер прибуває що-дня нових слабих по 10—12 душ, як не більше, коли порахувати ще таких слабих, що темні люде переховують їх і не дають знати лікарям. 3 Волині. Старовина. В селі Долибі, острозького повіту, селянин виорав на полі шість козацьких пістолів, шість шабель—мечів і одну рушницю —з креміньом.
Палії. В с. Сотегаківці, житомірського пов., років тому 4, наші селяне робили розправу з злодіями. Дуже їх били. Але з того часу, злодії віддають за своє З тих що били, то вже нема такого, щоб не горів. Єсть такі, що вже по три рази горіли. Тільки що поставлять яку небудь хатину, та й знов погорить. Ходить чоловік по селах з торбами та просить на погоріле. Оце 1-го іюня знов зробилась пожежа. Вигоріло 12 садиб. Кажуть, що також з підпалу. От і знов лишилися бідні погорільці без нічого. Може було б і не вигоріло стільки, як би то люде дружні. Але у нас чогось так: як горить де, то де який каже": Що я йому зроблю, як воно горить?" Нема, щоб то взятись дружно і припинити вогонь.
3 Полтавщини. Вечір нам'яти М Кропивницького, В неділю першого августа в Полтаві, в садку чиновників було влаштовано вечір, присвячений пам'яти Марка Лукича Кропивницького. Місцеві аматори виставляли „Невольника“.
Громадський банк. 1 августа в Полтаві в мійському будинкові, на вулиці Котляревського одкрито городський громадський банк.
Переселенчеський рух з Полтавщини за іюль місяць втих трохи. За два тижні, з 16 до 31 іюля через Полтаву переїхало всього 242 переселенці і п'ять ходоків, Де-які переселенці везуть з собою крім зерна і всякого господарського знаряддя і коней, свиней, худобу. За тих самих два тижні повернулась назад з переселення 1184 душі, себ-то-мало не в пять разів більше, ніж виїхало. Скаржаться переселенці на неврожай, погану землю, брак води то що.
Переміни серед вищого духовенства Цими днями надійшла в Полтаву звістка з синоду, що полтавського єпископа Іонна призначено єпископом в Ригу. В Полтаву призначено єпископом Назарія, архиєпископа Нижегородського.
Брак лікарів. Полтавська губернська земська управа повідомила полтавського губернатора, що вона вже не може посилати на боротьбу з холерою нові санітарні отряди, бо всі земські лікарі і фершали в роботі.
Боротьба з пісками. Минулої весни в гадяцькому повіті засажено сосною 5175 десятин пісків.
Новий банк. В Кременчуці першого августа одкрито філію „Сєвернаго” банку.
3 Харьківщини. Увільнено учителів. По постанові харьківської єпархіальної шкільної ради увільнено в ізюмському повіті девять учителів церковно-парафіяльних шкіл. Всі ці учителі не мали учительського звання.
Трус в сельсько-господарській школі. 31 іюля в 11 годин дня в пансіоні учнів харьківської сельсько-господарської школи поліція робила трус. Нікого не арештовано і нічого незаконного не знайдено, В звязку з цим трусом учням заборонено купувати на власні гроші книжки, навіть сельсько-господарські.
3 Катеринославщини. З робітничого життя. На руднику ,Дубова Балка“, верхнедніпр. пов., робітник Росликов, вернувшись з обіда на роботу, побачив, що одна бурка, яку зарядив він до обіду, не зірвалась. Тоді він став розряжать її. Але в той час, коли він всунув в дірку забурник, стався страшний вибух; робітникові одірвало ліву руку і покалічило все тіло. Через кілька годин Росликов помер.
3 Херсонщини. Холера. Цими днями помер від холери пристав шостого стану олександрійського повіту М. Злашніков.
Врожай в одеському повіті. Пшениця дає з десятини в середньому коло 45 пудів, але єсть місця, де видало і по сто пудів; жито від 40 до 80, ячмінь 42, а овес 46 пудів.
