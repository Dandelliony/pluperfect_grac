ПО РОСІЇ.
Нові правила. Міністерство народньої освіти, як сповіщає „К. М.“, розіслало нові правила, котрі треба буде приймати на увагу підчас прийому в університети. Ці правила містять в собі всякі перешкоди при вступі в університет. Хто скінчив инші вищі школи, того будуть приймати не по діплому, а по свідоцтву зрілости. Ці особи гублять також своє право користування одстрочкою при одбуванню військової повинности. Батюшок та вільних слухачок зовсім не прийматимуть. Вільних слухачів приймають тільки коли є місце. Всі окрім тих, що скінчили гімназію в тім же році, повинні надіслати свідоцтво „політичної безпечности". Умовно приймати реалістів забороняється.
По вищих школах. Як виявилось, в біжучім році надіслано прохань до вищих шкіл менше, ніж торік. „У. Р.“ подає такий статистичний матеріал. В технологичний інститут надіслано до 1000 прохань, а торік 1674; вакансій же в цім році на 25 більше, ніж торік, а саме —на механичному відділі 210, на химичному 75. Окрім цього од 25 —35 чол. буде принято поверх комплекту. Початок конкурсних екзаменів —16 августа. В електротехничний інститут надіслано до 600 прохань; вакансій 80 на обох одділах —електротехничному та електромеханичному. Початок конкурсу —11 августа. В інститут гражданських інженерів — менше 400 прохань; вакансій 80. Конкурсні екзамени —16 августа. В горний інститут на 100 вакансій прислано 680 прохань. Євреїв приймати не будуть, бо трьохпроцентова норма заповнена. Конкурсні екзамен —17 августа. В інститут інженерів-путейців надійшло до 700 прохань; вакансій 150. В псіхоневрологичний інститут надійшло 850 прохань на 500 вакансій; прийом протягнеться до 1 сентября. На вищі жіночі курси прийшло 1600 прохань на 1500 вакансій, по 500 на факультети: історично-філологичний, фізично-математичний та юридичний. Євреїв прийматимуть по 3 проц. нормі. В політехничний інститут з 3000 охочих вступило 1200 чол. В жіночому медичному інституті через додаткові екзамени замісць 1000 поступило дуже мало. Багато вільних місць. Прийом прохань протягнеться. На жіночі політехничні курси надійшло до 200 прохань на 300 вакансій. Прийом протягнеться до 1 сентября.
Після вражаю. Рада з’їздів представників біржевої торгівлі та сельського господарства, як пише „Р. Сл”. и , надіслала міністрові торгу та промисловости докладну записку про те, як найкраще використать сьогорічний врожай. На думку авторів записки, треба зменшити накладні видатки; задовольнити потребу в кредиті хліботорговців та хлібопромисловців; поліпшити діло розвідування про становище міжнародніх хлібних ринків. Особливу увагу записка звертає на необхідність кращого оборудовання місць складу на наших залізницях, на поліпшення залізничих порядків.
Сандомірська тюрма. В г. Сандомірі, що стоїть на межі Австрії та Польщі в замок на березі річки Віоли. Цей замок стоїть кілька віків і належить до маєтків магнатів Мнішек, Замок бачив в своїх стінах і польських королів і славетню жінку Лже- Дімітрія — Марину. Зараз же його повернено на тюрму. Головний столітній тюремний будинок має 3 поверхи з льохом. У всіх трьох поверхах 31 камера. Стіни нижнього поверху завдовшки 3 аршини, припали столітньою цвіллю і мокрі. Стеля низька та темна, а маленькі віконця з ґратами в три пальці завтовшки сумно дивляться через Вислу в Австрію. Повітря в цих камерах сире, подібне до того, яке буває в непровітрюванім ніколи льоху. Це якісь склепи на людей, котрих ховають за життя. Всі ці камери призначені до карцеру і лихо тому, хто попаде сюди по наказу начальника тюрми. В такому разі арештований в кайданах мусить стояти босими ногами на мокрій асфальтовій підлозі, а спати доводиться на зотлілому від вохкости солом'янику; та це ще й добре, бо буває, що й того не дають. Після декількох днів такого одбування карцеру арештант виходить слабий: йому ломить в кістках і на все життя зостається з ревматизмом. Очевидячки, що відсіл він понадає прямо в лікарню. Представники прокуратури, як переказує „Речь", ніколи сюди не зазирають і не чують стогону та страждань.
Новий сіндікат. В пресі та серед цукроварів де-який час ходила думка про необхідність повного визволення від обовязків істнуючого сіндікату загальноросійського товариства цукроварів. Тепер, як доходять чутки, справді істнує сіндікатна згода серед польських сахарозаводчиків. Поки що до дії згоди пристало 10 сахарень пероважно тих, що не увійшли в загальноросійське товариство цукроварів. Сполучені заводи одчинили в Варшаві центральне бюро для продажу цукру і купівлі заводських матеріялів. Як відомо, в Привислянськім краї є всього 42 цукроварні; гадають, що до нового сіндікату пристануть і инші заводи.
Помилився. „У. Р.“ сповіщав про те, що сталося в Гомелю. Два хлопчика грались в експропріяторів. Сторож, що спав поблизу, почув вигуки: „руки вгору". Спросоння він пощитав їх за розбійників і вистрілом з револьверу одного вбив. У ФІНЛЯНДІЇ.
Неспокій. З Гельсингфорсу, Виборгу, або та инших міст Фінляндії сповіщають про заходи до агітації проти виборів представників Фінляндії в Державну Думу та Раду. Агітація провадиться на мітінгах, в товариських колах та в пресі. Вибори, певно, не відбудуться. Проти виборів висловлюються категорично, безперечно, ліві партії, але, як переказує „Руль", до них, здається пристануть і помірковані. Преса уперто закликав до згоди всі партії перед захистом національної гідности Фінляндії.
