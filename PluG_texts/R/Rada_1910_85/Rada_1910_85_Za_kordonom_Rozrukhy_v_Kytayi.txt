За кордоном. Розрухи в Китаї.
Шанхайський кореспондент „Daily News" подає такі подробиці про повстання, що останніми днями вибухнуло в Чанг-ша, в провінції Хунан: „Чанг-ша лежить у глибині Китаю, за 350 миль на північ од Гон-конга. Розрухи виникли з причини вічної ненависти тубольної людности до чужоземців, на яких там дивляться, як на злодіїв і розбійників, що дбають тільки про свої вигоди й шукають тільки добрих концесій, для чого вони вступають у згоду з китайськими чиновниками й разом обдирають бідний народ, У повітрі почувалось щось неспокійне ще за кілька місяців перед останніми подіями. Одначе, китайці кренились, поки остання історія з рижем не переповнила міри їх терпіння. Річ у тім, що риж являється головною поживою китайців. Але багаті китайські купці, користуючись неврожаєм, поскуповували всі остатки рижу й стали продавати його по страшенно високій ціні. Як бачимо, чужоземці тут замішані не були, але китайці в своїй почасти справедливій злобі до чужоземців постановили, що дорожнеча рижу є ділом рук „рудих чортів". Маючи на увазі, що Чанг-ша містить у собі 280 тисяч китайської людности, лехко собі уявити, як швидко й з якою руйнуючою силою рух мусів рос кинутись по місту, як тільки в ріжних кутках залунали палкі промови націоналістичних ораторів. Останні вимагали, щоб люде зовсім вигнали чужоземців з міста. Як доказ „зловредност“ чужоземців, оратори наводили той факт, що, не зважаючи на голод у Чанг-ІІІа, англійське консульство в цім місті будується руками чужоземців і робітників з инших китайських провінцій, що згодились працювати за дешевшу плату. 
Китайський посол у Лондоні висловив надію, що рух зостанеться чисто місцевим і не захопить инших країв Китая. Не зважаючи на ці запевнення, англійський уряд уже видав наказ послати крейсер у китайські води. Опріч того, англійський уряд хоче послати в Хунан річні канонерки, що стоять на р. Ян-Цзи-Цзян. Але ці канонерки прийдуть у Чанг-ІІІа ще не швидко, бо їм доведеться пропливти більше 500 верст проти води від Ханькоу до Йо- Чжоу-Фу, а потім пропливти озеро Дун- Шін-Ху, й аж тоді попливити в гору по річці Сян-Цзян до Чанг-Ша.