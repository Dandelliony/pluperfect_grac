Дописи 
С. ТРИЛІСИ, чигиринського повіту (на Київщині). Шкільні справи . В нашому селі дітей шкільного віку —165 душ. Одна ж тутешня рафіяльна школа така мала та тісна, що в ній не поміщається навіть половина всіх дітей; до того ще ця школа дуже стара і вчити в їй дуже тяжко. Торік селяне надумали поставить нову школу і за порадою тутешнього поміщика, члена повітової земської управи, д. Безрадецького, почали домагатись, щоб нова школа була—-земська, а не церковна. Земство уважило це проханая та тільки з такою умовою, щоб сельська громада дала од себе на будову 200 карб. Громада заплатила ці гроші, п. Безрадецький, з свого боку, дав 2 дес. землі на шкільну садибу; обіцяв на матер'ял —877 карб. 24 коп.; казна видала з харчового капіталу —397 карб., а економія Терещенка пожертвувала шість тисяч кубів каменю і п'ять тисяч цегли. Коли це несподівано справа загальмувалась, бо київська єпархіяльна шкільна рада написала скаргу п, губернаторові (№ 3201), ніби поміщик настренчує селян проти церковної школи. Почалась писанина .24 марта київське губернське приеухствіе розвязадо це питання на користь земської школи.
 С. МАЛА-КАРАБЧІВКА, кам'янецького повіту (на Поділлі). Село наше мале й убоге, нужда в ньому чимала. Люде наші живуть тільки з землі, але землі у нас дуже мало, бо коли було людей тут повернуто з кріпацтва, то їм були нарізані наділи всього по 4 десятини. Ці наділи тепер подробились на пів, а то й чверть десятини. Прикупить, або заарендувать землі тут ніде ні в кого не можна, бо тутешній поміщик ще й сам купив би, аби було що. Заробітків, крім того, що в-осени селяне наші возять буряки на левадівську цукроварню, нема ніяких. От всі ці причини здавна примушували наших селян думати про те, а що ж буде далі. І вже кілька років тому зоскілька наших селян поїхали в Сібір на вільві землі. Тепер оце цього року 8 чоловіка знов порадились та й вирядили чоловіка в Сібір, щоб він там обдивився участки та й, коли вони підходящі, то зачислив би за ними, б апріля чоловік цей виїхав в іркутську губернію в нижнедніпровський участок. 
Озимина в нашій околиці добра. Перепадають дощі, що гарно впливає на неї. Люде сподіваються гарного врожаю. З яриною вже теж обсіялись і вона уже почала сходить. 
СЛ. КРЕМІННА, купянеького повіту (на Харьківщині). Хліборобство. Крамниця. Чайна. Кремінна е одна з тих здоровенних слобод, котрими пишається наша Слобожанщина. Люде тут здебільшого живуть з хліборобства. Земля що далі, робиться все гірша. Крім хліборобства багато тих, у кого землі нема, йдуть до шахт, які тут же недалеко, і заробляють там. 
Торік у нас заснувалась товариська крамниця, яку звуть „потребиловкою". У цій крамниці діла йдуть гарно. На загальних зборах товариства було асігновано на пам'ятник Шевченкові 20 карб, та на газети і журнали 15 карб. Це свідчить про те, що товариство стало на певний шлях, проживши тільки 1 рік. У крамницю виписують „Наше Дѣло“. Є багато людей, котрі цікавляться статями по вкраїнському. На дверях в крамниці прибито лист з закликом жертвувати на пам'ятник Шевченкові, з його портретом. В чайній попечительства про народах» тверезість є газети: „Южный Край", „Рѣчь“ „Биржевня Вѣдомости“ і ні одної української. На столі в чайній лежать книжки: про холеру, про ев. Серафима та инші—по-російському. Є де-скілька і українських. Про українські книжки завідуюча чайною каже, що їх не можна класти на стіл, бо люде так їми цікавляться, що забірають додому. Де-які люде передплачують українські журнали і газети, так що всякому, хто забажає прочитать і познайомитись з нашим словом, е змога дістать: „Літературно-Науковий Вістник“, „Українську Хату", „Село" і „Раду". 
КАМНЯНСЬНА ВОЛОСТЬ, новомосковського повіту (на Катеринославщині). Переселення . Торік з нашої волости в партії ходоків, яку посилала повітова землеустройча комісія, ходили ходоки в Амурську обдасть і записали там за своїми довірителями долі на осиковім участку Суражського підрайону. Частина, 24 сем'ї, цих переселенців виїхала в-осени, а частина 68 семей з 231 мужч. і 194 женщ. виїхала і виїздить в цім місяці; є діди більш, як по 70 років, а один зовсім сліпий. Всі вони свою обчеську землю поза кріпляли і продали —так що їдуть з грішьми, а е й такі, що вже позичають на одробіток у своїх товаришів, бо ті гроші, які долучили за землю та за дворище, попропивали. Один переселенець, у якого шість душ дівчат і самій старшій дев'ять років, полупивши всі документи — збожеволів
і його одправили в лікарню. 
Люде тут на землю бідні. По останньому переділові, який був три роки тому, давали землю тільки до трьох мужееьких душ, що народились до 1 января 1902 р. На одну душу получали одну дес. 1.660 кв. сажнів. Закріплення землі по постанові земського начальника йде жваво. Наділ на одну душу з правом на вигон, неподілені піски і ишпе неділеае купують по 400 карб.