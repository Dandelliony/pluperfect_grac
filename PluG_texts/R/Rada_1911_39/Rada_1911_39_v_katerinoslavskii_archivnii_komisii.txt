В катеринославській архивній комісіі.Катеринославська архивна комісія постановила впорядкувати урочисте засідання 26-го фавраля в пам'ять 50-ліття з дня смерти Т. Г. Шевченка; впорядковувати періодичні наукові відчити по історії; запросити проф. М. В. Довнар-Запольського прочитати лекцію по історії панщини. Остання лекція відбудеться, мабуть, в середині февраля. 
На останньому зібранні в науковій частині засідання були вислухані доклади: А. С. Синявеького „Новий портрет уманського сотника Івана Гонти" та Д. І. Дорошенка „Ще до питання про так звану реформу короля Ст. Баторія". 
Д. Синявському пощастило найти в ушицькому повіті, подільської губ., дуже цікавий портрет знаменитого ватажка гайдамаків Гонти, що дуже відріжняється від портрета того ж Гонти, найденого проф Антоновичем у містечку Володарці, київ. губ. На цім новім портреті Гонту намальовано у профіль, в розстібненім кожусі, з списом в руці; на голові традіційна козацька „чуприна." Вираз лиця похмурий та замислений; на другому боці портрета цікавий напис на польській мові, що переказує характерну розмову взятого в полон Гонти з польським гетьманом Кс. Браніцьким. Змучений лютими тортурами, Гонта кидає різкі нарікання свойому катові і ворогові свого народу. 
Доклад д. Дорошенка присвячений розшуканім молодим українським ученим Крипякевичем (з Галичини) документам, які зтвержують, що ніякої „реформи" запорожського козацтва Баторій не зробив і що всі відомости старих польських та українських письменників з цього приводу єсть не більше, як легенда. Докладчик виклав історію цього питання в ученій літературі і познайомив присутніх з розвідкою д. Крипякевича та найденими ним матеріялами. 
Обидва доклади, по постанові комісії, будуть видруковаві в черговім випуску її „Лѣтописи".