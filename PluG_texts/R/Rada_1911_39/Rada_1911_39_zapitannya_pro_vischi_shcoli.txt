Запитання про вищі школи
Першим з числа запитаннів ставлять тогорішне запитання правих. 
Докладчик Тенішов викладає зміст запитання:
В петербурзькому університеті, в горному і політехничному інститутах фактичне завідування казенними стіпендіями і пособіями незаконно лишається в руках студентських організацій, які допускають зловживання. По тих же школах одбувалися незаконні сходки і начальство не забороняло їх. В стіни університету мають доступ сторонні люде; по де-яких вищих школах помічалися сцени роспусти. В гірничому інституті робила своє діло особлива „междусовѣтская“ комісія професорів і студентів, яких послали революційні організації. Наслідком партійного захоплення з'являється приниження наукового рівня навчання. Де-які з професорів па лекціях підбурюють слухачів проти уряду і істнуючого ладу. Інтерпелянти питають: яких заходів уряд має вжити проти незаконих вчинків властей і для віддання під суд винуватих? 
Після промов Тенішова та Пурішкевича промовляє Некрасов. 
Некрасов доводить, що головна ідея запитання—це боротьба з університетом та прогресивною професурою. Правила, які видав уряд за останні роки для вищих шкіл, що визначаються своєю незаконністю, пройшли непомітно, завдяки пригнобленному становищу громадянства. Навіть Шварц не зважувався зачіпати права студентства на зібрання та союзи. Шварц розумів, що заборона студентських зібрань повинна пройти в законодавчому порядку. Треба було, щоб Шварц поступився перед Сголипіним, і тоді стало можливим те, на що не зважувався Шварц, В указі про призначення нового міністра народньої освіти написано „Лев Касо“ — читати було б слід — «Петро Столиоін“ (оплески лівих). Хіба не впізнаєте ви з теперішній політиці що до вищої школи рішучих воєнно-польових судів? Хіба в підтримуванні академистів, в цьому намаганні утворити собі опричників, не впізнаєте ви звичайної тактики міністра, що довірря до себе купує субсідіями? (шум вправа) Заправляв університетами не міністр народньої освіти, а міністр взутрішніх справ. Коли міністерству треба підтримати своє існування, потрібна смута. В якому становищі лишається тепер університет? 
—З одного боку розпалена студентська маса, з другої — відсутність змоги професорам впливати на студентство. Не можна завести порядок в університеті при допомозі поліції; він прийде тоді, коли в середині університету утворяться умовини, при яких наука мала б там своє місце. Університетські непорядки мають політичну окраску. Утворює її той, хто не дає професурі можливосте впливати своїм моральним авторітетом. 
Треба скінчити з фікцією порядку з університеті. Уряд покладає на ради одповідальність за порядок і той же уряд вважає за визов собі одмову од ректорства. Як назвати те безмірне лицемірря, коли уряд одною рукою однімає у ради всяку вдасть, а другою покладає на неї одповідальність. Инакше, як самою ганебною обурюючою провокацією — назвати не можу. Підчас промови Некрасова, Касо виходить з заді. Вслід йому лунають зліва оплески і вигуки „браво“.