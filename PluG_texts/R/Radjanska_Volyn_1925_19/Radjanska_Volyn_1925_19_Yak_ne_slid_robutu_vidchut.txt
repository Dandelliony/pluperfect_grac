Як не слід робити відчит.
8 січня, ввечері, м театрі Богунського полку відбулися загальні збори пайщиків ЦРК, разом із червоноармійцями. Головними питаннями були: 1) Відчит правління ЦРК та дальніша його праця, 2) вибори уповноважених. По першому питанню доповідач говорив півтори години. Говорив мовою «культурно-кооперативно-комерційною". Червоноармійці не зрозуміли а-ні одного слова. Він говорив про відсотки охоплення ринку, про відсотки зростання оберегу по місцях, про комісійний крам, про кредити банків про баланс, про дебиторів та инше. А-ні одного слова не було сказано про те, що цікавило збори. Це—про військові розподільники, про військові їдальні, про поліпшення в них справи, про боротьбу із спекулянтами. Не розуміючи доповіді, 40 червоноармійців вийшли зовсім, а з тих, що залишилося, 18 чоловіка спало. І лише, коли почалося обговорення доповіді,— спавші прокинулися, бо виступавші говорили вже про те, що наболіло в споживача. І як раз доповідач не зміг дати вичерпуючої відповіді на ці «дрібниці», бо не взяв із собою потрібних відомостей. Словом, із доповіді можна було лише визнати,—як не слід відчитуватись. Військор Богунського ---

