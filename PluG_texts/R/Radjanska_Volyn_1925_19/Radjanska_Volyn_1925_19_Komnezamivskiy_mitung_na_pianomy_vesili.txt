Комнезамівський мітинг на п'яному весіллі.
А «комнезам» такий, що… вибачайте!.. Такий він у селі Тютюнниках Чуднівського району. Це з'організований сельактив. Але активність він в більшости на хрестинах чи на весіллі виявляв. Ось трапилось таке й на весіллі Мусія Вознюка. Напилися незаможні, язика не повертають. Але ж актив! Розпочали мітинг. Обрали голову (який скоро й заснув) дали слово голові КНС. Заліз голова на піч (чи то пак—на трибуни!) —«То зариші»... Далі—вигуки, шум, революція і все таке инше . Ну? Що ви скажете? Чи не є це такий «комнезам», що... вибачте на цьому слові? А треба райкомнезамові звернути на наше село увагу. --- Ялощенко.

