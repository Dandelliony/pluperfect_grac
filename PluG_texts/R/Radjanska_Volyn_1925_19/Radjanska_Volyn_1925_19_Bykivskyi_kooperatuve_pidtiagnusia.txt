Буківський кооперативе-підтягнися.
У с. Вуках (Троянівського р.) є споживчий кооператив. Незаможники скаржяться на правління цього кооперативу, яке не хоче їм допомагати. Так, під час продподаткової кампанії незаможники намагалися збути свою худобу через кооператив, щоб одержати гроші на податок. Кооператив не прийняв а забирав усе тільки від заможніх селян. Так само й з підводами, коли правління виряжається до райспілки за крамом. Незаможників правління не бере в підводу, а лише куркульського синка Івана Тамченна. У культосвітньому напрямку кооператив теж нічого не робить. Можна було б узяти шефство над хатою-читальнею, виписати для останньої газет та журналів. Коли запитаєш, чому кооперація не допомагає х.-ч. чн ЛКСМ, то голова правління відповідає: „ми передплачуємо газети й журнали". Але їх мабуть читає тільця правління. Так справа стоїть у буківському кооперативі з провини голови правління, який уміє тільки сіячити та сікаться до бійки. Частенько й на збори КНС він приходить п'яненький. Маруся.

