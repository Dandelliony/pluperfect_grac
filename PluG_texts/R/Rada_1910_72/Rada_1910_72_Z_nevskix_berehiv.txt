З невських берегів.
LIX. Славянські апетити.

Нігде так гарно і так логічно не додержується крамарський прінціп — „сльдоваеть свой антиресь соблюсти“, —як в міжнародній політиці. Тут дурень той, хто вірить в щире серце і добрі заміри свого сусіди чи приятеля. Горе тому, хто хоч на хвилину віддасться гарним почуттям своєї душі і піде на голос своєї совісти. Тісненькі братерські обійми вартують його кожну хвилину. А заздре око стереже пильно кожний необережний рух його і використає кожну слабку його струнку.
 Славянська політика і славянські стосунки були досі найкращою ілюстрацією цих всім відомих істин. Нігде, здається, цей залізний лозунг - пантруй „своих’ь антересовь" —не вилазив з мішка так гостро й так прикро не колов очей, як в цій справі. Зі всіх славянських народів тілько ми — українці не то що задніх пасли, а просто, щиро і неуклонно додержуючися своєї холацької вдачі, ловили гав на чужих поліцейських участках. І потихенько та помаленько виплачували дань своїм дужчим ворогам.
 Ось і зараз ведуться підготовчі переговори до славянського конгресу в Софії. „Новое Время“ з превеликою пихою возвістило, що болгарський парламент асігнував аж 50.000 левів на славянські свята, а софійська городська дума дала аж 10.000 левів на шампанги та на инші потреби славянського єднання. 50,000 левів, — це ж не шутка, скаже читач, мізкуючі собі, — мара його знає, що то за лев! Може й справді чимала сума. Коли б він знав, що лев всього на всього 10 коп. і що „Новое Время" і тут „пущаеть пыль вь глаза ", —бо 6.000 карб, не така вже велика цифра, щоб нею можна було кого небудь здивувати —то може б инше трохи поглянув і на щедрість болгарських братушек. А щедрість ця хоч і скромна занадто по своїм розмірам, але має далеко не скромні завдання — піднять молоду ще Болгарію в очах культурного миру на ту степень державного і культурного „величія", якої досягли инші самостійні невеличкі держави. Ця, на перший погляд, химерна думка має на меті те ж саме, про що дбав торік маленький болгарський князьок, вінчаючи свою голову царською короною. Безперечно, що той або инший міжнародній престіж якої б не було там нації- не можна вважати за дурницю. Од міжнароднього становища нації залежить не тілько культурний, але й матер'яльний добробут нації. Що з більшою повагою будуть дивитись сусіди на Болгарію, то спокійніше буде працювати вона над культурним підняттям болгарського люду, то вище буде котіруватися на міжнародних фінансових ринках вартість її голосу, то кращий буде її кредіт. Це ясно, як день Божий і не-лиш болгарам, а і сербам. Не з иншою міркою і ці останні підходять до розмов про славянське з'єднання, як з аршином оборони своїх „антиресовь" дома і загряницею. Ми не раз говорили про ті мотіви, що примушували практичних і зовсім несентіментальних і несердобольних чехів побиватися і клопотатися коло славянського єднання.  
Що примушує польських політиків Росії, Австрії і Германії вести ту чи иншу славянську лінію, мінять мало не кожної весни свої сімпатії до славянських забаганок—теж ні для кого не секрет. Коли „антересы" урядової польської більшости Австрії проказують Гломбіуському і К° вороже відношення до всього, що связано хоч чим небудь з славянськими балачками і може посварить австрійських поляків з їх німецькими урядовими приятелями, коли обережні поляки германської імперії або точніше німці католицької (польської) віри бояться, як вогню, підозрінь в державному сепаратизмові і певні зараз в одному, що для них краще не дражнить собак, то польські славянофіли з над Вісли з Дмовським на чолі, певні, що славянські розмови в кініці кінців дадуть змогу російським полякам заняти достойну їх нації державну позіцію, здобудуть їм школу і суд. Цими днями як раз роспочнуться в Петербурзі наради русско- польської „согласительной" комісії. Поляки виставлять цілу низку домагань, і якщо їх не приймуть російські політики, то — польські представники не братимуть участи в софійському конгресі. Ці домагання вже відомі, —це признання прав польського люду в Росії на школу —низчу, середню й вищу, на самоурядовання і накінець — прав на Холмщину. Російські праві круги знають ці домагання давно. Для них ці питання —ніж в серце. І щоб одвернути їх, зацитькать поляків, російські кола „предъявляють встречный искъ", на виїграш котрого вони ще менше мають зараз надії, ніж польські діячі на завдоволення свого позву. Але варто придивитись до того нахабства, з яким російські „неославісти" , а в дійсности старі панславісти кажуть своє do ut des, щоб зрозуміти, що „антересы" російських славянофілів, їх любі та милі розмови про славянське єднання дуже скидаються на розмови вовка з ягням, та на його ненажерливі ультіматуми. 
На цей раз офіціоз російського уряду не обмежується лиш платонічними балачками про російські культурні інтереси в Галичині, яку на підставі умові „do ut des" австрійські поляки мають віддати на „сь’еденіе“ російським централістам, а ясно й рішуче заявляє про „политическое преобладаніе" Росії в Галіції (дивись; „Нов. Вр.“ № 1222). І хоч далі й ведеться балачка головним чином про обрусєніє Галицької України, а про те, це є не більше і не меньше, як чергове завдання неославянської політики; до того ж зі всього ясно, що це обрусєніє буде тілько прелюдією до нового босно-герцеговинського акту на цей раз Росії над Галичиною. 
Урядові ідеологи радять польським політикам заздалегідь помиритися з цим останнім акордом „чистаго неославянскаго Дела", з цим останнім „торжествомъ славянской правды" , молять і благають поляків не „отдалять“ його, а по змозі наблизить і обіцяють їм за це великі і багаті милості. Коли ж ні, коли б поляки не згодились на культурну і як бачимо, то і „политическую" анексію Галичини — урядові неославісти грізно заявляють їм: —„для такихъ поляковъ не должно быть места въ чистомъ неославянскомъ деле"!..
Чуєте землячки?
 „Учіться, читайте!.. " як люде уміють свої "антересы наблюдать!..". 23 111. В. П.