ДОПИСИ.
(Од власних кореспондентів).

С. ЯНІВНА, київського повіту. Убожество. Дуже бідне наше село, мабуть біднішого і навколо немає нігде. Хатки туляться одна до одної; буває так, шо хаток по 3 —4 в одному дворищі; двори не пообгорожувані нічим, а так і світять ребрами — кілками, що колись за одного хазяїна пишались тином, і обсажені були сяким-таким деревцем. Тепер з того деревця самі стовбурі стоять та понуро дивляться на вулицю. Схотіли наші селяне забагатіти, та й купили у свого бувшого поміщика князя Горчакова землю. Грошей своїх не було, чи було, та зовсім мало; прийшлось кидаться, щоб банок дав, і мать діло з землеустроїтельною комісією. Розбили землю на одруба, по 5 десятин, видали на поміч од казни хуторянам більш як по 100 карб, на цей рік і сказали, щоб усі за два роки виселились на хутори, а
як не виселяться, то од тих одбереться земля та дасться другим. Селяне збідніли дуже за ці три роки. Немає чим платити за землю, хліба теж нема, топлива давно нестало. Багато селян пішло з торбами. Землю куплену продали на цей рік Григорівській сахарні по 38 карб, за десятину, але грошей, як і не було.
С. ЛІДУХІВ, кременецького повіту (на Волині). На селі. Село наше, відоме в окрузі своїми „вишневими" й иншими садками, розляглося по-над австрійську гряницю, а саме Галичину. Сусідство з більш культурною країною має свій вплив на життя наших селян, і через те ці останні дуже мало чим різняться в мові й одежі від закордонних братів, бо перейняли від них —що до мови — склад речення і кінчання слів на „сьмо", „ся" (себе) й инші прикмети мови галичан, а разом з тим й присущу їм делікатність, як дар культури польської. Лідуховець й з ворогом вітається, мов з приятелем, посміхаючись. А з иншого боку кепсько, що близьке сусідство з австрійською границею розвинуло в нас пачкарство (контрабанду) горілкою. Користуючись з того, що загрянична горілка дешевша від російської, селяне крадькома приносять її звідти й тим допомагають поширенню межи собою піяцтва. Загряничні шинкарі примішують до горілки, щоб була міцніша, настій з махорки, вапну й иншого дурману, через те вона в них каламутна, осідає на пляшці; людина, що випье такої горілки, почуває страшенний біль в голові й хутко напивається до непритомнооти. Й дивно, що люде не кидають її пити, а липнуть до неї, мов мухи до меду. Селяне наші мало не всі живуть з своїх садків, бо хліб тут родить мизерний, з стоколосом, вівсиком й иншим зіллям; правда, останнє добре, що до випасу, бо коли зберуть з поля, худоба має досить паші, а до того часу бідує, як і скрізь. На кінці села є сельсько-господарська школа, що вславилась частими пожежами; про останній вже чули читачі „Рада" . З чого скоїлось над школою таке нещастя, невідомо. Через пожежу заарештовано двох чоловіка.
Г. НОВА-УШИЦД (на Поділлю). Ограбили. Ушицькі крамарі мали собі завше одного візчика, що привозив їм виписаний крам з Барського вокзалу. На викуп краму йому не раз доручали по 1000 і більше рублів. Візчик цей — місцевий бідний єврей. 23-го марта він ще з одним міщанином поїхали в Бар за крамом. Була ніч. Подорозі, в с. Гулях, візчик думав зайти до знайомого чоловіка, найняти ще у нього підводу і їхати далі. Ушицька підвода пішла на перед і мала дожидатись в містечку Явтушкові. Коли підводчик лишився сам, на нього напали грабіжники, зав'язали башликом йому рота й голову, забрали 1070 руб. грішми і всі документи на крам. Після цього він переляканий пробіг пішки аж в Явтушків до своєї підводи 10 верст. Він каже, що коли дали знати Явтушецькій поліції, то вона не згодилась нічого робити, бо Гулі не її участку. Документи на крам знайшли рано в с. Гулях під окопом. Крамарі не всі довіряють візчикові, кажуть, що він міг і затаїти гроші.
С. ЦИРКУНИ, харьківського повіту. На тлі. 22, 23, 24 марта в нашому селі сіяли. Землі не багато, то шибко обсіялись. Сівба була добра, сухенька. Погода тепла й було соняшно; по сівбі пішов добрий дощ. Після дощу озимина зеленів, хоч, правда, не дуже радісно, бо заморозки вранішні не давали їй ходу. Озимина не дуже рідка, хто густенько засіяв.