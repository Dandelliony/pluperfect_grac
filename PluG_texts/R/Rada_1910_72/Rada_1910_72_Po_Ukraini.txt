У КИІВІ.
В українському клубі в середу, 31 марта і в четверг 1 апріля одбудуться чергові семейні літературні вечірки, на яких професор Осип Маковей прочитає реферати про „національнокультурний розвій Буковинської Русі". Зміст першого реферата такий: „Молдавський період до р. 1775. Буковина під Австрією. Про часи од 1775 до 1849 р. В якім стані була Буковина дід кінець 18-го віку. Нові порядки. Податки шкільництва і літературного руха. Про часи од 1849 до 1869 р. Розбудження політичного життя на Буковині. Товариство „Руська Бесіда". Податки розвитку національного життя у буковинських українців. Новий період: 1885 —І9ІO р.р. В четверг мав бути реферат про „літературний рух у буковинських українців до найостанніх часів". В четверг подамо зміст того реферата. Початок вечірки о 8 1/2 годині ввечері.

Сокільські вправи. В українському клубі сьогодня од 8 до 9 години ввечері відбудуться сокільські вправи.

 Труси І арешти. З наказу київського охранного відділу, 28 марта було зроблено багато трусів і чимало арештів. Між иншим був трус у Григорія Пилиповича Шерстюка (Велика Болодимирська, 93), забрано на перегляд листування і у студентів комерційного інституту — Андрія Власовського і Д. Трегубова (Златоустовська, 6) забрано у них на перегляд де-які книжки, напр., „Українсько-російський словник" В. Дубровського. Прийшовши робити трус на Тургеневській вул., 7, поліція застукала там акушерку Єву Фалькнер, коли вона друкувала на гектографі прокламації „Кіевской иніціативной группы членовъ партій соціалистовъ-революціонеровъ"; поліція конфіскувала 400 примірників згаданої прокламації; після трусу арештовано: д.д. Єву Фолькнер, служащих газети „Dziennik Kijowski" - Марка Онищука і Михайла Войтенка та робітника Миколу Гаращенка. Далі був трус у наборщика Олександра Щербакова (Вульв.-Кудр , 15), забрано у його брошюри; „Наша программа", „Анархія", „Крестьяне, организуйтеоь сами", „За землю и волю" і др., і після трусу арештовано його. Крім того, арештовано Феклу Омецинську, Естер Новофастовську і Саула Білинського (Фундуклеевська, 21), забражо у них після трусу 37 примірників брошюри „Дедушка Тарасъ", 14 примірників брошюри „Крестьяне, организуйтееь сами“, 27 примірників ч. І журнала „За землю и волю", і „Царский листокъ". На вулиці арештовано: студента університету Костя Архипова, слухачку музичних курсів Надію Крижевську і Якова Гольдштейна. Зроблено було труси; у служащого в редакції газети „Dziennik Kijowski" Владислава Свірського і Олени Слесаревської (Прорізна, 13), взято у них на перегляд листування; у студента Сендера Кулішера (Вел. Підвальна, 36), взято иа перегляд листування, у Шейли і Бейли Раскіних (Пушкинська, 12), у студента Бориса Іванова (Вібіковськжй бульвар, 50), у Йосипа Варадусівва (Інститутська, 22); нікого з згаданих особ після трусу не арештовано. Пізніше зроблено було трус у Людвіга Абрамовича (Дмітріевська, 64), знайдено у його справоздання революційного „Краснаго Креста" і після трусу його арештовано. Далі були труси, підчас яких нічого недозволеного не знайдено: у Зіновії Правовудович (Львівська, 29), у студента А. М. Кулішера (Пастерівська, 26), у техніка Еленського (Прорізна, 16), у студента Я. Кулішера (Велика Житомирська, 24), у козака Ф. Скряги (Діонісіевський пер., 4), у В. Бовта (Кадетське шоесе, 27), І у робітника Семена Креетовського (Кирилівська, 52), у Лаврентія Радченка (Сорецька, 19), у робітника Геращенка (Лук'янівеький пер., 8). Арештовано Степана Літвиненка (на розі Прозоровської та Лабораторної), взято у його кілька виданнів партії соціялістів революціонерів.

В товаристві літераторів. На загальних зборах товариства літераторів, що відбулися 27 марта, вибрали нових членів т-ва: дд. К. В. Свірського, К. І. Закостельського, О. А. Португалова, О. П. Прохасько, А. І. Ізраілітіна, Я. С. Дробінського і Н. €. Горенштейна. Далі розглядалося витання про вибори делегатів т-ва на з'їзд письменників. Після довгих дебатів делегатами вибрано: дд. С. О. Єфремова, Є. Г. Шольпа і М. І. Ейшіскіна. Всі инші питання, які призначено було на це засідання, не розглядалиея зовсім за браком часу.

  Ревізія на південно-західній залізнаці. Вчора до Київа прибула з Петербургу комісія, на чолі якої стоїть інженер Галицинський, щоб зробити додаткову ревизію матеріяльної служби півд.-зах. залізниці. Головна мета цієї додаткової ревизії викрити близькі зносини сіндікати „Продуголь" з путейським відомством.

Начальник південно-західньої залізниці, не задовольнившись ревизіею матеріальної служби, яка недавно відбулася з наказу міністра Рухлова, вимагає сенаторської ревизії на півд.- західн. залізниці. І дійсно, минула ревизія була не з таких, що здобувають до себе довірря, бо ревизори всю свою енергію вжили на те, щоб розшукати не протизаконні вчинки, а нелюбого їм „инородця".

Виставка малюнків гуртка київських художників закривається 4 апріля. Всього відвідало за увесь час виставку 2.500 особ.

 Недозволено заснувати гімназію. Міська чигиринська дума звернулася до начальника краю з проханням дозволити в Чигирині заснувати приватну гімназію. Цю справу було оддано на розгляд попечителеві шкільної округи. Попечитель визнав „лишнимъ" заснувати в Чигирині гімназію, а дозволив двохкласову школу зреформувати на чотирьохкласову.

 Нове кооперативне товариство. Незабаром селяне на Соломинці засновують нове кооперативне товариство.

Нова школа. Головне управління хліборобства сповістило київську губернську управу, що міністерство внут. справ дозволило земству скористуватися землею розалієвського сельського товариства (Васильківськ. пов.) для нової земської школи.

3 Київщини. Проти церковних шкіл. Сквирсько-таращанський з'їзд мирових посередників скасував роскдадки сельських громад, якими була асігнована грошова запомога церковно-парафіяльним школам, доки не розвяже цього питання вище начальство. З приводу скасування роекладок, київська єпархіальна шкільна рада 26 марта поскаржилась п. губернаторові.

Землеустройство. До 24 марта в 1-му мировому участку уманського повіту перейшли на одруби та на хуторі 24 села при чому всіх хуторів утворено 107 і нарізано одрубів 8497; взагалі ж землі під хуторами і одрубами—44835 десят. 1800 саж.

Переселення. Мирові посередники зібрали відомости, що за один тиждень —од 1 до 8 марта з Київщини переселилось: в томську губ. 62 еемьї (433 душі), тобольську —16 семей (112 душ), енисейську —11 семей (72 душі), іркутську —1 семья (12 душ), уральську область—3 семьї (17 душ), тургайську -55 семей (309 душ), акмолинську— 61 семья (378 душ), забайкальську —1 семья (12 душ), амурську— ЗО семей (138 душ) і приморську —24 семьї (125 душ).

Пожежа в економії. 21 марта в економії Ново-Сади, київського повіту, вчинилась велика пожежа. Удосвіта в цей день один з наймитів пішов чистити стайню, він необережно поводився якось з ліхтарем, з якого випала лямпа. Вмить зайнявся керосін, а від нього солома. Через скілька хвилин великий вогонь обхопив шопу. Худоби і коней ніяк не можна було звідтіль вивести і там живцем згоріло: два бугаї, 12 коров, 20 волів і 24 коней. Крім цього погоріло і деяке хазяйське знаряддя вози, борони то що. Збитків щось на тисяч сім—вісім.

Смерть штунди. Недавно в селі Хансині, бердичівського повіту, помер один з селян-штундів. Священик ні за що не хотів дозволити ховати штунду на цвинтарі. Тоді родичі послали телеграму в Київ і згодом прийшов наказ поховати на цвинтарі, але, як повідомляють „Кіев. Вести“, священик дозволив ховати тільки з краю на кладовищі.

3 Волині. Від воїнської повинности. В Житомірі цими днями в воєнному суді судили салдата 11 драгунського Рижського полку Матвія Цимбала за те, що він одрубав собі пальці, щоб позбутись салдатчини. Засудили Цимбала в дісціплінарний баталіон на півтора роки.

3 Поділля. Гине старовина. Якийсь д. Проїзжий пише В „Под." що В м. Меджибожі, де сила всяких старовинних будівель, ще з часів козацьких та Туреччини на Поділлі, башт, мінаретів т. т. инш., нема ніякого догляду за цею історичною спадщиною. Все марно руйнується і гине. Одно само валиться, в другому приладнали вітряка, трете розвалюють на груз.

Горе з пошестямн. В савранській земській лікарні, переповненій слабими на тиф селянами з сусідніх сел, послабла вся прислуга. В селі Таужні заслаб на сипний тиф фершал Шматковський. В балтській єврейській лікарні заслаб один і помер від чорної віспи.

3 Чернігівщини. Втікачі. Арештанти остерської тюрми: Кушка, Лябах, Гузь і Перехрестов вночі проти 28 марта проломали підлогу в камері і стелю в больничній кухні і збіралиеь втікти, але їх захопив день за роботою і втікти не вдалось.

3 Херсонщини. Вибори селян в земство. В суботу, 27 марта, в Херсоні одбулись вибори селян гласних херсонського повітового земства. Обрано одинадцять гласних, більшість поступовців. Члена повітової земської управи Лагуня од селян знов обрано
гласним.

 Арешт шулерів. Скілька днів тому в Анан'їві арештували трьох шулерів, що видавали себе тут за великих панів, ходили в клуб і обгравали людей шахрайським способом. Нарешті якось довідались, що це люде нечесні, поліція зробила в цих трус, забрала шахрайські карти, 2.000 карбованців і самих арештувала.

 3 Катвринославщйнй. Адміністрація оштрафувала газету „Приднепровская Мысль“ на 300 карб.

 За чужі гріхи. В Катеринославі пристав четвертої поліцейської часті Скуліковський розтратив великі гроші з кватирної податі. Тепер казенна палата вимагає з обивателів другий раз цю саму подать. Катеринославці скаржаться на палату в Державну Думу і просять депутата проф. Олексіенка заступитись за них.