За кордоном. Небезпека од вулканів.
Річка лави, що тече з Етни, загрожує людності села Берелло. Релігійна процесія, що вийшла була проти потоку лави з образами й корогвами, мало не пропала. Одначе, справа скінчилась щасливо, без єдиної жертви. 31 марта, увечері, в Кантоназаро почувся новий, другий підземний трус, від якого, одначе, не було ніякої шкоди. Із Неаполя повідомляють, що, починаючи з 1 апріля, Везувій виявляє побільшену вулканичну діяльність. П'ять величезних стовпів диму піднімаються з кратерів. Очевидно, це стоїть в звязку з підземними процесами, що помічаються в инших місцевостях. Так, у Лайбахськім сейсмографічнім інституті того самого дня зарегістровано початок якогось великого землетрусу, що був кілометрів за 8 тисяч од Лайбаху. У Болоньї проти 1 апріля також почувся сильний підземний трус. Стромболі, вулкан на Канарських островах, також почав викидати багато диму й лави.