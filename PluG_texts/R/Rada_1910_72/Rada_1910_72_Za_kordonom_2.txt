За кордоном.
ТЕГЕРАН, 29. В Кумішахе ісфаганський губернатор розбив повстанця Гаріб Хана і завів порядок. 
БЕРЛИН, 29. Одбулась ціла низка мітінгів проти виборчого законопроекту. Мітінги одбулись на дворі. Брало участь скілька тисяч. Поліції не було. Порядку не порушено. 
СЕН-ШАМОН, 29. Поліція заарештувала невідомого, який хотів пройти без квитка на банкет, на якому був міністр-президент Бріан. Арештований був з револьвером. Під час промови Бріана на банкеті на дворі коло будинку одбулась маніфестація революціонерів. Камінцями повибивато вікна. Бріан промови не скінчив. Жандарми розігнали маніфестантів. 
ПЕТЕРБУРГ, 29. Китайський військовий міністр виїхав до Манчжурії для інспекторського огляду кордонних кріпостей та війська.

Польська шкільна спілка у Відні відозвою закликає бойкотувати німецький крам.