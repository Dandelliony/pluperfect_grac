ПО РОСІІ.
Новий циркуляр. Скоро міністр народньої освіти видасть циркуляр, в якому перещитано буде всі хвороби і ганжі, з якими не прийматимуть учнів в середні і нижчі школи. Міністерство, крім цього, видасть правила про те, щоб виключати з школи через недуги, які впали на школяра підчас перебування його в школі. В список ввійшли такі хвороби: підупад сил, малокровність, хронична малярія, сахарний діабет, пранці в заразному періоді, проказа, недуга нирок, недуга очей, ідіотизм і божевілля, чорна слабість та „пляска св. Вітта". (Речь).

Духовенотю та церковні школи. Гурт духовенства умістив у „Земщинъ" протест, в якому заявляв, що духовенство не може одмовитися од церковної школи. Гурт цей заявляв, що, "зберігаючи цілість напрямку освіти в дусі церковному", духовенство не піде ні на які згоди з міністерством освіти та не передасть церковної школи міністерству. „У нас можуть взяти школу тільки силоміць, „заявляє цей гурт реакційного духовенства од імена всього духовенства Росії. Коли і як доручало „все духовенство" гуртові виступати од його імени, в його заяві не згадується. (Б. В.).

Як пишуть приговори. „Речь" подає інтересні відомости, як бесарабська поліція фабрикує приговори селян нро виселення євреїв з сел. Пристав собі раніше ще змовляється з глитаями і намічав тих євреїв, яких їм хочеться виселити. Після цього пристав приїздить в село і зараз же арештовує євреїв. Потім скликає юрбу селян і читає їм міністерський „циркуляр" про виселення. В ньому начебто говориться, коли селяне тепер не виселять євреїв, то ніколи не позбудуться їх. А на другий день пристав скликає вже сход, щоб остаточно затвердити постанову свою та павуків. Та не завше це вдається. Так, в селі Толмазах приставові Петрушеву не вдалося затвердити приговора. Селяне не згодилися виселить 87 семейств єврейських. Селяне розійшлися зі сходу, а лишилася купка глитаїв і вони такі написали приговор про виселення 5 семей. Євреї поскаржилися земському на такий приговор, той не звернув уваги на скаргу. Євреї поскаржилися в присутствіє, але там ось вже довгенько мовчать і не одповідають.

Драма городового. В Сімферопольську поліцію недавно поступив на службу городовим павлоградський дворянин Алексеев. Поступаючи на службу, він говорив: „ Погано, але нічого иншого немає приходиться йти в „крючки". Дома в нього лишилася молода жінка, якій він при першій нагоді вислав гроші, прохаючи негайно приїхати. Разом якось легче буде; писав він жінці, —і огидлива служба не така вже погана буде. Довго не одповідала жінка і нарешті прислала листа: „Після того, як ти став „крючком", я ненавижу тебе. Проміж нас усе скінчено". Алексеев не витерпів цього. На ночному дежурстві він застрелився.

Становище переселенців. Депутат Шило одержав од переселенців Приморської области, бувших селян київської губ., листа, повного нарікання на становище їх. „Начальство — пишуть вони, — обіцяло нам всякі пильги і 300 карб, позички. Тепер ми дуже розчарувалися, бо одержати позичку дуже трудно і дорого коштує. Мимоволі приходиться проклинати і себе і тих, що пораїли нам їхати в цей обездолений край і жити в голоді. Частину позички видали, а видачу лишки відсувають все далі. їздить за позичкою доводиться далеко®. Остання подорож обійшлася селянам в 11 карб, на семью, не ечитаючи втеряних 20 робочих днів. Переселенці просять депутата запитати через Державну Думу кого слід „чи довго ще знущатимуться над нами ті, кому доручено нас пристроїти". (Речь).

За три роки. Лікарь Жбанков підрахував, що за три роки з 1905 по 1908 рік в Росії було 3325 самогубств. По професіях ті самогубства поділяються так: робітників —982, селя —489, простітуток —320, купців, банкірів і фабрикантів—27l, чиновникі —250, в'язнів —169, офіцерів 148, дворян, князів, баронів -112, прислуг —los, фершалів та инших- 62, вчителі —53, солдат, козаків, матросів —
60, поліцейських тажандарів —49, городових, стражників та врядників — 42, письменників, артистів —36, лікарі —35, духовних —28, особ тюремної адміністрації —26, інженерів та архитекторів —15, инших —82. Окрім того учнів: студентів —147, курсисток-31, гімназистів —78, гімназисток—58, реалистів—18, семинаристів —17, кадетів—l6, инших —51. (Н. Русь).

Експропріація. Депутат Булат одержав з Самарканда телеграму од киргизів, які скаржаться на губернатора, котрий приказав їм за 24 години покинути прадідівські землі. Землі їх по постанові земельної комісії перейшли до козаків Абакумовського села. Як що вони не згодяться покинути землі, губернатор загрожує зброєю. Козаків в селі 24 семьї і всі вони багаті. Киргизи ж живуть на своїх землях давно, вирили багато ровів, насадили садків, повгноювали землю. Під одною конюшиною у них 1000 десятин. Киргизи не розуміють, за що їх так розоряють і просять у депутата захисту од розстрілів та нищення. Д. Булат копію цієї телеграми одіслав головноуправляющому хліборобством і землеустройством д. Крівошеіну з проханням захистить киргизів. (Рйчь).

Сповідь союзника. В Рибінському в місцевій газеті надруковано листа секретаря союзу русского народу д. Фігуріна. Він заявляє, що нічого спільного „з цією поганою і злочинною організацією з цієї пори не має, бо „не поділяв політичних поглядів брехливої програми союзу". Далі він зрікається бути секретарем союзу, бо його вже „давно не істнує". Взагалі, каже він, союзу немає ніде, а єсть поодинокі люде, яким користно підтримувати союз. Врешті він заявляє, що на його думку союз вмер на віки. (Р. О.).

Літні вчительські курси в Петербурзі. Нас просять надрукувать, що „Постійна комісія по улаштованню для вчителів курсів" улаштовує літом в Петербурзі курси для вчителів середніх і нижчих шкіл. Курси для вчителів середніх шкіл протягнуться 20 днів, з 10 по ЗО іюня. Платня—l5 карб. Завідує курсами професор Грімм. Курси для вчителів всіх низчих шкіл відкриваються 8 го іюня, протягнуться півтора місяця і закриються 20 іюля. Завідує курсами С. в. Савич. Плата—l0 карб. Курси поділять на дві секції: гуманітарну і природничо-історичну, з загальним для обох педагогичним одділом. Програми оголошено буде по затверженню їх попечителем. Курси будуть при петербурзькому університеті. За оправками звертатись на адресу: С.П.В., Кабинетська ул., 18 „Постоянной комиссіи по устройству курсовъ для учителей". Особисто там же щопонеділка, середи і п'ятниці од 6 до 9 год. веч., а що-четверга од 7 до 8 годин вечера.