Бібліографія нових праць для вивчення української мови. 
Британська Енциклопедія про українську мову. В XIV-м виданні »The Encyclopaedia Britannica« 1929-1930 р., Лондон, під гаслом: Російська мова й література (том XIX ст. 750-751) знаходимо нарис, що розповідає й про нашу мову й належить перу п. N. В. Jonson’a, лектора порівняльної словянської філології лондонського університету. Автор відразу зазначає, що в його статті російська мова — то словянська мова Росії, й береться в найширшому розумінні, цебто і включаючи мови: »малоросійську« та білоруську. А далі автор розповідає про нашу мову, подаючи про неї в більшості відомості баламутні. Так, Jonson пише, ніби »літературна українська мова появилася в кінці XVIII віку й не мала ґенетичних звязків ні з церковною мовою »південноросійських« письменників попередньої доби, ні з пробами трьох попередніх віків писати »по-малоросійському«. Автор твердить, ніби укр. літ. мова заснована на західньому говорі, »й перші письменники уникали вживати слів, що не знаходилися в ньому«. За останнього чвертьріччя XIX в. російський уряд сильно переслідував українську мову; навпаки, австрійський уряд допомагав її розвиткові в Галичині, а тому Львів став визнаним літературним центром і притулком для виселених із Росії письменників. Характер літературної мови ніби незабаром змінився, бо вона прийняла показну кількість полонізмів. Але з 1906 р. заборона української мови в Росії падає, вона тут сильно розвивається, а чужі впливи в ній зовсім маліють. Наслідком цих протилежних тенденцій українська літературна мова ще не усталилась,
Далі N. Jonson подає коротенький фонетичний опис української мови, вказує, що російська азбука не вистачає для зазначення українських звуків (і плутає наші г і ґ), а вкінці подає застарілу коротеньку бібліографію. — Чи не пора б нам уважно дбати, щоби по чужих енциклопедіях подавалися про нас правдиві відомості? Бельгія. 
Василь Окунь Бережанський: Чому Русини або Малороси називаються Українцями? Самбір, 1932 р., 66 ст. Ст. 27-43: Якої книжної мови вживали Русини за княжих часів і потім, а якої від 1898 р. як Українці уживають?
