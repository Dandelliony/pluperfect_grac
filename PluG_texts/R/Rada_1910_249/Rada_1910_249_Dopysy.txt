ДОПИСИ.
(Од власн, кореспондентів).

С. КАРАПИШІ, канівського повіту (на Київщині). Муштра. Цікаво, що в Карапишах вже не один рік сгоїть двохкласова міністерська школа і багацько молоді вже вивчилось у ній, але не жаль, щось зовсім у нас не видно цівілізації. „Потешная" муштра запанувала над усим. Що-суботи школярів виводять на пляц і одставний унтер муштрує їх. До вподоби муштра і вчительці нашої шкоди. З пляцу вона перенесла муштру і в свій клас. Перед кожним уроком, ця вчителька, як входить, любить, щоб всі встали, як один.

С. БУДКИ, кременецького повіту (на Волині). На селі. З Будок до Почаїва дрючком докинути можна, одначе Лавра Почаївська не має а-ні трошечки релігійного впливу на наших селян. Наприклад, дуже багато місцевих селян з давних давен є католики й хоча до православного манастиря з Будок всього три верстви, а до ближчого костьола мало не двадцять — католицизм тримається тут без усяких особливих з'усиль з боку ксьондза, до парафії якого належить частина будчан. Варто уваги, що під боком Лаври істнує такий ведмежий закуток, де панує страшенна й безпросвітна темнота, де письменних й у-день з свічкою трудно натрапити. А друкарня почаївська знай собі друкує, а бідолашні гречкосії наші живуть у холоді й голоді душевному й тілесному. Живуть вони дуже бідно, бо ґрунти, мов латочки, та й ті такі глинкуваті, що, за відсутністю раціонального оброблювання, дають дуже мізерні врожаї. Коли б не гарні садки з черешень, вишень, сливок, яблук, грушок та оріхів, що підтримують убогеньке господарство селян, довелось би останнім хоч торби чіпляй та хліба проси. Правду мовити й так майже половина селян підчас одпустів, „обідів" та проводів не цурається дідівських торбів, бо раз-що до цього примушує їх голод, а друге — приклад Почаївської Лаври, де атакує прочан сила силенна старців - дійсних й звичайних дармоїдів. 

Багато клопоту мають будчане з водою до пиття. Річ в тім, що на все село є один тільки колодязь — студня, до двадцяти сажнів завглибшки. Звичайно, що цього колодязя мало на все село й мандрують будчане за З—6 верстов за водою. Нема тут ні річки, а ні тобі ставочка. Вже скілька літ як роспочали копати нового колодязя, а докопатись до води не можуть.

М-ко БАРИШПОЛЬ, переяславськ. повіту (на Полтавщині). Тутешнє життя. В останній час у нас багато крадіжок. Деякі господарі пізнавали злодіїв, але без свідків нічого не вдієш, тай злодії нахвалялись помститись, коли хто подасть на їх у суд. І от хтось послав анонімне проханая до старости, щоб виселить тих, котрі були перелічені в проханні. Таких набралось душ ЗО. Громада склала приговора, але, коли він перейшов до рук земського начальника, то він його подер. Приїздив недавно слідуватель допитувать другу низку свідків про шахрайство наших старшин. Всього свідків до 80 душ, це люде, котрі мали стосунки з волост'ю і віддали свої гроші своєму старшині. За старшинами Циганком та А. Яцютою недолічується більше 1.000 карб., не кажучи вже про те, що Циганок уже багацько грошей і віддав. Старшина Яцюта винуватить теперішнього волосного писаря П. Рака, що ніби той узяв 170 карб. страхових грошей, а Яцюта, поповняючи забрані Раком, поклав на місце їх селянські гроші. Тепер, обурені цим шахрайством люде, почувши, що буцим-то Яцюта передав своє майно на жінку, хочуть постановить, щоб Яцюту було вислано з Баришполя, як лихого громадянина. 
Одбулось зібрання потребительського товариства, на котрому вибрали других керманичів товариства: двох багатирів. М. Верну і М. Оксамиту, та кравця Я. Колоса. Хоч є вже карбованців з 300 грошей, а багатирі одмовляються починать торг, доки не буде 1.000 карб. Наші крамарі ніяк не заспокояться. Послали донос, що, мовляв, у товаристві є політично-неблагонадійні люде: трахтирщик Д. Кошман, котрий і не член, Я. Кошман і А. Шкоруп, котрі „бунтують людей“. Що буде далі, не знають, але приїздив помішник справника для „наведенія справокъ“. 

Окрім потребительського товариства у Баришполі є де-кільки кооперативів, щитаючи за кооперативи і наші цехи: шевський, кравецький, різницький, ковальський і хліборобський. Ціль цих цехів така, як і "похоронного бюро": ховають своїх членів безплатно. А хто хоче бути членом цеху, з того беруть, дивлячись по семьї, од п'яти і до двадцяти карбованців у-раз. Ніяких протоколів і одчотів не пишуть, а на зібраннях, котрі бувають раз на рік в осени, цеховики, відправивши службу у церкві і попрохавши до себе на обід духовенство, провіривши цехмистера, котрий щитаеться повним хазяїном цеху і якого вибірають тільки на рік, збірають і годують старців, частуються сами. Цим і закінчується рік і починається другий. Кошти цих цехів складаються з тих грошей, що беруть за похорони з не-членів та з де-яких маєтностей. Ще е гроші в цехах, котрі даються членам під проценти. 

Окрім цих є ще кредітове і сельсько-господарське товариства. Одчоти у їх ведуться справно.

Цікавляться люде більше кредітовим, бо в йому дають гроші з 10 проц. на рік до 150 карб. Вкладу, років за 4 його істнування, всього тільки 500 карб. 

Сельсько-господарське товариство торгує городнім насінням, має 2 рядових сіялки, котрі даються напрокат членам по 50 коп. у день, а нечленам — 80 коп. 

За 1909 рік з 51 члена — вкладок не виплатили 32.

Отак то цікавляться наші селяне кооперативами! 

У 1909 році продано було з двох монопольок більше як на 70 тисяч карб. горілки. 5 пивних продали пива тисяч на ЗО, се б то виходить більше, ніж по 6 карб, на душу. На прохання селян про дозвіл вчити і дівчат у 4-х класовій городській школі, міністр освіти здався на педагогичну раду цієї школи і завідуючий цією школою заявив уповномоченому од селян А. Г. Шкорупові, що дівчата будуть учитися з початку 1911 — 1912 учебного року.