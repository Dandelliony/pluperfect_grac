Віденська преса й украінські справи.

В Росії нам часто доводиться нарікати на несправедливе відношення до українських справ російської, особливо ж столичної преси. Майже те саме відчувають і наші земляки в Галичині. Віденська німецька преса в українських справах додержує особливої тактики. 

Про події в Галичині австрійський світ політичний може довідатися лиш тоді, коли про них реферують великі органи віденської преси, прим. N. F. Presse, N. W. Tagblatt, Zeit, Fremdanblatt. Цей послідній має бути спеціальним інформатором цісаря про події дня. Здавалося-б, що нема нічого лекшого, як знайти приступ до віденської преси, щоб за її посередництвом інформувати політичний світ про пануючі в Галичині відносини і про ту боротьбу, яку русини змушені вести з польськими верховодами. Кожний більший часопис віденський має в самім Львові власного кореспондента, а кожний з тих кореспондентів ласий на гонорар за доставлені газеті вісти. За таким кореспондентом не треба розщибатися, ні просити про авдієнцію. На зазив першого ліпшого посла кореспондент вже прибіг, є на його услуги. Вислухає, запише; звичайно вишле до своєї редакції, але річ в часописі не появляється. Те саме є у Відні. Як на селі від мух, так посли у Відні мусять відганятися від всяких справоздавців газетних. Не треба отже організувати спеціального бюра кореспонденційного для інформовання віденських газет. Вони мають своїх власних кореспондентів і наші посли у Відні інформують редакції дуже докладно про все, що в краю діється. Та проте ті інформації не появляються на сторінках газет. 

Віденські газети, то боєві органи Німеччини і містять лиш те, що в даній хвилі уважають за відповідне містити, а промовчують те, що політика каже їм промовчувати (totschweigen). Як німці хочуть дошкулити полякам, як їх хочуть налякати допомогою для русинів, то тоді сторінки віденських газет одчиняються для всіх інформацій з українських джерел і то в освітленню русинів. Як же німці в союзі з поляками, або як потерпають, щоб поляки не перехилились в якій справі на сторону чехів, то тоді віденські газети подають про польськоукраїнські справи лиш ті вісти, які їм дозволяють подавати поляки і подають їх в освітленню польськім, т. є. по редактованих в президії намісництва депешах кореспонденційного бюра. Можемо тоді інформувати віденську редакцію як хочете, то нам це нічого не поможе. 

Того рода ситуація є у Відні спеціально від двох літ. Німці в панічнім страху, щоб коло польське не перехилилося на сторону чехів і тому вся віденська преса танцює, як свище п. Гломбінський. Полякам залежало на тім, щоб світ не знав нічого про українську обструкцію в двох послідніх сесіях сеймових, тож в віденських газетах не було і згадки про цю обструкцію. Щоб не подавати в ній про обструкцію, не подавали взагалі ніяких вістей про засідання галицького сейму. Але як трапилося, що за яким індіферентним національно внесенням українським голосували також поляки, або навпаки, то в віденських газетах цей час були широкі звіти проте, що „внесення ухвалено голосами русинів і поляків".

Поляки з усеї сили дбають про те, щоб рішаючі в державі чинники набрали переконання, що до українсько-польського спору не потребують мішатися, бо русини готові погодитися з поляками самі, без встрявання держави на галицькім грунті в польськім сеймі. Тому то вже третій рік пускають ті віденські газети вісти про угодові переговори між поляками і русинами, про уступчивість поляків, взагалі переконують світ, що польсько українська угода іде. 

І сьогорічну обструкцію, як пише віденський кореспондент "Діла", гадали віденські газети промовчати, але вони не сподівалися такої обструкції, як ця, яку нині маємо. Такої обструкції не мали відваги промовчати навіть найбільші льокаї польського кола, як христ. соціяльна Reichspost, або феодальний Vaterland. Зате вони втяли иншу штуку. Супроти того, що сьогорічна українська обструкція зробила в правлячих кругах велике вражіння, затрівожені поляки знов пустили в курс вісти, що українсько-польська угода вже йде, що її як би вже заключено. Ці вісти переповідає поквапно віденська преса. Вся віденська преса старається переконати політичний світ, що український клуб сеймовий, себ то ті, що виключно компетентні од іменя русинів рішати такі справи, вже зробили угоду з поляками. Угоду цю перебили тільки якісь неуповноважені мішатися в такі справи радікальні крикуни, котрим, не сподіваючись запевне такого кінця, посольський клуб віддав вже зложену угоду затвердити. 

На чолі тих німецьких публіцистичних опричників стоїть найбільша газета віденська, N. F. Ргesse. Далі йдуть—N. W. Tagblatt—орган Urgerman-ів мойсеєвої віри, та клерикально феодальний Vaterland. Те саме, що пиш ться в цих газетах, повторюють майже всі більші віденські часописи, за винятком хіба Fremdenblatty. 

Всі вони бояться, щоб поляки не настренчили чехів проти фабрикованої тепер в Празі угоди, тож вислугуються полякам, як можуть. На цей раз бояться того, щоб в наслідок української обструкції в українськопольський спір не вмішались найвищі чинники з державі. Тому то поляки при помочи віденських газет успокоюють правитekьство і цісаря та навіть перестерігають, щоб до галицьких справ не мішалися, бо там вже йде до згоди, а всяке втручання лиш попсує справу! Таке представлюваняя справи має переконати австрійських політиків, що українські посли вже готові приняти польські умови згоди. А коли українські посли до того готові, то до згоди вже дуже близько, бо чейже вони мають якийсь вплив в народніх масах і з часом зможуть побороти вплив радикальних кругів. 

Таке фальшовання публичного настрою має ще другу ціль. Вмовляючи в цілий світ, отже і в нашу, прямо революцийяо настроєну суспільність, що наші посли заключили того рода угоду це-б-то спродали народ за черепки з миски, в котрій була сочавиця, хочуть поляки вбити клин між народ, та його репрезентацію. Польським газетам наша суспільність не вірить, тож поляки послугуються пресою віденською. 

Замітне се, що з головних газет віденських до нині лиш один „Fremdenblatt" не пускає від себе вістей про те, що наші посли сеймові заключили з поляками якийсь компроміс, котрий ніби то розбили невідвічальні крикуни. За те „Fremdenblatt" реферує досить точно про події в сеймовій залі. „Fremdenblatt" інспірують чинники, що кермують заграничною політикою Австрії і відповідно цілям цеї політики інформують корону про внутрішні події в монархії. Говорять, що керманичі заграничної політики Австрії нині инавше дивляться на українсько-польський спір ніж керманичі внутрішньої політики. Може бути, що оце е причина, чому „Fremdenblatt" до нині не повторив польських спліток про угоду, яку наші посли сеймові заключили з поляками, та котру, на жаль, розбили крикуни. 

Коли вже говорити про лакейство віденської преси, то треба згадати, що та преса, котра мало що не вступні статті пише на тему брукових подій, ніяк не хотіла помістити вісти про Жулин. Доперва, коли з цеї справи зробив Бобринський дійну корову для русофілів і справа через те сталась світовою, віденські газети заговорили —не про Жулин — тільки про безличність Бобринського, Що при тій нагоді вже мусіли згадати і за Коханчика, то це було для них malum necessarium.