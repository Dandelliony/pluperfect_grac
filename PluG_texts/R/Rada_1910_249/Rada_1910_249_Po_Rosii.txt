ПО РОСІІ.

- Педагог — самозванець. З Пятигорська щез десь вчитель мужської і женської гімназій М. Н. Протопопов. Вчив він в старших класах. Часто за ним помічали, що він не знав тої науки, якої вчить. Директор гімназії зробив запитання в петербурзький історично-філологичний інститут, звідки він мав атестат. Інститут одповів, що атестат фальшивий. Протопопов був вчителем у царицинській гімназії. (Р. С.). 

- Через землю. Скілька день тому, як переказують „Рус. Вед.", подався в одставку земський начальник 4-го участку, чистопольського повіту, казанськой губернії, д. Воронов. Подався він в одставку через те, що обстоював селян проти землеустройчої комісії. Діло було так. Два селянина з села блантова захотіли виділить свої наділи в один шматок, Повітовий з'їзд постановив виділить їм кращий клапоть громадської землі. Сход сельський не хотів скоритися цій постанові. Член землеустроїтельної комісії Толстой вговорював селян скоритись постанові з'їзду. Селяне послали за земським. Земський Воронов теж запевняв, що не має рації опіратися. Через якийсь час Толстой знов явився в село з 20 стражниками і 2 приставами. Коли селяне й на цей раз не згодилися дозволити ділити свою землю, то Толстой приказав нагайками розігнати сход. Після цього землеміри взялись до роботи. На другий день приїхав земський д. Воронов. Прийшовши на зборню, де були землеміри, пристав і кілька селян, Воронов голосно висловив своє незадоволення з того, що сталося. „Яке право мав Толстой без мене распоряжатнся наділом землі, а справник — посилать своїх приставів з сторожою, яка заведена на те, щоб бити і обдирати народ. Тут зробили якесь бойовище... Його світлость приїхав з поліцією і все таки нічого не зробив. Я не розумію такого землеустройства, де приходиться вживати нагайок". Далі п. Воронов дозволив собі говорити, що указ 9 ноября шкодливий для селян. За це селяне дякували йому. Все це дійшло до губернатора. Донесли пристав і землемір. Після слідства п. Воронов мусів податись в одставку.

- Фабрика янголів. В Вільні, в Дворцовому проулкові викрито „фабрику янголів". Вивела цю „фабрику" на чисту воду заява поліції, що жінка дворника Паціна бере вигодовувати дітей-безбатченків, які, звичайно, через три —чотирі дні і вмірають. Так сталося цього року вже вісім разів. Почалося слідство. (Р. С.). 

- Податки. По селах настала скрутна пора: — збірають податки, „Кам. Волж. Речь" повідомляв, що в Тетюшському повіті, Казанської губернії з наказу земського начальника Герарді старшини та старости поцінували по всіх селах майно селян, які зараз не спроможні заплатити податі. Щоб краще продати те майно, д. Герарді приказав селянам везти описане в них майно на ярмарок в г. Тетюші. Сельське начальство земський для остраху штрафує і ті вже стараються. Так, староста села Манастирського і збірщик, які заплатили по 3 руб. штрафу, забірають у селян все що попадеться на очі. Краснополянський волостний старшина, оштрафований на 5 руб., розгромлює селянські комори. Як що комора замкнена, то старшина бере поліно, розбиває колодку і забірає все, що бачить. По де-яких селах вже були сутички селян з начальством. В одному селі побили соцького; одняли свою худобу, яку взяли були за невиплат податків. В селі Ізюмі, після того, як поцінували майно, хтось вдарив старосту ломом по голові. Збіглася юрба і побила старшину та волостного писаря. (Р. В.).

- За кота. Чиновник особливих доручень при ярославському губернаторові Островський, який ото недавно зробив трус у д. Воронцової шукаючи свого кота, подався в одставку. Податись в одставку йому звеліло начальство. (У. Р.).

- Свій до свого. Самарська газета „Волжское Сл.“ переказує, що настоятеля самарського мужеського манастиря Інокентія увільнили з манастиря. Увільнили за крадіжки та „неправедне" життя! Поскаржилися на нього його ж таки ченці. Під час слідства виявилися дуже погані вчинки настоятеля. Вигнаного настоятеля не позбавлено сана. Говорять, що тепер він живе на Волині під захистом відомого архиєпископа Антонія волинського.

- Нові правила про „вольноопреділяющихся“. В воєному міністерстві виробляють проект нових правил для вільноопреділяющих. Проект має позбавити вільноопреділяющих тих вільгот, які давала їм освіта. Досі були вільноопреділяющі двох розрядів: першого і другого. Перший розряд служив 1 рік, а другий два. По новим правилам обидва розряди служитимуть два роки. Далі, всіх вільноопреділяющих позбавлять права жити на приватних кватирях. Всі будуть жити в казармах і нести однакову з рядовими строєву службу. Вільгота їм буде тільки та, що їх не можна буде призначать на не строєву службу, на господарські роботи або брати в деньщики. Як одбуде строк служби 1-й розряд, може здавати екзамен на чин прапорщика запасу. Хто хоче зостатись на службі і бути офіцером, може здавать екзамен на чин підпоручика. Цю реформу гадають завести не пізніше прийому в августі 1911 року. (Речь).

- Охочий флот і прочане. Коли з Севастополя виходив параход „Добровольнаго флота" „Херсонъ" з прочанами, то на ньому виникли непорозуміння. Роспорядчики параходу потребували з прочан додаткової плати, поверх взятих ними білетів. Прочане обурилися і одмовилися платити. Непорозуміння полагодила адміністрація. Врешті „Добровольний,, флот одмовився од додаткової платні. (Р. С.).