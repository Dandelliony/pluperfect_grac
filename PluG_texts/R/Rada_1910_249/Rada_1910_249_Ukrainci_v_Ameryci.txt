Українці в Америці.

- Збори тов. „Січ" у Вінніпегу. Дня 24 с. м. відбулось надзвичайне зібрання членів товариства. На цих зборах вибрано нового отамана і секретаря. Старий отаман С. Ковбель зрікся свого уряду через брак вільного часу. Присутні члени подякували його за службу громадянству і вибрали на його місце тов. Слюсара. Новим секретарем вибрано д. Бояновського. 

На цих зборах кілька січовиків дали відчити. Відчити Зах. Січи відбуваються кожної, а часами що другої неділі. 

Далі буде відчитано такі теми: З астрономичного поля, поворот землі коло сонця — тов. Сербенський, 2. Емансіпація жіноцтва — д. Слюзар, 3. Важніші права Канади — січ. Кунінський. 

На цих зборах тов. Т. Д. Ферлей передав товариству 84.00, які переслав на руки ред. Укр. Голосу тов. М. Глездів з Ковічен (Ванкувер Айленд) і призначив 82.00 на бібліотеку тов. Січ, 81.00 на гімнастичне знаряддя, а 81.00 яко вписове в члени. 

Товариство приняло цю суму з щирою подякою. 

Зах. Січ набірае з кождим днем більшої енергії, що раз прибувають до нього нові сили і круг його справа шириться. 

Тому можна сподіватись, що його народня робота розійдеться по всіх усюдах заморської України.