Заготівля живців для весняного щепління.
Живці—однолітні гилочки слив, вишень, абрикосів і груш—треба заготовляти до великих морозів, бо при великих морозах 18—20 градусів вінчики гилок цих дерев примерзають. 
Живці, які виросли за літо, повинні бути здорові, з свіжою гладенькою корою, без плям на корі. Зрізують їх з кожного сорту окремо і складують в пучки, по 10 —15 штук, потім перев'язують поворозкою, (мотузочком) не дуже тісно, щоб поворозка нев'їлась в кору. До кожного пучка причіплюють дощечку з написом, з якого дерева живці. З яблонь живці треба різати до перших чисел березня, бо ці дерева не так бояться морозів. 
Зрізані живці ховають в льох, в пісок, якого насипають в скриньку й поливають водою, щоб пісок був вохкий. Живці втикають у пісок зрізаними кінцями, глибиною на 1 с пол. —2 вершки. 
За кращих живців вважаються ті, що зрізані з молодих дерев приблизно від 4 до 10 років. З таких дерев, які попсовані якою-небудь хворобою, живців зовсім не можна брати, бо хвороба може перейти і на щеплене деревце. 
Щеплівня роблять в-зимку і на провесні. Зимове щеплення роблять здебільшого в торговельних пятомниках, або там, де зразу заготовляють для посадки велику кількість. Коли живці треба послать десь далеко, їх зв'язують також в пучки, обкладають мохом і товстою бігулою, а зверху обшивають ряднинкою. 
Одержавши живці, розв'язують і дивляться: коли кора свіжа, не поморщена і деревина під корою зелена, то живці годящі. Їх переносять до льоху, роскладують рядком на вохкий пісок і зверху тонким шаром присипають піском, коли ж на живцях кора поморщилась і деревина чорна, то такі живці для щеплення негодящі. 
Весняне щеплення роблять тоді, коли бруньки на дичках починають роспускатись.
 Агроном О. Дзюбенко
