НАШ ПОРАДНИК
Охорона праці. 
Запитує А. Печанюк.—Селянство нашого села, всіх 200 чоловіка працювало на буряках для Грицівського колектива, але плати до цього часу не одержало. Куди звернутися за тим, щоб селянам виплатили зароблені гроші. Відповідь. Напевне вам не дали грошей до цього часу через те, що в колективові немає грошей. В усякому разі, вам надається право, як-що колектив вам не платить грошей, подати його до народнього суду. Запитує Журавський з Комарівського тартака. — За чий рахунок наймається підвода, як-що треба одвезти до поліклініки робітника, що захворів на підприємстві: за рахунок Соцстраху, орендаря підприємства, чи самого робітника. Відповідь. Як-що в колективному договорі, що складається спілкою між робітниками й підприємцем про це нічого не сказано, то підвода наймається за рахунок робітника. Запитує він же. — Робітник працював на підприємстві 2 чи 3 місяці (в штаті) й далі по власному бажанню не хоче працювати. Чи має він право ва вихідну допомогу й чи одержує компенсацію. Відповідь. На підставі арт. 90 Код. Зак. про Працю, як-що робітник сам залишає службу — вихідної допомоги йому не дається. Що-ж до компенсації за невикористану відпустку, то він має право на компенсацію в розмірі 1/24 місячної платні за кожний прослужений місяць.
Пенсії й льготи. 
Запитує вчитель С. Рогачівський — 1) Хто має право на пенсію по смерті вчителя, що користувався пенсією на підставі закону про пенсійне забезпечення сільських учителів, 2) в якому розмірі платять пенсію сем’ї. Відповідь. Згідно з інструкцією по пристосованню закону про пенсійне забезпечення вчителів користуються правом на пенсію особи, що перебувають на його утриманні й не мають засобів до існування, а саме: 1) Діти, брати, сестри умершого, що не мають 16-ти років, а також - дефективні (що мають якусь ваду) від народження чи такі, що зовсім загубили працездатність до зазначеного віку. 2) Непрацездатні батьки й подружжя (чоловік чи жінка), як-що їх однесено експертизою до одної з перших трьох груп інвалідности. 3) Ті з перерахованих у 2-му пункті особи, які хоч і працездатні, але мають на свому утриманні дітей до 8-ми років. Пенсія вчителевій сем'ї видається в такому розмірі: непрацездатному подружжю в розмірі половини повної пенсії, а решті членів  сем'ї, що мають право на пенсію— в розмірі 1/4 повної пенсії на кожного, з тим, одначе, щоб сума пенсії всій сем'ї не перевищувала розмірів повної пенсії. Запитує Ганна Кучеренко, вдовалі сника — Чи є які-небудь льготи сем'ї лісника, вбитого на службі. Відповідь. Декретом Раднаркому СРСР від 16 квітня 1925 року сем'ям лісових робітників, що вбиті під час виконання службових обов'язків, надається таких льгот: 1) надається право безплатно жити в службовому помешканні вбитого лісового робітника півроку після його смерти, 2) відпускається безплатно по нормі, встановленій для робітників ліса, ліс на опал помешкання, в якому проживає сем'я вбитого, 3) діти вбитого робітника мають переважне право на вступ до школи, 4) посів на лісослужбовому наділі вбитого робітника зберігається за його сем'єю до збору врожаю, 5) сем'ї вбитого робітника дається переважне право одержати безплатно лугові й орні угіддя з лісних дач лісництва в кількості до 5-ти десятин і на час не більше, чим на 5 літ, ці площі звільняється від оподаткування сільсько-господарським податком, 6) сем'я вбитого має право одержати безплатно лісові побічні користування, 7) сем'ї вбитого, що не має хати для житла, відпускається безплатно ліс на будівлю хати (зразку середньої селянської хати даної місцевости), 8) працездатні члени сем'ї вбитого користуються переважним, правом одержати роботу й службу в лісних органах.
Призивні. 
Запитує Дем'ян Бергель з с. Вороб'ївки, Ляховецьк. району.— Чи можна було б зробити так, щоб мені піти на військову службу замісць свого брата, коли я народився 1906 року. Відповідь. Такої заміни зробити не можна. Всякий, хто підлягає призвам, мусить сам відбувати військову службу. Запитує Лисенко Гнат з с. Селищ. — Чи буду я користуватися льготою, коли батькові 63 роки, матері 56 років, а меншому братові 16 років. Я сам народження 1904 року. Відповідь. Цього року закликається до війська тільки 1903 рік і про льготи 1903 рокові ми вже писали. 1904 рік цього року до війська не закликається.
Пригоди й злочини.
Затримано злодіїв. 25 вересня в лісі біля хут. Каналевського розшуком затримано групу циганів, що займалась крадіжками в м. Житомірі й районах. При злочинцях найдено багато крадених річей, що їх впізнали селяни. —25 серпня з кватири члена колегії захисників було забрано невідомими злочинцями різних річей. Розшук заарештував учора злодія Сашенка, в якого виявлено частину покрадених річей. —28 вересня вкрадено було френча з кватири Колтурина по вул. 3-го Інтернаціоналу. Того же дня розшуком заарештовано відомого злодія Костюкова запрозвищем «Кирюшка», та Островську. В них знайдено вкраденого френча. Київські „гастрольори”. До Житоміру приїхала група Київських «гастрольорів», що займаються обкрадуванням магазинів. Першого ж дня ця група намагалась обікрасти торгколектив безробітних. Та до цього не припустив розшук. Одного із злочинців Каганова тут же заарештовано, решта ж залишивши весь струмент втікла. Через де-який час затримано другого співучастника зграї Ліпського.

