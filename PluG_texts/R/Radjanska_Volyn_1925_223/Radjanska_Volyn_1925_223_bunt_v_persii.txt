БУНТ В Персії.
Як ми повідомляли, в місті Тегерані (столиці Персії) кілька день  тому зчинився голодний бунт.  Де-який час у Тегерані відчувається велика недостача хліба. Становище міської бідноти, в звязку з цим, стало дуже тяжке. Одного дня, в-ранці, юрби обурених людей пішли до будинку парламенту, побивши по дорозі кількох поліцаїв. Вдершись до приміщення парламенту, демонстранти напались на присутніх там депутатів, загрожуючи розправитись із ними. Ввечорі того-ж дня багато людей підійшло до радянського представництва, щоб віддатись під його захист, але поліція їх розігнала. Другого дня до парламенту приїхали всі міністри на чолі з головою міністрів де мали обговорити, як припинити заколоти. Під той час натовп знов підійшов до парламенту й намагався вдертись туди. Військо, що охороняло парламент, почало стріляти, при чому двох людей вбили, а кількох поранили. Понад 100 чоловіка демонстрантів, обеззброївши перську поліцію, зайшли до приміщення радянського представництва й віддались під його захист. Тепер у Тегерані ввесь час неспокійно. До всіх вулицях розставлено великі патрулі, шо не перепускають демонстрантів. Всі базари й крамниці зачинено.
