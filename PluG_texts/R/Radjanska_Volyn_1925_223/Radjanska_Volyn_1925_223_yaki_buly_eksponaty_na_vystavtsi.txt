Які були експонати на виставці.
Всіх експонатів було біля 200. Представили їх, головним чином, члени с.-г. гуртка. З рільництва були зразки місцевого грунту: три сорти кукурузи: кінський зуб, столова сахарна та місцева кремниста; картопля — більше 2-х фунтів одна; зі спробного поля овес на половину з горохом, буряки, жито, пшениця, кольза, просо й инше. З скотарства були коні поліпшеної породи, жеребці та матки. З городництва — цикорія, капуста до 28 фунт, головка, столові буряки до 5-ти з половиною фунтів буряк, гарбузи по півтора пуди, велика морква „коротель”, буряки кормові, декоративні тикви, то-що. З садівництва фруктів цілий комплект: зимові, сушина, зірниці, яблуні за один рік, шкідники та способи боротьби з ними. З пасічництва показано пасічницьке приладдя, штучну вощину то-що. З реманенту — особливу увагу звертав на себе плужок куетарного виробу (зробив місцевий коваль), цілком придатний до нашого грунту й „мотниця” — нововигадане приладдя для мотання пряжі.

