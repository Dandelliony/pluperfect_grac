Наказ ч.22.
Житомірського Округового Виконавчого Комітету по Адмінвідділу. 29 вересня 1925 року, м. Житомір. Для нормального переведення на терені Житомірської Округи призову громадян народження 1903 року на дійсну військову службу до Червоної Армії. [Окрвиконком наказує: 1) З 30 вересня 1925 року надалі, до особистого розпорядження, припинити на терені Житомірської Округи продаж у всіх торговельних місцях, базарах, ярмарках та инше всякого роду виробів із спирту, руської гіркої, пива, різних наливок та виноградних вин, в крамницях, в льохах, рестораціях, їдальнях та инших торговельних закладах. 2) Винні в порушенні цієї обов'язкової постанови підлягають адміністраційній карі — грошовому штрафові до 300 карб., або примусовій праці до 3-х місяців. 3) Всій владі на місцях: Райвиконкомам, Сільрадам, Міліції пильно стежити за неухильним виконанням цієї постанови, складаючи в відповідних випадках протоколи для притягнення винних до відповідальности.
