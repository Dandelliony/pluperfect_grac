Тягнуть жеребки.
(На прийомочному пункті).
Ще грання, в неділю почали прибувати допризовники-житомірці. Пройшли через комісію аж 1000 чоловіка. Сутеніло вже, коли враз по вулиці Лібкнехта залунав спів. То йшли Володарці. Вишикуваними лавами, з червоними прапорами. Йшов весь район —з головами сільрад, з представниками райвику та райпаркому. Тепло їх зустріла касарня. Почастували їх чайом, розмістили на чистих ліжках, і газет дали. Читали хлопці, слухали бесіди, та й скоро поснули, бо таки-ж потомились — яких 40 верстов дременули! У понеділок, ще на зорі, залунало по касарнях: „Засвистали козаченки ь похід опівночі"... Дві комісії цього дня працювали. Прибули на жеребйовку Левківський та Троянівський райони. Хлопці всі веселі, життєрадісні. Ні на кому не побачиш й тіни журби, чи смутку. На подвір'ї, розбившись по селах, очікують черги. Там—одні уплітають кавуна, другі — газету проглядають. Дуже цікавились різнобарвними плакатами, що ними оздоблено всі стіни. Завідатель збірпункту ввесь час серед допризовників. Тому справку треба дати, тому яке пояснення, там „порядочок” навести. Звичайно, це хлопцям подобається. Оточують його, закидають балачками, запитаннями. — Й навіщо та жеребйовка? Приймали-б так. Адже ж треба все одно одслужити, — каже один з Володарського району. — Та й справді, — підхоплюють инші. Коли йти, так йти: без усяких там жеребків. Починаються розмови з хлопцями про те, навіщо жеребйовка. Тут комісії теж не відстають. За два дні понад дві тисячі люду перепустили, й довго не затримували. Стиха підходять до скрині, де містяться жеребки. Всякі—й з пільгами, й без них. Засовуються мозолисті руки, витягають і... розгортують. 701, 950, 2040, 85... Тому приходити 1-го жовтня, тому — 6-го, а тому — аж 25-го. Згорнувши під паху газету, сядають хлопці на хури, а хто й пішака, та смалять до-дому. Нетерпляче очікуватимуть дня прийому. Цікаво, бач, кожному: хто піде, а хто й вдома буде тинятись...

