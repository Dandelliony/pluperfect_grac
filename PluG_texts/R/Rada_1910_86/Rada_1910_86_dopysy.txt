ДОПИСИ.
(Од власних кореспондентів).
С. КОСІВКА, сквирського повіту, (на Київщині). Гуртова робота. Наш батюшка І. Кр-кий немало положив труда, щоб викорінити народню темноту. Щоб вирвати людей з рук лихвярів-здирщиків, наш батюшка заснував у 1902 році сельський банок, який не одного селянина вирятував з біди. Банк за вісім років давав чистого прибутку 5000 карб, й поміг людям купити в тутешнього пана землю. За порадою батюшки, наші селяне заснували потребительську крамницю. І тут діло пішло добре. Торік відкрили громадський млин, для якого і паровика придбали.                                                                                                                                        Тепер заходились заснувати молочарську спілку. Батюшка, як предсідатель усіх наших обчеств, поклопотався перед губернською земською управою, щоб прислала нам інструктора по молочарству. І от 9 апріля приїхав інструктор д. Михайлюк, росказав нам що то таке молочарські спілки і яка користь від них селянам; як хазяйнують в Галичині. Пояснив статут молочарської спілки, показував, як відбірати сметану припомочі кружлівки. На лекції було 120 душ, з яких зараз же 32 записалось до спілки і підписали статут. Цей статут цими днями буде посланий п. губернаторові на затверження. Люде слухали лекцію з великим зацікавленням бо д. Михайлюк увесь час говорив її українською мовою.
М-ко ТУРІЙСЬК, ковельського повіту (на Волині). Тутешнє життя. Зіми цього року у нас не було зовсім. Погода ввесь час стояла тепла. Скотина ходила по полю навіть в январі. Деякі з хазяїв ще в декабрі та январі орали під ярину. Сніг, хоча й випадав, то лежав щось більше як тиждень, та зараз же й роставав. З початку февраля тут настала тепла і ясна погода. Озимина, завдяки цьому, швидко зазеленіла і тепер виглядає дуже добре. Люде сподіваються гарного врожаю, але їх турбує тілько те, що ось вже зо два місяці не було зовсім дощу. З яриною люде вже давненько упорались і вона почала сходить.                                                                                                                                                   В селі Кульчині, що недалеко од Турійська’ де хто з більш заможніх селян згодився було виходить на одруба, але голота повстала проти цього; через це сельська громада не дала свого приговора на цю справу.                                                                           В селі Осі, цього ж повіту, люде повиходили на одруба, чи то хутори, але тепер голота (через два роки) вже скаржиться та бідкається, бо їх одруба розорили.                                                                                                                                                     Єсть у нас у містечку чайна ковельського „уѣзднаго комитета народной трезвости". Сюди виписують: „Почаевскія Извѣстія”, „Жизнь Волыни", „Дружескія Рѣчи“, „Сельскій Вѣстникъ” і всяку иншу чорносотенщину.
