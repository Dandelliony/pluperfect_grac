Стан комосередку при суконній фабриці. Загальні збори відбуваються регулярно, порядок денний підбирається так, що відповідає умовам праці осередку. До цього часу осередок не вділив достатньої уваги праці ЛКСМ у й по шефству. Комосередок провадить працю по плану, який відповідає умовам праці й силам осередку. Слід відзначити хиби в цій справі, а саме – на протязі 2 х місяців план праці не був затверджений загальними зборами осередку, й, крім того, осередок не має обліку підсумків праці по плану. Треба райкому й бюрові осередку усунути ці хиби. Зріст осередку до цього часу проходив, головним чином, за рахунок робітників, селяни ж до лав партії не притягнені, завдяки тому, що осередок не використав у цьому напрямку всіх можливостей. Бюрові осередку треба взяти курс на притягнення до осередку селян від плугу, а також зміцнити працю по втілення жінок у партії. У галузі шефської праці комосередок має де-які досягнення зв’язок із підшефним селом задовольняючий, майже всі члени осередку притягнені до цієї праці. У зазначеній праці необхідно додержуватись плану, який повинен складатись на відповідний термін. Партійно-виховальної праці осередок серед членів не веде. Члени осередку відвідують районову партшколу, досить акуратно. Великою хибою в праці осередку є те, що при фабриці нема клубу, а також гарної книгозбірні. Необхідно також зміцнити керовництво працею ЛКСМ’у, а також зміцнити працю серед жінок, тим більш що ця праця перебуває зараз в незадовольняючому стані.