Юридичний відділ. 2063) Незаможникові Мих. Грабенко (Андрушівський Р.). Запитання: Якого патента повинен вибрати селянин, що займається сільським господарством, а в вільний час займається шевським реміством, не користуючись найманою працею. Відповідь: Селяни – сільські господарі, маючи будь-який підсобний промисел, без користування найманою силою та при відсутності спеціяльного устаткованого помешкання – промисловому податкові не підлягають. Кустарі-ремісники по сільських місцевостях, що для них промисел служить головним, або переважаючим джерелом прибутку, обкладаються особистим промисловим податком, коли вони працюють, – не вживаючи механичних двигунів – індивідуально, чи за допомогою членів своєї родини, або за допомогою учня, віком не зверх 14-ти років. Якщо ви провильно формулювали нам ваше запитання, то вам обкладено помилково. Зверніться до губфінвідділу, додавши копії всіх потрібних документів. 2064) Учневі-кустарю Рудольфу Ц. Запитання: 1) Які пільги мають кустарі й ремісники, тримаючи учнів чи, може учні ці трактуються, як робітники? 2) Кого можна рахувати за учня? Відповідь: 1) Згідно з декретом ВЦВК і РНК СРСР від 5 вересня 1924 р., ремісники й кустарі, що працюють без уживання механичного двигуна й при відсутності особливого облаштування, обкладаються по патенту 1-го розряду на індивідуальні промислові зайняття. Крім того, при визначенні числа робітників за-для обкладення підприємств патетичним податком, два учні-підлітки рахуються, як один робітник. Пільга ця поширюється лише на промислові підприємства з загальним числом не зверх 10 ти чоловіка – при вживанні механичних двигунів, і не зверх 20 ти чоловіка – при відсутності таких. 2) До учнів стосується особа, яка не досягла 18-ти років, та працює не більш, як рік, з дня поступлення до навчання.