Комнезами Волині, їх стан та праця. (Продовження). КНС та кооперація.Загальна кількість членів КНС, що є пайщиками в сільсько-господарчій та споживчій кооперації, нараховує до лютого біжучого року до 3300 ч., що складає біля 33 відс. усієї організації комнезамів. Характеристику зросту можна побачити з слідуючої таблиці. Очевидячки, зріст мається й досить значний. На-далі можна сподіватись, що зріст цей не буде зменшуватись, беручи до уваги, що КВД почав уже давати допомогу незаможникам, які не можуть внести паю до кооперації, й що реальна допомога кооперації починає відчуватись незаможнім селянством. Найбільша кількість пайщиків мається в споживч. кооперації й найменша в сільсько-господарчій. У такому ж приблизно стані є й використовання кооперації: сільсько-господ. кооперація поки ще мало використовується по лінії прямого її призначення – піднесення сільського господарства. Про це кажуть дані використовання незаможниками сільсько-господарського кредиту (користується не більш 9 відс.), та здобуття сільсько-госп. приладь, які можуть допомогти переходу до ліпших форм землеоброблення; тільки 4,5 відс. членів КНС прагнуть до піднесення своїх господарств шляхом поліпшення оброблення землі, раціональної експлоатації, збільшення мертвого реманенту та поліпшення породи худоби. У загальній більшості випадків, підвищення господарства переводиться, головним чином, за рахунок поширення засівної площі. Участь КНС у праці КВД. Праця КВД майже ввесь час на місцях зливалася з внутрішньою працею комнезамів. У більшості випадків голова сільКНС є одночасно й головою КВД, голови КВД обирались або призначались комнезамами. Решта сільської маси, й головним чином, середняцтво, – комнезамами до праці КВД дуже кволо притягалась. Таке становище стушовувало ролю КВД, як громадської організації й порушувало існуючі форми організаційного звязку КНС та КВД. Переобрання сільських та районних КВД, що зараз провадяться, в де-який сірі усунули цю протилежність, але її все ж таки доведеться відзначити, як хибу в праці КНС, тим більш, що виживається вона на місцях з труднощами. З другого боку, слід зауважити й те, що всі незаможницькі кола села також мало притягаються до активної участи в праці КВД З усіх членів КНС членами КВД рахується лише 28000 ч., а наприкінці минулого року їх було й того менше (21000). Неправильні організаційні форми керовництва з боку КНС працею КВД затримували в де-якій мірі розвиток останньої організації й залишили по-за межами КВД більш, як дві третини членів КНС і ще більшу кількість неорганізованої маси села й середняцтва. За виключенням цієї, правда, основної хиби, керовництво працею працею КВД провадилось більш-менш нормально. За останній час значно збільшився фонд КВД: наприкінці 1923 року він був рівний 23 589 пуд., в сучасний же мент всього фонду по губерні нараховується більш, як 185 860 пуд. Крім того у КВД мається біля 5 820 десятин землі й 36 підприємств. Зі зміцненням економичного стану КВД поширювалось і його діяльність. У минулому році була дана трудова допомога 2569 незаможницьким господарствам, які власними силами не мали змоги засіяти свої землі. Насіння роздано 54 879 пуд., з яких 10.993 пуд. роздано безповоротньо, як соціяльна допомога найбільш бідним селянам. Й коли ми подивимось, хто в більшості одержував допомогу, то побачимо, що це будуть родини червоноармійців, вдови й т. д. За винятком того зерна з фонду 14.319 пуд., що було видано, як подяка, або допомога, майже весь останній фонд лежить у КВД без ніякої користи, не використовується, як слід. Очевидячки, що в цьому напрямку немає ще дійсного зв’язку з кооперацією. Коли-б оцей фонд передати кооперації, вона-б і сама зміцнювалась і дала б де-який відсоток прибутку КВД. На це треба звернути, як можна більш уваги в дальнішому, досягнувши, аби ці фонди не лежали, як мертвий капітал.Допоміжні заробітки. Частина незаможників, працюючих у своїх власних господарствах, буває примушеною шукати допоможних заробітків, бо існувати виключно за рахунок землі вона не завжди може. Дані обстежень свідчать проте, що головна причина цього полягає не в тому, що бракує землі, а в тому, що ця земля як слід не використовується й що всі ті пільги, що надаються державою незаможникам для підняття їх господарств, ними повністю не вживаються. Замість того, аби вести організовану боротьбу з своїми злиднями тими засобами які підтримує держава, вони ще дуже часто цю боротьбу ведуть кожний окремо. Останнє положення намагається використати для себе куркуль і дійсно використовує. З 19 відс. членів КНС, примушених шукати допоможних заробітників, 6 відс знаходять їх у заможніших селян. При обробці землі суспільною допомогою громадян користується 9 відс; членів КНС, а допомогою приватних осіб (кіньми, або реманентом) в більшості незаможники одробляють стільки, скільки захоче куркуль, бо на инших умовах він звичайно нічого не буде давати. Доходе до того, що незаможники йдуть робити до куркуля для того, щоб він позичав їм насіння, або грошей у той час, коли державна позика повністю не використовується. Такі випадки траплялися у більш відсталих селах. Про що це свідчить? Це свідчать про те, що не дивлячись на помітний розвиток господарчої роботи КНС, вона ще дуже відстала. Підняття цієї роботи, на наш погляд – найбільш головне завдання комнезамів в дальнішому.