Що зроблено по замітках робітників.– Будівельник Охрименко писав «про порядки» в школі лікнепу на Мальованці. Замість навчання – гра на балалайках, навіть танцюльки, вчителі перевантажені, світла немає й т. п. Губполітосвіта повідомляє в зв’язку з цим, що нею вживаються зараз заходи що до підвищення там шкільної дисціпліни та поліпшення лікнепу. – Тов. Гуменюк з цукроварні скаржився на те що йому після звільнення (а звільнено його вже давним давно) не виплачено зарплатні. Через спілку цукровиків вжито відповідних заходів – Гуменюк тепер пише: «справу розв’язано, хоча не грішми, а меласом, а все ж заплатили».