Життя кооперативних курсів. Бюро кооперативної пропаганди організувало губерські кооперативні курси. Всього зараз там проходить курс науки 48 курсантів, з яких 8 жінок. Половина курсантів командирована від споживчих спілок, а половина від окрсельспілок. 75 відсотків складу курсів – незаможники, а решта – робітники та середняки. Між курсантами є 3 кандидати партії й 5 комсомольців. Основні предмети навчання на курсах: бухгалтерія, історія кооперації та політекономія. Робітники райспілки потішали, що крім цих лекцій, що-неділі читатимуться лекції по молочарству та про хмільництво Дуже корисно було б нашим курсантам прослухати ці лекції. Курсанти задоволені своїм перебуванням на курсах, тільки скаржаться, щ навчання не довго провадитиметься – всього один місяць. Може б керуючі органи спромоглися продовжити курси ще на один місяць., щоб можна було більше знань набути для майбутньої роботи. Бюро пропаганди накреслило було спочатку притягнути 80 осіб на курси, а їх з’явилося тільки 48 через те, що не всі кооперативні спілки пішли на зустріч цій справі.