Робітниче життяПо підприємствах. Три дні, що потрясли Іванківську цукроварню.Остання подія – розбуркала наш маленький «мірок», зворушила всі основи господарювання, життя й праці Іванківської «кооперативної» цукроварні (досі назва «кооперативна» була лише на папері, а як далі буде – побачимо). Подія ця – загальні збори пайщиків товариства плантаторів Іванківської цукроварні. Три дні сперечались, галасували, голосували, обирали, три дні без упину дзвонив дзвінок презиції. Від самого ранку 18-го березня почали з’їздитись так-би мовити, «акціонери» Іванківської цукроварні. З’їздились, сходились, у різноманітних свитках, у чоботах, від яких пахло свіжою весняною землею, полем та гноєм Бо ж усі вони – селяни від землі, від плугу. Збори були дуже бурхливі. Та й не дивно: в кожного багато накипіло за цілий рік. Простою, але. яскравою й досить влучною мовою пайщики по косточках (як це кажуть) розбирали діяльність правління, його хиби й досягнення. Ці збори, суперечки, виступи селян – показали їхню високу свідомість, активність і діловитість. Президію, наприклад, обирали коло 40 хвилин, обговорювали окремо кожну кандидатуру. Це свідчить про те, що вони добре зрозуміли, що від складу президії в значній мірі залежить успішність праці. До президії було обрано найкращих товаришів, і це значно сприяло гарному розв’язанню питань. Коли встановлювали регламент, то збори ухвалили збільшити час для дискусій «бо треба-ж усе обміркувати, побалакати, хоч би й шість годин». Головними питаннями було: відчити керуючих установ і вибори їх. В обговореннях указали на цілковиту відірваність правління від мас, котрі його обрали, на відсутність будь-якої кооперативної праці, культурної праці. --- Було відзначено факти неприпустимої безгосподарчости (продаж жому, відсутність кормів для живого реманенту, великі витрати на утримання й роз’їзди правління та инш.) Другим важливим питанням були вибори керуючих установ. Ніяких списків не виставлялося, збори сами помічали своїх кандидатів. Правління обрано працездатне та авторитетне. До контрольної ради, між иншим, обрані тт. Шебло (голова окружконкому), Смурний (голова окрсельспілки), Сумцов, Гелевей (представники банків). Нове правління вже розподілило поміж членами обов’язки й приступає до праці. Будемо надіятись, що нове правління піднесе авторитет і добробут товариства на належну височінь.