Бійка в італійському парламентіПовернувшомуся до праці Мусоліні фашисти влаштували овацію. – У відповідь на це комуністи влаштували голові фашистів ворожу демонстрацію. – Бійку припинено поліцією.У італійській палаті (парламент) відбулись бурхливі сцени, що закінчилися загальною бійкою. Приводом до сцен спричинилася овація, влаштована фашистами голові уряду Мусоліні, який повернувся до державної діяльности.Появу Мусоліні було зустрінуто голосними вигуками фашистів і бурхливими оплесками, що тривали 10 хвилин. Коли втихомирилося, тоді комуністи влаштували Мусоліні контр-демонстрацію, виголошуючи: «Геть ката!» «Хай живе комунізм!».У відповідь на це фашиські депутати почали співати фашиську військову пісню. Тоді комуністи вставши заспівали «Інтернаціонал».Почувши згуки пролетарського гімну, фашисти з загрозливими вигуками й стиснутими кулаками кинулися до лав комуністів. Почалася загальна колотнеча, що тривала довгий час. Парламенській поліції з великими труднощами пощастило встановити лад. По розпорядженню  голови палати усіх комуністів виведено було з зали засідання. Комуністи залишили палату зі співом «Інтернаціоналу».