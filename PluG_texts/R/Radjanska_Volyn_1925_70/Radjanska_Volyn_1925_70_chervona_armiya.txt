Червона армія. З життя докців: У день похорону т. Нариманова.Несподівано наказ: – Шикуватись. Одягнулись, вишикувались з рушницями й пішли на парад. Зірвався весь Донецький полк. Довгі шеренги зайняли всеньку вулицю. Навколо стоять юрби народу. Оркестр стоїть попереду. – «Струнко», – і полк ніби замер. Прийшов і привітався з полком командир т. Федотов. Дружно відповів полк на привітання, Командир подає команду: – «Струнко». Іде варта, несучи прапори. Музика грає марш. Через кілька хвилин – три постріли. Музика грає похоронний марш. Усе стихло, ніхто не ворухнеться. Прапори спущено вниз. У кожного думка: загинув на славетньому посту учень Лєніна й його товариш по праці – т. Нариманов. Їхню справу й заповіти ми будемо продовжувати й виконувати.