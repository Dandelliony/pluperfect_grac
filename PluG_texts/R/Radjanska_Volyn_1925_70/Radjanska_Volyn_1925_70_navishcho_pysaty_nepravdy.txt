Навіщо писати неправду?У газету «Радянська Волинь» (с.65) хтось написав дописа, в якому, вихваляє споживче т-во с. В. Татариновка, Солотвинського району. В дописові зазначено, що т-во влаштувало кооперативний куток при хаті читальні. Цьому – неправда, бо, по-перше, це споживче т-во, як уже раз писалося, не таке, як треба. Чоловік з п’ять дужчих селян, можна сказати, куркульчиків (які навіть не мали права голосу) вклали свою пашню та гроші по 50 карб. і більше на початок, або засісти в кооперацію Почали торгувати, а потім помаленьку свої пуди й гроші забрали й кооператив в-осени 1924 р. був порожній. Правління це не мало ніякого довір’я в незаможників. Всі члени КНМ, що були в складі т-ва – перейшли до Троянівського с.-г. кооперативу, який тепер уже має свою філію в с. В.- Татариновці. Незаможники зобачили, що в споживчім т-ві не все гаразд. Тепер у Троянівському с.-г. т-ві рахується наших більше 200 членів. Перевіряти працю споживчого т ва приїзджав якийсь член з Райспілки, але він щось зо три дні прохарчувався в голови т-ва і навіть обстоював на загальних зборах, щоб залишилося старе правління. Що ж торкається культосвітньої праці, то де споживче т-во тільки насміхалося завжди. Пообіцяє виписати газети для хати-читальні, а потім і каже: – Де ми візьмемо грошей для цього.. а ну вас к чорту – чого пристаєте…