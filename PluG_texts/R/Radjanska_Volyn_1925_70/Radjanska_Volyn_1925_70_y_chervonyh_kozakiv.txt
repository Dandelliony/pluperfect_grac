У червоних козаків. «Батеньки».«Батенько» – так звуть козаки 3 ї сотні 9 полку дивізії червоного козацтва свого командира сотенного. Старий це боєць, 7 років у Червоній армії, всі його люблять, як ріднього батька. Та й є завіщо його любити й поважать – це розуміє кожен козак. Одного разу був я «дневальним». Закладав оце сіна коням та й пороскидав його, бо поспішався. Коли заходить командир «батенько», помітивши негосподарську руку, підзиває мене. Підійшов я. – Чиє це – питає – сіно? – Чиє ж? – наше – відповідаю я. – Свідомий козак так не повинен робити – Кожна сінинка повинна бути з’їдена конем. Де ж тут око кавалєриста? А? – й пішов. Я глянув на свою працю: справді – нема ока кавалєриста. Сором поняв мене, Недбайливість допікає, а слова дорогого командира дзвенять в ушах. Після цього випадку я ще більш полюбив командира й ніколи більш не чув од нього зауважень. А таке зауваження гірше за всяку кару.