Конюшина на ВолиніСеляни Волині беруться до культурного господарювання. В біжучу весну вже чимало земельних громад, колективних господарств і окремих селян збираються сіяти в себе конюшину на полі. Для багатьох ця культура не досить знайома. Між тим, вона має в собі де-які особливості, без знання яких конюшина не завжди вдається. Тому вважаємо за необхідне подати де-які загальні вказівки й пояснення що-до культури цієї рослини. Значіння конюшини в господарстві надзвичайно велике. Німецькі учені кажуть, що запровадження вперше культури конюшини мало далеко більше значіння, ніж запровадження культури картоплі. А яке господарство обходиться тепер без картопл? Чому це так, з’ясуємо трохи пізніше, а зараз, слідкуючи за наступом весни, розкажемо про вимоги конюшини що-до місяця та грунту, як сіяти конюшину й т. инше Конюшина гарно росте всюди там, де добре вдається овес та ячмінь, але найліпше, де сіють озиму пшеницю. На Волині конюшина гарно вдається  не тільки на сіно, а й на зерно. Насіння Волинської конюшини досить відомо не тільки на Україні, але й по за межами її і навіть за кордоном куди в довійськові часи вивозили її дуже багато по дешевій ціні, а звідти вона поверталася до нас вичищеною від бур’янів на багато дорожче. До особливостей Волинської конюшини належить, між иншим, дуже велика, найбільша за всі місцевості, засміченість її насінням кускути (конянви), що робить її зовсім не придатньою до засіву без перечистки. Місце під конюшину.Конюшина не любить занадто високих місцевостей, але ж кепсько вдається і в низинах. А тому слід уникати сіяти її по сухих спадах, де для неї не хватає води, а також в дуже вохких долинах, де застоюється вода, від якої в конюшини підіприває коріння. Краще вдається конюшина на північних та північно-східніх, де вона більше терпить від холоду й часто вимерзає. Не слід сіяти конюшину на новині, з під ліса, кущів, та лугів, а лише на староорних польових землях.На яких грунтах вдається конюшина. Найліпший грунт під конюшину – чорно-землі, глики та суглинки, не бідні вапном і з водопропускненням, себто піскуватим, підгрунтям. Що-до вапна, то слід зауважити що де яка примішка їх в грунті сприяє доброму розвитку конюшини і на бідних вапною грунтах, конюшина почуває себе кепсько, глушиться бур’янами такими як от гороб’ячий квасець, бабка, сілєна та инші. Але ж на сухих вапнистих грунтах, або багатих крейдою, конюшина не вдасться й зовсім. На таких грунтах добре вдається друга трава, що зветься – еспарцет. Гарно вдається конюшина також і на супіскуватих і на попиластих грунтах як що їх добре угноїти і при умові що під ними залягає глинкувате підгрунтя. На дуже пісних піскуватих грунтах, грубоглинастих, сильно вапнистих, торфяних та болотяних грунтах зовсім не слід сіяти конюшини, бо на перших вона гине від посухи, а на останніх вимерзає.