Про новий процес т. Ланцуцького.Прокурор залякав присяжних відповідальністю за Польщу. – Виступи оборонців. – Вражіння після вироку.Процес т. Ланцуцького (комуніста-посла польського сойму) у Перемишлі закінчився раніш, ніж чекали. Голова суду, за вимогою оборони, призначив вечірнє засідання. На цьому засіданні прокурор виступив з обвинувальною промовою, лякаючи присяжних відповідальністю за Польщу, червоною оманою комунізму, а також релігійним переслідуванням. Оборонець Дурач у-щент розбив неграмотні міркування й докази прокурора. За Дурачем із сильною промовою виступив оборонець Возняківський. Промова його зробила рішаючий вплив на присяжних. Нарада присяжних тривала всього де-кілька хвилин. Після винесення виправдовуючого присуду – поліція взяла Ланцуцького до в’язниці. Виправдуючий присуд справив у місті велике вражіння.