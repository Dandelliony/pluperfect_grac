Як пройшли перевибори рад у Коростенському районі?До першої кампані виборів рад не було гарної підготовки. А тому й селянство не виявляло всієї своєї активности. Вибори, що вдруге провадились, уже як слід було підготовлено. Селяни віддавали свій голос тому, кого вважали за досвідченого, хазяйновитого та справного робітника на селі. На минулих перевиборах взяло участь лише 17 відс. селянства, (себто, в кожної сотні по сімнадцять чоловіка). А вдруге взяло участь 40 відс. До рад обрали 369 чоловіка. Незаможників – 61 відс., середняків – 31 відс, 4 відс. – партійці Жінок обрали – 14 відс., а комсомольців – 4 відс. До кожної сільради проведено вчителів. Чому так мало жінок обрано до сільради? Насамперед, селянство не позбулось ще свойого старого погляду на жінку. А тут ще в одній сільраді членом була жінка, кепсько виявила себе, й селяни не дуже сподівались праці. О цей погляд в селянства треба побороти жінкам-членам сільрад, гарно попрацювати, щоб довести, що й жінка може на громадську працю йти. Комсомольці мало брали участи в перевиборах, так само й КНС. Які висновки можна зробити з цих перевиборів? Перш усього, треба зміцнити працю КНС, щоб ця організація могла вести за собою не лише незаможника, але й середняка. Друге, комсомолу треба взятись за активну працю в згоді з сільрадою в громадському, господарському життю села, допомогти оживити працю сільради.