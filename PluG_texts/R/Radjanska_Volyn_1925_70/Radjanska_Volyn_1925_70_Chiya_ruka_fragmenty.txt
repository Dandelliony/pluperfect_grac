Чия рука.Ю. Стеклов в «Ізвестіях» у зв’язку з цею нарадою пише:– «Звістка про відчинену в Ризі нараду представників генеральних штабів надбалтійських держав, що до них, з цього боку, причислено й Румунію, не вражає нас несподіванкою. Розмови та змови наших добрих сусідів з приводу спільного виступу проти Радянської Республіки провадяться вже давно. --- Але вищі засідання вже й тоді увінчались де-якими гарними наслідками. З того часу мандрівки державних діячів надбалтійських країн продовжувались, закулісні торги не припинялись і врешті привели до тієї наради делегатів надбалтійських генеральних штабів, що вона зараз відбувається в Ризі. Керуюча роля Польщі, а також участь Румунії в цій нараді досить повно визначають його характер. Вся затія явно ворожа Радянському Союзові і всеньким своїм вістрям скерована саме проти нього. Про це свідчить уже один склад учасників наради. Хай же знають наші вороги, що всі їхні закулісні ходи для нас зрозумілі; хай не сподіваються спіткати нас несподівано. Ми знову повторюєм: Радянський Союз найменш думає про будь які агресивні виступи проти сусідів, але ж не радить нікому плекати агресивні плани в відношенню до СРСР, особливо надавати тим планам конкретного оформлення»…