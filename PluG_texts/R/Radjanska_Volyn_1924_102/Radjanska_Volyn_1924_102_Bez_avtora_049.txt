Торгівля й кооперація. 
ПЕРШИЙ ШКІЛЬНИЙ КООПЕРАТИВ у м. Житомірі.
26 листопаду в індустрійній профшколі відбулися загальні організаційні збори школи. На порядку денному стояло питання про організацію шкільного кооперативу. Заслухавши інформацію про завдання шкільного кооперативу — збори ухвалили статута кооперативу і встановили єдиний пайовий внесок в розмірі одного карбованця і вступний внесок 15 коп При цьому — правління біднішим дав змогу вносити цей пай у розстрочку на протязі цілого року. Правління кооперативу обрано в складі 5 осіб. Обрано й ревизійну комісію. 
 Збори доручили правлінню виробити плана праці кооперативу й подати на ухвалу найблизічнм загальним членським зборам. Правління вже збалакалося з книжковими організаціями, які обіцювали дати кооперативу знижку на 15-20 відс. Перед правлінням зараз стоїть питання — заключити договір з ЦРК на одержання шкільного приладдя по цінах собівартости на комісію.  Крім того, перед ЦРК піднесено питання про те, щоб члени шкільного кооперативу користувалися знижкою в крамницях Церобкоопу. Кооператив мав відчинити буфета для учнів та палітурної майстерні при школі. У найблизчому часі буде влаштовано платну вечірку з метою добути коштів на внесення паїв для бідних учнів. У кооперативі індустрійної профшколи членів, поки що, нараховується 260. Ця цифра звичайно невелика в порівнянні з загальною кількістю учнів, яких є 430 чолов. Шкільний кооператив індустрійної профшколи — перший у Жнтомірі і другий на Вкраїні. 
Г. К—и.