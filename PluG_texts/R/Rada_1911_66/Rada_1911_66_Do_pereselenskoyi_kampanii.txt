До переселенськоі кампаніі.
У минулім 1910 р. переселення в Азіатську Росію трохи зменшилось. За ввесь рік через Челябинськ і Сизрань виїхало в Сібір 352,940 душ, тоді як попереднього року виїхало з самої тільки України 289,591 переселенців.З цього порівняння бачимо, що надії селянства на переселення вже тепер не такі великі, як колись. Гірький досвід попередніх років до певної міри вже показав селянам, що й за Уралом великого щастя немає. Одначе, треба признати, що значну ролю тут відограли й причини випадкові. Головною з них треба вважати урожай 1909 року. Він дав змогу нашому селянству трохи полагодити свої справи, й через те охочих до переселення в 1910 р. було менше. Але теперішній урожай вже був не такий добрий: по Україні він був менший проти попереднього на 15—25 процентів. Опріч того, правительство на цей рік знов одкрило вільне ходачество й переселення, закриті з 1908 року. Ці дві обставини можуть у сильній мірі вплинути на висоту переселенської хвилі в цім році. Вже тепер з ріжних кутків України надходять рясні звістки про початок переселенського руху. З Київщини, Полтавщини й Чернігівщини пишуть, що селяне масами спродуються й рушають на переселення. На підставі цих поодиноких звісток ще трудно судити 
про те, яких розмірів набере переселенський рух у цім році, але все таки можна сказати, що переселенців у цім році буде не менше, ніш торік. Проте переселенська політика нашого уряду, рівно як і всі инші умови переселенської справи, за останній рік ніскільки не змінились. З того самого моменту, як селянин надумається йти на переселення, він стає іграшкою незалежних од нього обставин. Майно своє він мусить ліквіду вати за безцінь: земля, худоба, реманент, садиба — все йде прахом. У дорозі над переселенцями не знущаються сами тільки ледачі, особливо ж над „хохлами". Поки переселенець добе реться до свого у частку, він натерпиться муки. Але й на участку переселенця зустрічають не дуже прихильно. Доводиться затрачувати силу праці й енергії, щоб побороти неприхильні природні й всякі инші обставини. Велике число переселенців гине в цій непосильній боротьбі, й число свіжих хрестів у сібірській тайзі зростає надзвичайно. Недавно в нашій газеті уміщено дуже красномовного листа про те, як обережно треба ставитись до переселення. Тепер у pendant до того листа газети принесли страшні подробиці про голодування переселенців у Тургайщині. З повідомлення підрайонного переселенського чиновника видно, що становище переселенців у цім районі невимовно тяжке: хліба немає, часто й густо на 9—11 душ семьї приходиться 1 робітник, та й той пішов на заробітки, а семьї голодують. Худобу годувати нема чим, бо солома йде на топливо. В однім посілку лютує тиф, і по обрахунку старости коло 180 душ буквально голодують. Начальство ніякої помочи не дає. Аж на літо кожній переселенській семьї, що оселилась законно, обіцяно видати по 65 карб, у позичку, а тим семьям, що оселились самовольно, нічого не обіцяно. Червоний хрест змилосердився над бідолашними переселенцями й організував для них де-яку допомогу, але то крапля в морі. До того ж членам Червоного хреста заборонено оповідати й писати про тяжке становище переселенців, щоб громадянство „даремне не хвилювалось" З усього сказаного ясно, що для середнього й малозаможнього селянина переселення є лотореею, в якій він має 99 шансів програти й 1—виграти. Уберегти селянина від цеї невигідної для нього лотереї хоча й трудно, але можливо, та, на жаль, мало хто цікавиться цею справою. Правдивих книжок про переселення мало, та й ті не доходять др селянських рук. Сельська інтелігенція також байдужо ставиться до цеї справи. 