Маленький фельєтон. "Історичний путь".
Думка про „історичну путь" це думка безумовно геніальна, але навіть геніальні думки часом вимагають обмірковування, особливо тоді, коли проведення їх в життя загрожує „здравію и благоденствію" обивателя. На цю небезпеку і зауважено було на останньому засіданні городської управи. Справді „історичний путь" обіцяє пройти „огнем і мечем" по всьому Київу, знищуючи сади і сквери, змітаючи пам'ятники і все, що трапиться по дорозі. Не беручи на увагу ідейних наслідків цього „путі", уже моторошно робиться при самій думці —які мате ріальні [втрати готує він „родному Kіеву". Будемо сподіватися, що „благоразуміє" прогресивної Думи переважить „любовь къ отечеству и народдной гордости" д. Савенків і дасть змогу не тільки очам втішатись діячами „давно минувших дней", а й обивательським легеням дихати чистим добрим повітрям. В противному разі „мать городів руських" нагадуватиме „запашний Баку", де на єдиному вічно голому дереві ночують одні ворони. І я боюсь, що з Київа подадуться всі кияне і останеться один „Кіевлянинъ»" з своїми співробітниками, та й то з „ патріотичного * обов'язку. На минулому засіданні вирішено місце одведене під пам'ятник Шевченка перенести на ріжок В. Васильківської і Караваєвської, а в Михайлівському сквері поставити пам'ятник св. Ользі. Звичайно Васильківська і Караваеєвська уже не те, але„ кавалер (Шевченко) мусить уступить місце дамі" (св. Ользі) як дотепно висловився міський голова. 
Фотограф. 