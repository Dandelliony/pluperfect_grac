Роспуск парламента.
(Од власного львівського кореспондента.)
Дня 17 марта австрійський цісар відписав розпоряжеаяя, яким роспущено теперішній австрійський парламент. Таким чаном перший парламент, який вибрано в маю 1907 р. на основі загального рівного, безпосереднього і тайного виборчого права на 6 л т, не прожив і 4-ох літ. Нові вибори назначені на 20 іюня (н. ст.). Безпосередньою причиною роспуску парламента було теперішнє парламентське положення. Коли після короткої перерви, підчас якої радили в Будапешті делегації австрійського й угорського парламенти над спільними справами австро-угорської монархії, парламент 23 февраля розпочав наради, правительство виступило з такою програмою т. зв. „державних коаечностей": полагодженая бюджету на 1911 р., полагодження контингенту рекрутів на 1911 р. і полагодження справи затягнення 75-милійонової позички на покриття військових видатків, ухвалених в делегаціях. Очевидно, всі ті справи вимагали як найшвидшого полагодження. А вже найпильнішою була справа бюджету. Ця справа мусіла бути полагоджена до кінця марта н. ст., бо тоді кінчиться тимчасовий 3-місячний бюджет, який ухвалено при кінці минулого року, значить, колиб до того часу не полагоджено справи бюджету, то в державі наступило б безправне становище, т. зн., правительство не мало б права ані брати податки ані робити видатки. Спершу правительство думало, що наради бюджетної комісії над бюджетом підуть так швидко, що до кінця марта н. ст. парламент ухвалить цілий бюджет. Коли ж виявилося, що це не можливо, правительство виступило з предложенням тимчасового бюджету на дальші 8 місяці. Але це предложення внесло воно так пізно, що треба-б було хіба ідеальної згоди цілого парламента, щоб його на час полагодити. Тим часом в австрійському парламенті не тільки не було ідеальної згоди, але навпаки, відносини в ньому були незвичайно загострені, особливо на тлі німецько-чешської боротьба. І ось чехи, бачучи кабінет Бінерта в скрутному положенню, рішили притиснути його до стіни й почали обструкцію проти тимчасового бюджету. Від самого початку правління Бінерта, який оперся на німецько-польській більшости, зверненій проти чехів, південних слав'ян та українців, чехи домагаються, щоб кабінет Бінерта подався в одставку —дав місце кабінетові, який уможливив би також чехам і південним слав'янам (про і українців ті „брати слав'яни“ зовсім не дбають, щоб не наразитася сильні тому „братові-слав'янянові,“ полякам!) і прилучитися до правительственної більшости і взяти участь в правлінню, і Поборюючи кабінет Вінерта, слав'янська опозиція скілько разів заганяла його в таке безвихідне положення, що він властиво повинен би був уступитися. Але в Австрії кабінет залежний не від парламента, а від корони. І видно, Бінерт має в короні велике довір'я, бо скільки разів попадав він в таке безвихідне положення, тоді замісць одставки він замикав або переривав сесію парламента, щоб переждати бурю. Те замикання або переривання сесії було разом в тим неначе карою на „непокірних" послів, бо тоді посли переставали діставати посольські гроші. В таке безвихідне положення попав кабінет Бінерта й тепер. Тільки тепер він порадив собі „радикальніше: замісць замикати або переривати сесію, юоспустив парламент. Тепер правительство може спокійно полагодити ті „державні конечности“, які йому потрібні, без парламенту, на основі § 14-го австрійської конституції. Така безпосередня причина роспуску парламента. Але були тут також инші глибші причини, які вяжуться з заведенням загального, рівного, безпосереднього і тайного виборчого права. Дві причини вплинули на те, що корона згодилася на демократичну виборчу реформу: російська революція, яка тоді, коли корона рішила цю справу, се б то при кінці 1905 р.,робила вражіння непереможної сили, і надія, що демократична виборча реформа покладе кінець національній боротьбі в державі, а висуне на перше місце соціяльні потреби народніх мас. Та в Росії прийшло „успокоення“, а національна боротьба в новому австрійському парламенті тільки ще загострилася, бо поневолені народи, яких силу в парламенті скріпила демократична виборча реформа, не думали миритися з національним поневоленням. Серед таких відносин кінець національній боротьбі могло б було покласти тільки справедливе полагодження національного питання на основі національної рівноправности, але до цього правительство не хотіло взятися, бо не хотіло робити собі ворога з пануючих націй: німців і поляків. І тепер почалася політика діскредітування парламенту. Правительство власне робило так, щоб показати, що парламент, вибраний на основі загального, рівного, безпосереднього і тайного голосування, не є здібний до законодатньої праці, а в цьому помагали йому реакційні круги. Звичайно скликувано парламент тільки тоді, коли треба було полагодити бюджет та инші „державні конечности", а ніколи не давано йому доволі часу, щоб він міг також працювати над народніми потребами. Такому діскредітуванню парламенту могла б запобігти тільки сильна й солідарна опозиція. А такої опозиції в парламенті не було. Були тільки окремі опозиційні групи, незв'язані спільними інтересами, без спільної платформи, з яких кожна поборювала правительство на свою руку, ворогуюча разом з там з иншимя опозиційними групами. Зрозуміла річ, що така опозиція не була здібна ні на який рішучий виступ супроти правительства і партій більшости. Замісць того вона — подібно октябристам з третьої Думи —„рятувала податливістю і, щоб не допустити до розв'язання першого народнього парламенту, в останній хвилі все притихала і не перешкоджала більшости в ухвалюванню державних конечностей. Та в кінці таки парламент роспущено. Правительство конче хотіло показати, що перший парламент загального голосування не є здібний до законодатньої праці, і—поставило на своїм. Та не те найгірше, що парламент розв'язано, бо розв'язання в кожнім разі ліпше від тих вічних замикань та переривань сесії, від того поводження правительства з послами як з нечемними школярами, яким можна не дати обід. Найгірше те, що парламент умер такою безславною смертю , що ніхто - хіба може посли, яким доведеться перед часом перебувати виборчу кампанію—не має причини за ним жаліти. Як би в парламенті була поважна й солідарна опозиція з широкою програмою заспокоєння національних, політичних і соціяльних потреб широких народаіх мас, опозиція, яка сказала б правительству: „або ті потреби будуть заспокоєні, або ми не ухвалимо ані бюджету, ані ніякої иншої державної потреби", і як би парламент правительство роспустило з приводу такого становища опозиції, то де могло б і мусіло б викликати протест проти роспуску парламенту в широких кругах людности, то це була б славна смерть, смерть на полі боротьби за народне добро. А так — кого це болить, що Чехи перепинили ухвалення тимчасового бюджету в тім часі, коли це було потрібне правительству, — коли всі знають, що вся опозиція разом ніколи навіть не пробувала заставить і правительство обмежити видатки на т. зв. потреби держави, цеб-то на військо, флот, чиновників і т. д., а і за те звернути більше уваги на потреби широких народніх мас; коли всі знають, що навіть соціяльна демократія була партією більш правительственною ніж опозиційною, бо хоч вона й голосувала проти „державних конечноотей", але все старалася разом з правительственними партіями прочищувати дорогу для того, щоб ті „державні конечноети" прийшли в свій час на чергу, сподіваючися, що правительство, впоравшися з „державними конечностями", позволить парламентові зайнятися потребами тих кругів людности, яких інтереси заступає соціяльна демократія?! Так, безславною смертю умер теперішній парламент, умер не в славнім бою за велике діло народнього визволення, а від буденного взаємного заїдання себе партіями в боротьбі за дрібні справи. Як уже сказано, головною появою, яка спиняла правильний хід праць парламенту є національна боротьба. І тому власне можна заздалегідь сказати, що нові вибори не знищать цеї причини — боротьби між парламентськими партіями. Бо за останні роки національне питання в Австрії не тільки не притихло, але ще тільки загострилося, переносячи національну боротьбу навіть в ряди соціальної демократії. Серед таких відносин найбільші вигляди на успіх при виборах матимуть ті кандидати, які найрішучіше ставитимуть національне питання: серед пануючих націй як питання вдержання „національного етану володіння*, серед поневолених націй як питання національного визволення. Сподіватися національного мира в будучім парламенті можна б тільки тоді, як би скрізь, де борються з собою дві нації, серед одної і серед другої — серед німців і чехів, серед німців і словінців, серед поляків і українців — були поважні групи з спільною програмою полагодження національних відносин. Та таких груп ніде нема, —що більше, навіть соціяльнодемократичні партії пануючих націй з одного й поневолених з другого боку, які все ставили себе за зразок інтернаціональної згоди, починають виступати одна проти одної. Сказане відноситься й до галицьких відносин. Тут усі польські партії ставляться що-раз більш вороже до найсправедливіших домагань українського народу; а що український народ не думає держати спокійно шиї в ярмі, то про щось инше, як про гостру національну боротьбу, не може бути й мови. Серед таких обставин виборча платформа кожної української партії —без огляду на її суспільно-політичну програму — мусить містити в собі гасло: Геть з польським пануванням в східній
Галичині! український народ мусить бути повноправним хазяїном на своїй землі! М. Лозинський.


