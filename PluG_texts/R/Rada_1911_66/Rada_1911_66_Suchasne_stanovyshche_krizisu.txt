Сучасне становище крізісу.
Запитаная Держ. Ради про вживання 87 ст. підписало 44 члени Ради і передали Акімову. Серед підписаних гр. Пален, архиєпископ Миколай, архирей вологодський Нікон. В запитанні говориться, що низче підписані „зупиняються на діяльности голови ради міністрів, який найшов можливим, порушаючи 86 ст. основних законів, подати Його Царській Величносте на затверження законопроект, який за два дні перед тим не ухвалила Держ. Рада, Бачучи в такій його діяльности незгоду з основними законами, ми на підставі 56 ст. статуту Ради, звертаємося до голови ради міністрів з цим запитанням". Зазначивши далі порядок розгляду законів і вимоги незвичайних обставин для вживання 87 ст., запитання каже: „Між тим, голова ради міністрів найшов можливим використать перерву в роботі палат, яка сталася з Царської волі, і подать на затверження в цей час величезний закон, до якого Держ. Рада висловила свою неприхильність. При чому, в цей час ніяких незвичайних подій не сталося. Такі вчинки, які так росходаться з законом, примушують нас попрохати голову ради міністрів, дати пояснення причин, які заставили порушити основні закони". Текст запитання склали Таганцев і Кобилін. Між иншим підписали запитання Шварц, бувший товариш міністра внутрішніх справ Зіновьєв і бувший міністр юстіції Манухін. „Сов. Слово" пише, форма запитання ясно свідчить, що зо всіх боків вчинок Столипіна незаконний. Як запитання буде принято Держ, Радою, становище Столипіна стане ще більше трудним. Обміркування запитання в верхній палаті надто цікаве і може стати рішаючим для долі кабінету і його керовника. Про останню подорож Столипіна в Царское Село багато балачок. „Нов. Вр." зазначає, що становище, яке зайняв уряд до питання про західне земство, ухвалено знову. Цими днями, як кажуть, Дурново виїзжав в Царське Село. „Гроза" пише з приводу крізісу: „Люде благородно-ліберальні зустрінуть з легким серцем одставку Столипіна. Тоді припиниться поліцейська сваволя, топтання закону і знущання над особою". З Берліну „Нов. Вр.“ повідомляють, що газети висловлюють надію на скорий вихід Столипіна в одставку. В парижських газетах „Matin" і „Echo de Paris"  вміщено дуже прихильні до Столипіна статті петербурзьких кореспондентів. „Росія" не вірить, щоб Держ. Рада рискнула подать запитаная про вживання 87 статті. „Рѣчь" зазначає, що серед тих, що підписали запитання, єсть один чиновник, якого вивів в люде Столипін і який завше одстоював політику Столипіна. „Як що цей зрадив і протестує, пише „Рѣчь", то значить келех, дійсно, переповнено".