До заклика В. Винниченка.
Пропозиція Винниченка укр. громадянству про улаштування укр. художнього відділу на виставці у Римі - цілком практична і реальна. Час ще єсть. Треба тілько не гаятись! 
Зробить же це діло може невеличке коло свідомих людей з нашого громадянства, навіть яка небудь просвітня, або наукова інституція. Потрібні гроші на це. Але їх на мою думку не так вже й багато; аби тільки було справжнє щире бажання, а гроші можна дістати чи жертвами, чи позичкою у тих людей, які забажають взяти в цьому ділі участь і т. ин. Правду пише Винниченко: коли спромоглись на ЮО тисячний пам'ятник, то не диво спромогтись на власний павільйон на виставці. Скільки він буде коштувати, трудно сказати; але це залежить від розміру його; у всякому разі тисячи 3 - 4; конкурс на проект павільйона тепер вже мабуть пізно оголошувати, а прийдеться замовить його якому-небудь з наших художників-архитектів. Далі йде питання друге, головне. Що ми виставимо, що покажемо? Які експонати і де їх взята? Треба звернутись перше, до наших земств і я певний, що таке земство, напр., як полтавське, що вже вславилось своєю прихильністю і любовію до рідної штуки, і має власні художні шкоди, певно, це земство дасть таку силу художніх виробів, що не сором буде і нам виступити перед широким світом. Що це так, досить тільки пригадати економично-художню обласну виставку у Катеринославі, на якій полтавське земство репрезентувалося з художнього боку як саме багате, саме культурне, на якій згадане земство виставило силу найкращих і найріжноманітних виробів своїх художніх шкіл, де поруч з стільною простою роботою, можна було побачить роскішні, коштовні, чудової роботи вази та инший шляхетський посуд, де була сила високо-художніх стільних меблів, що розкуповувались і замовлялись нарозхват, не дивлячись на високі ціни, де було багато всяких инших творів художніх, малюнки і т. и. Це тілько полтавське. Мабуть і в инших земствах та і по инших інституціях України, знайдеться не мало цікавого художнього матеріалу; з якого можна одібрати саме найкраще. Крім того, не мало є у нас художників, навіть (хоч і менш) архитектів, яки б певно, не пожалкували надіслати свої праці, проекти, як що останні будуть уявлять з себе цікаві і гарні речі. Гадаю, що напр. полтав. земство з охотою б згодилось експонуватись на римській виставці, бо крім успіху, мало б і користь не малу, як це було після Царського одвідування музею

при полт. земстві, та після катериносл. виставки. Організацію цього діла треба взяти, або приватним людям, або полт. земству, а ще б краще і тим і другому. Взагалі ж вся ця справа можлива безперечно Дай Боже тілько щирости та бажання, а успіх буде! Дмитро Д—-ченко.