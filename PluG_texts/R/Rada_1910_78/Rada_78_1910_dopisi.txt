ДОПИСИ.
(Од власних кореспондентів).

РОТМИСТРІВСЬКА ВОЛОСТЬ, черкаського повіту (на Київщині). Крадіжка. 29-го марта поліція робила слідство про крадіжку, що сталася в носачівській сельській росправі, нашої волости. Слідство довело, що вкрадено семеро ратницьких свідоцтв, три „увольнительнихь" салдацьких білета, „исполнительннй" лист з'їзду мирових суддів, виданий селянину Штилю, скільки наказів старості од волосного старшини, офіціальні папери і квиткову книжку, по якій з селян бралася страховка. Слідство передано судовому слідчому 2-го участку черкаського повіту, а також повідомлено про це п. київського губернатора.
С. ДИКАНЬКА (на Полтавщині). Сельсько-господарське товариства. На останніх зборах нашого сельсько-господарського товариства був прочитан одчот про його діяльність за минулий рік. З одчоту видко, як все більше поширюється між селянами корисна діяльність товариства. На збори ходить багато. Особливо ці зібрання дуже зацікавлюють слухачів, коли бував на них агроном або садовод. Любо дивитись, як чемно поводяться селяне на тих зібраннях. Коли хто з членів каже свою думку, всі уважно слухають. Тут всі поводяться, як в справжнім парламенті. Здається, що це одна семья, в якій тільки одно завданн — добробут усіх селян. От куди б слід завітати тим, хто каже на нашого селянина, що він ще не доріс. З одчоту бачимо, що за останні роки наше товариство придбало трохи сельсько - господарського реманенту. Має товариство свою власну комору, звідкіля продає дуже задешево усяке насіння, порошки для обприскування садків. На весну товариство засіває 6 десятин свого зразкового поля. Крім того з весни думають почать продавати усякі сельсько - господарські причандали: коси, сіянки, плуги, підкови, гвіздки то що. Вирішили, щоб оце перед Великоднем закупити в місцевій економії де-кілька сот пудів гарного борошна і продавать його селянам без всякого прибутку; коли ця продаж буде погрібною, то й надалі постановили провадить її. На цім же зібранні товариство вирішило питання про відкриття у нас товариської крамниці і тут же написала проханая до п. губернатора і передали його через повітового агронома.
С. ВЕСЕЛІ-ТЕРНИ, верхнедніпровського повіту (на Катериноелавщині). Весняна робота. Робота у нас в степу цієї весни почалась дуже раноНА
на масниці де-хто починав пробувати сіять пшеницю, а 2—3-го марта ріллі настільно поодтавали, що з цього часу почалась загальна сівба, з якою дуже поспішались. До 10 го марта трохи не зовсім пообсівалися. Селяне були раді, що так швидко упорались з весняною роботою, але ці радощі миттю розвіялись, коли, починаючи з 10-тих чисел марта, вдарила знов холоднеча. Селяне почали журиться, що ранні посіви вимерзнуть і їх прийдеться чимсь пересівать. Одначе після Благовіщення пройшов дощик і скрізь зазеленіло. Навіть раніші посіви кращі за пізніші. Озимина теж гарна, особливо жита, а пшениця трохи прижовкла од морозів. Останніми роками тут почалося ширитись садівництво, дякуючи питомнику С. Колачевського, з котрого селяне нашої волости мають садове дерево по 5 коп. за кожне, замісць 20 —ЗО коп. — ціни каталога. Особливо минулої осени і цієї весни багацько хазяїв почали садити дерево. Городина, овоч переноситься в степ, або на луки, а садибне місце, як найцінніше, засажують садком. Часто шкодить садкам гусень, що кожної весни об'їда листя на дереві. Раніш, коли не було тут сельсько-господарського т-ва, з гусенню мало що й боролися. Тепер же та садова прискалка, яку має т-во для боротьби з гусенню, обійде не один десяток хазяїв, як і торішньої весни та літа.