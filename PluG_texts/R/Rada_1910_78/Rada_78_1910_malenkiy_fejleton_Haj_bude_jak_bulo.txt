Маленький фєльєтон. 
„Хай буде — як було!"
(Правда).

Зібрання „одобреного" українського товариства „Сорока" ось-ось закінчиться. Та й годі вже сидіти — надокучило. Члени потомилися, а старий Остапець щось закивав носом, сидючи на канапі. Та коли б чи не закінчилося, коли отой „червоний" Цвіркун ще не втомився, видко. Підводиться мерщій з стільця й голосно гукав: Панове! Нагальна справа! Прокиньтеся на хвилину... Серед нас зрада завелася... Чотирі голові підвелося і витріщилися на промовця: „чи ти не збожеволів часом?*— запитували розбуркані очі. Два члени ще дужче похнюпилися, а я — восьмий член громади — аж за живіт схопився: „Ну — промайнула думка —ось тобі й висидів. Це ж тобі каюк надійшов"... Аж затремтів і слухаю того Цвіркуна капосного. А він: Панове! У отій газетці „Рада" заявилася звістка про наше зібрання. Потім друга —і про все чисто описано, як на долоні. Яка це сорока їм однесла? Це зрада! Там, правда, нічого не було небезпечного, але... Хто-зна що далі буде... Казати про нашу роботу, про наміри, плани й працю —це не можна, це шкодить нашій громаді й справі. Чи так я кажу, панове? Ми— люде діла, а не слова! Ми не рекламувати себе повинні, а працювати нишком і невтомно. От що!.. Я даю пораду: хай буде, як було; не подаваймо, а ні духу свого до преси. Нехай нас не помічають... Ось що!. Прохаю голову голосувати мою пораду...
 Старий голова підвів свого чуба й спитав; Хто за те, ще б мовчати, як і раніше? Підняло двоє руки. Хто проти цього? 1 Ніхто. Хто зрікається голосувати? Двоє. По парламентському звичаю —ті, що зрікаються, належать до більшости: пораду прийнято. Про нашу діяльність ніхто не повинен нічого знати.
Минув місяць. „одобрена" громада ще раз зібралася до шклянки чаю. Посиділи, пожурилися і порішили не збіратись часто. Та й для чого? Од преси забезпечені як слід, працюємо нишком, щиро й невтомно, наче які нелегальні (прости Господи!) поховалися од людського ока. І ніхто нас не знає, ніхто не бачить! Гарно, спокійно! Ми тепер не з примусу працюємо, нікому відчиту не віддаємо, ніхто й гудити не буде, бо робимо все з охотою. Ось як! Краще й не вигадаєте! Громадянин.