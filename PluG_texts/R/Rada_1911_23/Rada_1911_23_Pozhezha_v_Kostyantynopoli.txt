Пожежа в Костянтинополі.
Цими днями в Костянтинополі згорів історичний будинок „блискуча Порта”, в цьому величезному будинкові було міністерства внутрішніх справ і закордонних, а також державна рада і великий візірат і архиви всіх головних державних документів. Пожежа, як тепер виявилось, сталась з підпалу. Збитків більше як на 40 000 турецьких фунтів. Будинок був не застрахований. Але мало того в архивах згоріло і помарновано пожежею багато дуже важких історичних документів. Украдено печатку міністра закордонних справ і багато державних секретних документів. Почалось слідство в цій справі і арештовано вже 40 салдатів-вартових і 20 служащих Порти.
