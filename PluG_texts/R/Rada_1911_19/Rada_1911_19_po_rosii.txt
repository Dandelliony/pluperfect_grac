ПО РОСІІ.
Реформа семинарій. Окрема нарада при учебному комітеті синоду для остаточної редакції нового статуту духовних семинарій і дух. шкіл встановила грунтовні пункти проекту. Проект усунув сословний характер духовної школи, щоб до неї могли вступать всі, хто хоче присвятить себе служенню церкви. Для тих, що приходять з свіцької школи, встановляють окремий екзамен, а для скінчивших середню свіцьку школу при семинарії улаштовують богословські курси. Ректора вибірають з особ, що прослужили в школах не менше 10 літ. Проект мало чим одріжняеться од теперішнього статуту. В нараді беруть участь ректори духовних семинарій, інспектори де-яких і де-які духовні особи в Петербурзі. Всіх на нараді 20 душ. (Речь).
Городський з'їзд. Всеросійський з'їзд городських громадських самоуправлінь остаточно вирішено скликать в 1911 роді. На цьому з'їзді обмірковуватимуть питаная про реформу городського „Положенія". (П.Л.).

Медичні курси у Казані. Медичний факультет казанського університету висловився за безумовну необхідність відкриття вищих жіночих медичних курсів у Казані. В своєму докладі факультет зазначає, що жінки давно довели вже свою Іздібність до медичної роботи і що вони величезну користь можуть принести людности, надто инородцям мусульманам. (Р. В.).
Кріпацькі звички. „Речь” переказує таке: у кватирі графа N щезли 25 руб. В крадіжці запідозрили 15-літнього хлопчика, що служив у графа. Граф викликав двірника, околодочного і батька хлопцевого. В їх присутности граф приказав хлопцеві роздягтися і лягти. Потім принесли ремінь, бо різок не було, і граф проказав батькові хлопця бить його. Батько довго не хотів, але граф приказував. Батько врешті вибив сина, давши йому 25 ударів, по удару за карбованець. Після цього граф проказав батькові хлопця принести йому 25 руб. до 10 годин. Батько, хоч і вважав сина невинним, мусів принести гроші, бо він служив за кухаря у другому домі і граф загрожував, що його увільнять з посади. Хлопець каже, що він не брав грошей і через це граф передав ще його поліції. Протокол склали тілько про крадіжку.

Дякують за ласку. В „Смол. “Вест.” пишуть з верховської волости, що хтось вже два роки непроханий шле у волость газету и “Светь“. Газети цієї ніхто не читав і так валяється вона на полицях, причиняючи турботи сторожеві та досаждаючи людям, бо поміж газетою часто губляться листи, що приходять на волость. 
Анкета про становище преси. Комісія про правове становище преси, що організована при літературному т-ві, склала лист з запитаннями до всіх органів преси з метою зібрать як можно більше фактичних відомостей, що освітлюють правове становище преси за період після маніфесту 17 октября і тимчасових правил 24 ноября 1905 року. Все це матиме історичне і дасть змогу підготовить матеріал до урядового проекта про пресу. Всього в анкеті 38 питань. Секретарем комісії гр. Толстой. (Р. І.).
Кара кавказцям. На громаду села Смітанджі, біля якого в-осени зроблено було напад на начальника участку Коноплева, наложено і зібрано вже штраф в тисячу рублів. (Р. С.).

Кара Голосову. Протоієрея Голосова, якого ото обвинувачували в роспусті, скинуто з посади законовчителя омської дівочої гімназії, настоятеля собору і разом з тим заборонено служееня. (У. Р.).

В земстві. В Павенці, олонецької губ., головою повітової земської управи служить бувший пристав. Під його тяжкою рукою, каже „Речь", служащим трудно живеться. В лікарні перемінилося 6 лікарів. Тікають виключно од самовлади голови, бо жалування гарне в лікарні. Оце недавно на земському зібранні обмірковували питання про заснування санітарної комісії при управі. Цій комісії хотіли надати право призначать лікарів. Лікарі, що були на зібранні, оросили дозволу „висловитись '. На це голова заявив: „Я на це погодитися не можу. Яке ж тоді моє становище"? Пронозіцію лікарів одхилили. Лікарь, що сперечався з головою, покидає службу. Характерні земські порядки!
Маєток А. С. Пушкина. М-во внутрішніх справ запропонувало нижегородському губернаторові організовать окрему комісію для переговорів з Л. А. Пушкиним, родичем відомого поета А. С. Пушкина, з приводу купування в казну родового маєтку Пушкина при селі Болдіно, лукояновського повіту. Як каже „Нов Вр.” теперішній власник просить за маєток всього 30.000 рублів.

Дезінфекція манчяурської почти. „Нов. Вр.“ здіймав серйозне питання про те, чому досі не роблять дезінфекції почти, яка приходить з Манчжурії. Газета каже, що першими одержують з заражених місць газети і листи російські редакції, куди і може ранше всього занестися чума. Треба було б не гаючись установить карантіна. Як що чуму занесуть, то буде вже пізно, бо з нею трудно боротися.
В Новоспаському манастирі. Дуранво в „С.-Петерб. Ведом.“ пише: В Новоспаському манастарі в Москві настоятель Макарій (Гневушев) зробив собі роскішні покої, купив оксамитні килими і турецькі дівани, зробив мармурову ванну і роскішні льодовні для закусок. В церкві манасгиря роблять співки для дівчат і жінок в присутносте о. Гневушева, і ці співки тягнуться до опівночі. Послушника поводяться так, що примушують червоніти дівчат. Обітель повернулася в щось непотрібне. Людність збірає підписи під скаргою на Макарія в синод. На випадок синод не забере Макарія, скаржитимуться Цареві.
