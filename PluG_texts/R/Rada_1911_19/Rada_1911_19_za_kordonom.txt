За кордоном
Партійний уряд в Японії.
До „Times" телеграфують з Токіо, що міністерство Катцури постановило увійти в згоду з партією “Seiyn-Каі“, організованою в 1900 році маркизом Іто, і тепер самою великою в палаті депутатів. Постанова кабінету свідчить про те, що в Японії заводиться на далі сістема партійного уряду.
Чума.
Чума в Манчжурії все більш і більш лютує. В Фудзядяні гори мерців. З населення в 40.000 душ лишилось живих всього 6.000. Хати забито, стоять пустками. На вулицях тільки санітари, салдати і купи трун. Плачуть осиротілі діти. Трупи понівечені передсмертною агонією. Спалено поки шо 2.500 трупів. В глибокі ями, вистелені дровами, скидають трупи, облиті керосіном з пожарної кишки. Багато трупів лежить так, бо нестало керосіну і дров. Собаки їдять обгоріле мясо. Лежить ще неспалених щось 4.000 трупів. Повітря, не зважаючи на мороз, смердюче — просто немає чим дихати. Тих, хто лишився в Фудзядяні, чекає неминуча смерть. В Хуланьчені, Ашіхе, Ціцікарі, Куаньченцзн і Мукдені сотні мерців. В Хуланьчені трупи лежать на льоду на річці, щоб на весні вода їх понесла в море. З Ціцікару сповіщають, що більшість лікарів там померло. Дуже мруть салдати. Втікати нікуди, бо зо всіх схорон страшні звістки, В Харбині ждуть з трівогою теплих днів, коли трупи почнуть гнити. Руські сем'ї втікають. Сподіваються, що цими днями російський уряд втрутиться в китайські справи. Фудзядань треба спалити і руські села обложити кордоном з російського війська.

