Як нас визискують *).
(3 листа до редакції).
У числі 15-му „Рада* поміщено цікаву статтю під назвою: „Після з'їзду архітекторів “. Між иншим там розповідається про те, що д-ій Ваулін на цьому з'їзді читав цікавий доклад про кераміку російського виробу. Автор статті додав: „І тут не знайшлося ні одної людини, ознайомленої з тими успіхами, яких досягло в цій справі напр. наше полтавське земство і з'їзд нічого не довідався про те, що іменно керамічні вироби наших полтавських гончарів не тілько не гірші од закордонних виробів, а навіть ліпші од них“. До цього можу добавить, що д. Ваулін був за майстера по керамиці в миргородській мистецькій промисловій школі. Він і вчив і багато де чому сам тут навчився, робивши силу керамічних річей для оздоблення відомого будинку полтавського губернського земства після того робив не мало й у самій Опошні. Далі у спілці з одним добродієм одкрив біля Петербургу свій керамічний завод. Там у його й роблять виключно тільки миргородські учні у країнці —бо других немає у цілій Росії. Ті учні, що вчили тут тільки український орнамент і знають його, компонують д. Вауліну ріжноманітні речі, — користуючись, розуміється, українською орнаментикою. Можна добавити до цього, що користуються вони й техникою, добутою в миргородській школі. Не вадить згадати тут ще й той факт, що д. В-н, видавши свій ілюстрований каталог, помістив у ньому не мало цілком українських композіцій миргородських учнів, але ті композіщї непідписані ними, а кимсь иншим... кажуть, що це звичайно робиться так по всіх фабриках... Підпише той, хто й не торкнувся до речі. Поміщено у тому каталозі цілком і де-які малюнки з будинку п. губ. земства і теж цього не зазначено. Очевидно все те йде за „русскую керамику“ і „русское искусство” ні єдиним словом не згадуючи, скільки там є українського... Років зо два тому в укр. печаті розказувалось про другого фабриканта з Варшави, д. Лущевського, який не раз приїздив і в Полтаву й Опошню й в Миргород, купуючи цілі партії українських керамічних виробів. Його фірма зветься, здається, „Местное производство керамическихъ изделій". За точність цієї назви фірми не ручуся. Цей добродій хотів зробити з миргородською школою таку умову, щоб всі українські вироби продавались тільки йому, але щоб на них підпису не було — вони мали йти за речі, вироблені на фабриці д. Лущевського і йти у Варшаві з його складу „керамическихъ изделій местнаго производства*, тоб то вже польського, а не українського. Коли йому це було зауважено, то він відповів, що дійсно воно „местное", але те „место" тільки не у Варшаві. От і все!.. І торгує собі він опішнянськими виробами, а пани поляки купують їх та вихваляються, як то у них високо стоїть та кераміка. Розуміється, ми не рівняємо д. Ваулина до Лущевеького або до пані Бенезек, яка в Парижі видає українські мелодії за великоруські *), — то вже щось надзвичайне, а все ж би годилось згадати у свойому докладі й про українське керамічне мистецтво. Беруть, беруть з нас всі охочі до чужого народнього надбання і немає кому за нас заступитися — оборонити. Не більше року тому якийсь англієць чи власне шотландець професор читав у Лондоні лекції про шотландську геометричну орнамевтику, де сміло доводив що українські плахти то без сумніву шотландське насліддя, яке могло зайти якось через Польщу до нас і тут акліматизувалось і що взагалі українська геометрична орна ментика має походити звідти. І вдруге кажемо — дуже вже багато охочих до нашого добра розвелось. І нема кому обороняти його, а сам хазяїн того добра напів голодний кустарь мовчить, не зважаючи на чужі руки, що вже забрались у його скриню. Він все творить далі, аби на всіх настачити. А ми тільки й можемо вріз гіркий сміх порадити йому приказкою: „А ти, Марку, грай!..” Опішнянський Гончарь.
*) Лист д. Опішнянського-Гончаря являються гарним додатком до надрукованої в ч 18 „Ради" статті д В. про „Польську" штуку. Просимо наших читачів і надалі надсилати нам звістки про факти визискування чужинцями нашої умілости.Редакція*
