Економичне життя Украіни. Крізіс і банкротства.
Економичний крізіс на Україні в останнім році трохи зменшився, але не настільки, щоб стати зовсім непомітним. Один з показників його — часті банкротства помічається й тепер. За один останній час на теріторії України зарегістровано більш десятка банкротств з досить значною сумою пасіва. Так, у Київі збанкротував відомий гільзовий фабрикант Дуван, зоставивши боргів на 500 тис. карб. Також у Київі збанкротував якийсь купець Б., шо мав сірникову й паркетну фабрики; пасів більше 100 тис. карб. Збанкротувала ще фірма Трабського, що торгувала хутром у Харькові й Київі; пасів—375 тис. карб. У Полтаві збанкротували фірми: мануфактурна Гісіна з пасівом у 80 тис. карб., також мануфактурна Братенші з пасівом у 110 тис. карб, і лісоторгова Лунца з пасівом невідомо на яку суму. У Кременчуці збанкротували фірми: лісоторгова Лернера й Шрептера з пасівом у 400 тис. карб, і мануфактурна Боровицького з пасівом у 90 тис. карб. Нарешті, у Катеринославі збанкротувала мукомольна фірма В. Гезе й К° з пасівом на суму більше 100 тис. карб. Цілком особливе місце що до поширености банкротств займає Одеса. Генерал Толмачов так добре „втихомирив’’ Одесу, що торговельне й економичне значіння цього колись славного на цілий світ міста тепер з кожним днем занепадає все більше й більше. В звязку з цим в Одесі останніми часами виникла якась пошесть банкротств. Місцеві фабрики, великі торговельно-промислові фірми й біржа переживають формальне заворушення, яке нагадує пінку. Раз-у-раз виникають нові „торгові доми", але це явище ненормальне, бо комерсанти, щоб не платити своїх боргів, переіменовують свої підприємства в „торгові доми", здебільшого цілком фіктивні. А що постановою сената за № 861 од 1908 р. заборонено повертати майно „торгових домів" на виплат боргів поодиноких його пайщиків, то банкроти мають змогу платити своїм кредиторам по 5—10 коп. за карбованець, чого в Одесі ще ніколи не бувало. Ті з одеських комерсантів, які ще не думають робити з своїх підприємств „торгові доми", хотять ужити проти цього лиха якісь заходи, але навряд чи з того що вийде, бо причини теперішньої пошести банкротств лежать в загальних умовах сучасного становища міста Одеси, а не в злочинних замірах тих комерсантів і промисловців, що один за другим банкротують.