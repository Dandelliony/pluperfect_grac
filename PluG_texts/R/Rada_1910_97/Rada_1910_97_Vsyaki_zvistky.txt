
Всякі звістки. 
МІНСЬК, 29. Тягнуть до суду всіх євреїв, що досі іменували себе христианськими іменами. ПЕТЕРБУРГ, 29. Директор горного інституту Бауман подав в одставку. Ніхто з професорів не хоче йти в директорі інституту. „Нов. Вр.“ телеграфують, що арештовано абисиньку царицю Таїту. В країні спокійно. ВАРШАВА, 29. Сенатор Нейгардт скликав нараду чинів судового відомства, на якій обмірковуватимуться незручні для людности постанови теперішніх гражданських законів краю. ХАРБИН, 29. Через безрезультатність переговорів про вироблення умов судоходства по річці Сангарі, російське генеральне консульство запропонувало російським судовладільцям та хазяям грузів, щоб мито, накладене китайськими митницями, вони вносили з 29 апр. депозітом до російсько-китайського банку. ПЕТЕРБУРГ, 29. Почався загальний з'їзд представників російських залізниць. МОСКВА, 29. Надзвичайні земські збори мають клопотатись перед Височайшою властю, щоб було затверджено опіку над маєтком кн. Меньшикова-Корейш, бо на йому лежить 85.000 руб. земських та инших недоплатків. ОДЕСА, 29. З'єднане засідання комітетів біржевого, торгу, мануфактур, сельсько-господарських справ та виставки ухвалило клопотатись про влаштування в Одесі з'їзду представників торгу й промисловости.
