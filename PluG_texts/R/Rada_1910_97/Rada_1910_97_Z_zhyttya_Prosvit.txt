З життя „Просвіт".
Рада Київської „Просвіти - прохає своїх членів, які мають на руках книжки з бібліотеки „Просвіти” , або якісь гроші, зібраті по квитках „Просвіти", подбати про негайну передачу і тих, і других до Ради товариства. У Миколаїві, 26 апріля, т-во „Просвіта" у театрі Шефера улаштовало вечір присвячений пам'яти українського історика і композітора М. М. Аркаса. Було виставлено 2-гу дію „Катерини" оп. Аркаса, а також народні сцени з 1-ої та 8-ої дії. Перед початком вистави д. Жмака прочитав біографію М. М. Аркаса і познайомив публіку з літературною та композіторською діяльністю цього народолюбця. Далі йшла опера. Роль Катерини виконала д-ка О. М. Шестирикова-Аркас, зробивши своєю грою і чудовим голосом велике вражіння на публіку, котра щиро вітала її оплесками і квітками. М. М. Аркас 2-й виконував дві ролі: батька Катерини та москаля Івана. З обома ролями він справився добре. Роль матері гарно відограла д-ка Кремньова. В ролі молодого Катерини добре співав д. Науменко. Великий мішаний хор (коло 100 чол.) співав слабенько, хоча у йому були гарні голоси, переважно жіночі. Український гопак у 1-й дії, виконаний д.д. Козловським і Отавським та д-кою Токаревою, подобався публіці. Чималий оркестр, під орудою професора Пражської Академії д. А. А. Лукініча, згучав прекрасно. Вечір закінчився апофеозом: на сцені стояв уквітчаний великий бюст М. М. Аркаса, з лавровим вінком на чолі. Коло його, по обидва боки, стояли запорожці, а далі, ліворуч, деред москалем на вколішках стояла з дитиною Катерина. Хор гарно проспівав двічі „Славу". Театр було убрано гірляндами з різнокольоровими електричними лямпочкмми. Вечір пройшов з художнього боку досить гарно. Збору було 700 карб.

