Націоналізм, сепаратизм і шовінізм.
(Лист з Англії).

Ми не можемо прибрати менш страшного заголовку до тієї звістки, що оце на днях появиляся на сторінках де-яких з тутешніх часописів, і яку ми хочемо переказати отутечки нашим читачам. Члени англійського парламенту, уельсці та шотландці, прийшовши до думки, що на потреби Уельсу та Шотландії звертається не доволі уваги в державному житті Англії, почали радитися по-між себе, щоб заснувати дві нових і цілком самостійних парламентських партії — партію уелських націоналистів та національну партію шотландців. Мова про заснування нових партій знялася під безпосереднім впливом упертих домагань уелських та шотландських виборців, які почули себе знехтованими, і яких образила неувага англійського парламенту до їхніх окремих, краєвих потреб. Не знати, які пояснення чи додатки до ції звістки принесуть часописи. Не знати, може виявиться, що сама звістка була неправдива; а може знов і те, що ніяких спростовань не буде й зовсім... 
Проте, „щоб не
готовив нам грядущий день", певно одне, що в національній свідомості недержавних народів Об'єднаного Королівства відбуваються якісь процеси, —бо навіть газетний дим не буває зовсім без вогню... А що там відбуваються не „якісь" процеси, а глибокі процеси національного розбудження, про це доводиться чути тут де-далі то все більше, і подана нами звістка— як би вона справдилася — була б лиш добрим кінцем не смілої епохи, а політичного націоналізму. Не лехко собі уявити, не бувши тут, яку велику ролю у розбудженні инших недержавних націй 06‘еднаного Королівства, грають останніми часами ірландці. Їх переможний похід — читач виправдає нас за такий бундючний вираз —з національними вимогами на їхньому прапорі впливає на уяву навіть таких пропащих національних душ, якими є шотландці. Сказати в однім слові, ірландці стали тим в очах національностів Об'єднаного Королівства, чим японці стали в очах народів Сходу... Вони стали надією, ідеалом, прикладом. А загальні і цілком отверті балачки про недалекий парламент в Дублині, з Джоном Редмондом, першим прем'єром Ірландії, могли тільки прискорити початок міркуваннів — поки що самих лиш міркуваннів —про заснування уелської та шотландської національних партій. До цього часу уелські члени парламента, так само, як і шотландські, усі належали до „загально-англійських" політичних партій, чи, властиво, до одної з них, ліберальної. Консервативна англійська партія була завше занадто англійською і шовіністичною, щоб позискати на свою користь з симпатій недержавних британських народів. Але, почавши мову за це, треба сказати, що й ліберальна партія почала вславлятися за мало що не „підкуплену інородцями" тільки з часів Гладстона, коли од неї утікла до консерваторів щиро-англійська частина її, то б то „уніонисти,, , які не хотіли бути причетними до дарування ірландцям автономії. От з того тільки часу ліберальна партія і почала бути дійсне прихильною до британських недержавних народів, і що англійський лібералізм не раз стало можна казати, що він є, властиво кажучи, не стільки англійським, скільки великобританським. Проте знов, і Велика Британщина, як ми це знаємо, є поняттям, в якому панує Англія, і в яке вона входить, як „predominant partner ". Звідци от і стало можливим те, що скоро самостійні виступи ірландців почали прибіратися в надійний вигляд: лойяльні до цього часу до ліберальної партії „инородці" —до речі сказати більше „корінні” мешканці цих островів, ніж самі англійці — почали ніби-то ворушитися, і ворушитися в тому напрямі, щоб розпочати самостійну національну політику на кшталт ірландської. От як стоїть справа. Шовінізм, сепаратизм, і тисяча инших „ізмів” на додаток, і все це на голову бідної англійської нації, що колись тримала всіх цих інородців у своїй жмені. Ясно, як Божий день, що все це сталося в наслідок „кволої" політики ліберальної партії. Принаймні й так (чи приблизно так) формулує страшне становище англійська консервативна преса, яка вимагає твердої політики і яку непокоїть повстання місцевих націоналізмів не тільки в Уелсі і в Шотландії (Ірландія — давно безнадійна), але також і в Єгипті та в Індії.
Одначе, і з поміж цієї преси, ті органи які поважніші, встидаються кипіти немотивованою злобою на народи, що вони хочуть почувати себе в британський імперії цілком удома. Страшна інородчесько-фобська гидра потупила свої зуби оттут у Англії, і дурні брехні про „сепаратизм" вже перестали дуже лякати навіть англійського консерватора. Англія за останні часи зробила аж кілька спроб з даруванням країнам автономії, але всі ці спроби показали те саме: ворожі „сепаратисти" ставали найвірнійшими британськими патріотами.                       С. Подолянин.



