Промова Маклакова.
Маклаков пояснює, що він проти політичної постановки запитання, але він ніяк не погоджується й з противниками запитання. Праві хоч послідовні: кажуть, що в нас конституції немає, і через те всякий акт Монарха визнають законом. Але дивно, що октябристи, визнаючи конституцію, не визнають потреби в запитанні. Нема чого чекати, коли цими правилами почнуть користуватись, бо вже само видання акта—є вчинок. Ненормальність августовських правил очевидна і в самому порядку їх оповіщення людности. Августовські правила—то пам'ятник реакції і підупаду УРЯДУ- На уряд сподіватися нема чого, бо побіч з тим, як зростає сваволя та беззаконіє, зростає однаково й самозадоволення уряду. П. А. Столипін, — каже промовець, — посилається на зменшення числа засланців. Але ж в цьому нема нічого дивного; бо при істнуючій загальній апатії, не можна знайти 10.000 чоловіка, „придатних до заслання". (Оплески на лівих). Зміна вийшла через те, що виняткових заходів вживають в звичайному житті. Попереду арештовували революціонерів, а тепер — іменинників, раніш оборонялись, а тепер — помщаються та дратують... Але нема чого говорити про виняткові становища, коли досить згадати про виняткових адміністраторів. Уряд, що виріс в боротьбі з „крамолою", без крамоли жити не може; а коли її немає, він сам її утворює, щоб виправдати виняткові становища для цілих країн. І в боротьбі з неістнуючою небезпекою уряд не бачить справжнього підупаду народнього духу, загального незадоволення, якого неможна знищити при помочі „побъдъ надъ инородцами" (гучні оплески на лівих лавах). Гололобов різко критикує хистку позіцію октябристів, на яку вони стали в справі про визнання конституційного ладу в Росії. Уваров каже, що промова бувшого октябриста Гололобова свідчить про те, як одмінились політичні умови за три роки. Програма правих дуже ясна: нехай буде самодержав'я, аби ми мали змогу, аби можна було чинити гидкі справи (шум на правих). Марков і Замисловський (з місця): то б то які це гидкі справи? Уваров. Хоча б субсідії. Праві'. Брехун, негодник. Хай прохав вибачення! (потроху шум зтихає). Бунат пропонує формулу трудовиків, що зазначає незаконність правих і їх видання. Дебати скінчено.


