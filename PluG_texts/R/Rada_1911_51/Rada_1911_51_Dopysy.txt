ДОПИСИ
(Од власн. кореспондентів).
М-ка ГОЛТВА, кобелицького повіту (на Полтавщині). Тутешнє життя. Наше містечко (раніше голтвянський повіт) в 1910 році випило горілки на 13000 карб., шкіл має 2 земських і 2 церковних, в котрих в 1910 —11 році учиться 210 душ дітей, а багацько лишається по-за школою, бо сюди прищитуються і хуторі, з котрих маленьким дітям приходиться ходити до школи за 5 верстов.
Єсть у нас і земська книгозбірня, але, на жаль, у ній немає українських книжок. Був один „Кобзарь" та й той порвався.
До лікарні приходиться іти за 6 верстов, а хуторянам за 10 і більше верстов, але темрява така, що бояться прохати собі фершала, щоб не було росходу, а бабам іще цілий рай і їх возять від хворого до хворого, як знаменитих лікарів. Окрім шептання, баби лічать здебільшого горілкою, настояною на травах і корінні.
Таке лікарство дають, наприклад, хворому на катар шлунку.
Крамниць у нас істнує 2, із котрих одна заснована 8 років тому з 800 карб., а тепер має на 15000 краму, бо за все беруть втроє.
Насилу й наші селяне зрозуміли велику користь потребительства. Та тілько, скілько орударі цього діла прийняли праці і насмішок від своїх же братів селян, бо ніхто не хотів помагати, міркуючи, що нічого з цього не вийде. А инші, долучивши від крамарів могоричу, відбивали охочих приставати, указуючи, що заможніші ж не пристають, а вони ж, мовляв, розумніші за вас, та й кишені у їх товщі,—і цим гальмували діло.
Орударі, як десятники з патерицями, ходили до всіх своїх общан і запрохували пристати в товариство і збірати гроші — поки добилися свого. Ніщо не збило їх з наміченого шляху, бо знали, що й темний селянин зрозуміє таки свою користь. І тепер вони задовольнені. їх праця не пропала дурно. Потребительеька крамниця, маючи 476 карб. 72 коп. власних, та 89 карб, прикащи нового залогу — почала істнувати 10 декабря 1910 року,
Торговля пішла з першого ж дня гарно хоч тутешній крамарь почав закликати до себе людей і відпускати крам дешевше, та це мало шкодить і за 2 місяці, з 10 дек. до 10 лютого, крамниця вторгувала 869 кар, 69 коп., значить, має заробітку не менше 130 карб., а росходу за цей час за помешкання і служащих 43 карб., та підводи 42 карб. 45 коп. Але головна мета крамниці не бариші, а те, що багацько дешевше став крам. Жалко, що мало грошей і нема змоги держати мануфактури, через віщо ідуть багацько до тутешніх крамарів. Орударі міркують узяти на комісію, та хто його зна, чи вдасться. Зпочатку було у нас 48 душ пайщиків, а тепер 57. Керовничі виключно селяне і не так свідомі, а через це люде мало довіряються і мало пристають в товариство.
СЛ. ПОКРОВСЬКА (на Самарщині). 10 февраля у нас був вол. сход, на якому рішалось питання, як вшанувати „19-го февраля”; з першу всього прочитався приговор сельського сходу покрівчан, яким покрівчане асігнували 1000 карб, на пам'ятник в ознаменування 50 роковин визволення селян з кріпацтва. Після читання цього приговора старшина запитав сход, який-же зробить пам'ятник—чи поставити чи збудувати в слободі народний дім. Після голосування сход рішив: тисячу карб., що асігнував сход, лічіти фондом на збудування народнього дому в пам'ять Царя-визволителя. Крім цього сход асігнував 50 карб. на свято в день 19 февр.
Покровськими аматорами були виставлені такі пьєси: „Безталанна", „Мати Наймичка", „Панна Штукарка", „На Різдвяних святах". — Твір Костя Гай—Шкоди. Готуються до вистави „Жидівка вихрестка" і „Назар Стодоля", збор з якого піде на збудування пам'ятника Т. Г. Шевченкові у Київі.
