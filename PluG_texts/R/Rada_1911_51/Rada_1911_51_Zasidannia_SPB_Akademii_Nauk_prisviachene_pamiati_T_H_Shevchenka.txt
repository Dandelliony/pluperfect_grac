Засідання СПБ. Академії Наук, присвячене пам'яті Т. Г. Шевченка. 
Ще з 11 годин ранку 27 февраля можна було бачити купку людей коло Академії, що раніше других хотіли прийти на засідання, призначене на 2 год.
В 12 год. уже трохи не всі місця поміж колонами коло входу в Академію були повні народом, переважно студентами та курсістками. Знайомих обличь, що завше бувають на зборах українських товариств, напр. в “Громаді”—мало.
В 1 год. починають пускати в Академію невеличкими юрбами, щоб не було тісноти у вестібюлі. Людей найшло повна досить велика кокференц-заля Академії.
Українці, що складають з себе постійну “рефератну” публіку, губляться поміж масою. Але чується українська мова в масі мабуть чи не вперше в цій залі. Багато “малоросів” навіть “хахлів”, багато “завсегдатаїв” наукових зібрань Академії і великоросів. Можна сказати, що великій більшосте присутніх знайомий Т. Шевченко хоч почасти, але були й такі, що вперше почули, що Шевченко поет і великий поет.
Коло 2 год. всі місця навіть в проходах заняті, так що приходиться стояти, щоб бачити лекторів.
Приходять потроху академики (віцепрезідент Нікітін, Чернишев, Карпінський, Ольденбург, Марр, Котляревський, Рикачев, Залеман, Шахматов, Овсянико-Куликовський), з неакадемиків — Дм. Вас. Стасов. На почесних місцях українці (Славінський, Є. Чикаленко, О. Лотоцький, М. Садовський, Стебницький, Арабажін та инші).
В дві години збори Академії [відчиняє віце презід. літературного відділу ак. Шахматов. Першим промовляє ак. Овсянико- Куликовський. Його слово на тему: “Національні і загально-людські елементи в поезії Т. Г. Шевченка”.
Ов.-Кул. каже, що в поезії Ш. національним елементом —є історичний романтизм. Цей романтизм має значіння тільки історичне, тільки для національного українського відродження. Крім значіння його історичного романтизму, де-які поезії Шевченка мають значіння і загально людське або віковічне. Словом, Шевченка можна розглядати, як 1) поета національного відродження і як 2) загально-людського поета; а на цьому вияснити значіння Шевч. для України, всієї Росії і всієї людности.
Історичний романтизм — це є “смакованіє” минулого, ідеалізація старовини, високий інтерес до минулого, необгрунтована думка, що в минулому утворені були великі національні цінности. Це—історична хворість, “корь”, котру переживали всі нації в період свого відродження. Німці, чехи, французи, великороси (в особах своїх славянофілів) —всі пережили цю хворобу в свій час, і цю хворобу, цю “корь періода первьіхъ проблесковъ національнаго самосознанія” необхідно треба всім пережити.
Шевченко найбільше яскравий і талановитий представник історичного романтизму. Крім того історичний романтизм змішаний у нього з славянофільсько-федеративними змаганнями, а також сильним протестом проти кріпацтва.
Словом, Шевченко зумів “ударить по сердцамъ съ невѣдомой силой”, як каже Пушкін; а звідціля —він “двигатель” українського каціональнаго відродження, їсторичний романтизм найбільше виявляється І в таких творах, як: “Гайдамаки”, “Тарасова ніч”, “Іван Підкова”, “До Основ'яненка”.
Єсть одна особливість в історичному романтизмові Шевченка, на котрій референт зупиняється; це ті чисельні вирази, де висловлюється великий песімізм Шевченка до минулого. “Було колись”, “не вернеться”, “минулося”, “могили” і більш нічого. Це похорон, похорон... минулого. 1 Шевченко знає, що минуле тепер неможливе, але історія, — каже референт,— процес ірраціональний: співають часто “за упокой”, а виходить “за здравіє”. Так і і похоронний песімізм Шевченка: яскраві картини минулого “ударили по сердцамъ съ невідомою силою”, і більше, ніж що-небудь инше, спріяли національному “воскресенію” “Похорони обратились въ благовѣсть”.
Шевченко, таким чином, національний поет України.
Іще давно, до Шевченка, Україна була і не просто “этнографической разнозидностью”, а була національністю; була більше ніж етнографія. В українського народа була своя поезія народня високої проби.
Шевченко спадкоємець (наслѣдникъ) цієї поезії. Всі ідеї народні він перетворив на грунті нового розвитку, на грунті нової культури. Він “огромной величины і національная сила”, шо ударила по “всякимъ хорошимъ сердцамъ”.
Але історичний романтизм проходить: — єсть безмежний розвиток в будучині; треба було дати хід національним силам, і Драгоманов після Шевченка вивів національну ідею на загально людську путь загально-людського розвитку. Історичний романтизм зіграв свою ролю в минулому української національності і для сучасности вже не годиться.
Не одним тільки історичним романтизмом віє од поезій Шевченка. Шевченко був поет “милостю Божьєю”. Він був великий лірик. Лірика буває різного змісту (є лірика балету, художньої малярської творчости і лірика поетичної творчости. 
Шевченко лірик великого “діапазона”, бо він з'єднав в своїй творчості елементи малярсько-художні з музичними. І його лірика — лірика великої сили.
В чому величність Шевченка? В тому, що він висловлював ті чи инші ідеї, чи тому, що він великої сили лірик?
„Кобзарь, —це „сплошной гипнозъ демократическаго протеста мужика" і в ті ж часи із нього („Кобзаря") так і бьє чистіша лірика.
Візьмемо кілька рядків з його „Гайдамаків":
„Гетьмани, гетьмани! Як би то ви встали.
Встали, подивились на той Чигирин,
Що ви будували, де ви панували, —
Заплакали б тяжко, бо ви б не пізнали
Козацької слави убогих руїн!
Базари, де військо, як море, червоне,
Перед бунчуками, бувало, горить,
А ясновельможний, на воронім коні.
Блисне булавою — море закипить.
Закипить, і розлилось
Степами, ярами
Лихо мліє перед нами (і далі)
Ви почуваєте в цьому величезну силу ліризму, помимо ідеї, котрій можна спочувати, або не спочувати...
В поезії Шевченка, як уже сказано, елементи малярсько-художні злучаються з елементами музичними. Напр.
„Садок вишневий коло хати... (референт декламує ввесь вірш до кінця).
Під цим твором могли б підписатись і Пушкін і Гете, і Шіллер і Гейне, і цей твір проситься  на полотно. Це образок ліріки малярсько-художньої. Тут картина національного побуту намальована так, що з'являється здобутком людськости.
Переносити національне на загальнолюдське, на загально-людський грунт —це „тай а генія”.
Зразком музичної ліріки буде вірш:
„Огні горять, музика грає,
Музика плаче, завиває!
(референт деклямує до кінця). 
Це музика. Цей вірш перекладений на музику, і значна частина „Кобзаря" перекладена, і може буть намальована.
А коли художній твір проситься на полотно або виливається в музикальних згуках- -то знати з цього, що Шевченко великий лірік.
В цьому вірші
„Мені однаково, чи буду
Я жить в Україні, чи ні (рефер. деклямує до кінця). 
В цьому вірші така сила лірізму, рівного якому трудно знайти, або й неможливо.
„Шевченко з'явився виразником і „возбудителем" національного відродження України", каже промовець, переходячи до останньої частини свого слова. В цьому і є величезна заслуга його перед Україною перш за все, потім перед Росією і всею людськістю.
Коли яка небудь національність пробуджується до нового життя, то це все одно, що народжується чоловік.
Коли вона ще до того наділена од природи великими духовними і всякими Іншими здібностями, то це „великий плюс" для держави і звідціля і для всього світа. Українська національність це факт. Появлення всякої національносте, старої чи нової все одно, раз вона з'явилась або відродилась і хоче розвивати свої сили — треба вітать, бо це плюс.
Потебня „хохол", „патріот" великий - він імено дивився на розцвіт української І національности, як на бажаний для всієї Росії.
Далі референт робить „личное признаніє".
Хоч і багато єсть письменників, але у кожної людини є найбільше улюбленим який небудь письменник. Моїм улюбленим письменником був, є і буде Тургенев. Він любив Шевченка і в розмовах з Драгомановим висловлювався з спочуттям до відродження України. Найбільше любимим виразом Тургенева був: „аби був чоловік добрий, ніяка сила сокрушить його не зможе".
Коли цей вираз перенести на всю державу, то тоді можна сказать: „аби держава добра до своїх національностей, ніхто її тоді сокрушить не зможе".
Так закінчив Овсянико-Куликовський свою промову; громові оплески довго не вмолкали.
Далі говорив Славінський про Шевченка, яко „поета і громадянина".
Після Славінського промовляв останній промовець Ігн. Житєцький. Ця промова надрукована в „Рѣчи" № 57 і я не буду передавать її змісту. Скажу тілько, що думка про звязок поезії Шевченка з народньою творчістю і умиле простеження цієї думки в мотівах Шевченкових поезій про матір, надали рефератові суцільности, котрої бракувало трохи у попереднього промовця (М. Славінського).
Всі промови публіка щиро вітала. Але безперечно найбільше вражіння зробила промова ак. Овсянико-Кулнковського. Його промова прямо захоплювала своєю стройністю і простотою. По тім невеличким уривкам з поезії Шевченка можна було дійсне побачити, яка сила лірізму була у Шевченка, так уміло, з таким геніяльним, я б сказав, коментарієм подав їх Овсянико-Куликовський. Але в його промові було щось не договорено. Невже в самих ідеях Шевченка, про котрі Овсянико-Куликовський казав, що їм можна спочувать і не спочувать, невже в цих ідеях не було загально людського елементу? А змагання Шевченка до волі, і братерства, стремління ціле життя до правди ?
От на цій стороні творчости Овсянико-Куликовський не зупинився, і вона (ідейна сторона творчости Шевченка) зовсім майже згубилась поза історичним романтізмом та лірізмом.
На цей бік творчости Шевченка більше звернув уваги другий промовець М. Славінський; його промова про Шевченка, яко поета і громадянина, була дуже цінна тим матеріалом, котрий подав М. С. Біографія Ш. і огляд його значіння були взяті широко і грунтовно, та бракувало, як я сказав, суцільности і такої схематичної стройности, котра так придавлювала слухачів, коли слухали промову Оасянико- Куликовського. А найбільше зіпсувало дуже цінний доклад те, що промовець цітував Ш. в російському перекладі. Це було як для українця-рєферента свого роду „plus rohaliste que le roi lui meme“? тим більше, що це не вимагалось обставинами, бо розуміла ж публіка, котра була переважно українська або малоруська, коли цітував по українському Овсянико-Куликовський, або Жигецький; а краса поезії Ш. щиро народньої, загублювалась в російських перекладах, як вона загублюється завше в більшосте усяких перекладів.
Дуже гарне вражіння зробив на чисельну авдіторію і реферат Житєцького.
Закінчуючи свої вражіння, треба сказать взагалі, що хоч повного представлення про те, хто такий був Шевченко Академія і не дала (може через те, що Ш. не був ще об'єктом строго наукових дослідів, принаймі у російських учених), але цей день повинен бути одмічений в історії нашого національного відродження.
Коли серйозна культурно-наукова інституція другого, хоч і близького нам народу шанує в своїх стінах найкращого представника нашої національности, то це свідчить про те, що не тілько ми вступаєм в велику семью культурних народів, а й про те, що нас приймають в цю і семью, як рівного її сочлека. Крім того і цей день значить і те, одо не дарма пройшло 50 літ праці української інтелігенції після Шевченка, що, дякуючи саме цій праці , пом'янули „не злим тихим словом» генія України на таких зборах. Цей день може й є початок „пожинання тих плодів", про котрі говорив один з промовців, і з цьому значна заслуга української інтелігенції після Шевченка.
Ф. С-енко.
СПВ. 28 лютого.
