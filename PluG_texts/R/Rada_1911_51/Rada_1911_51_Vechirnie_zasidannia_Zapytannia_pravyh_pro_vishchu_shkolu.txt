Вечірнє засідання.
Запитання правих про вищу школу.
Предеідатель — Гучков.
Місця для публіки переповнені. В ложі міністрів —Кассо. Обмірковується далі запитання правих про становище вищих шкіл.
Соколов (прогресіст). В Росії нема науки. Середня школа задавлена. В університетах поліцейськими заходами перешкоджають студентам навчатися. Заходи уряду можуть тілько викликати злість в студентів. Увільнення і заслання без суду —це та росправа, що нагадує карательні отряди та терористичні акти. Міністр народньої освіти виявляє своїми роспорядженнями не любов до Росії, а призирство.
Образцов цілу годину лає професуру, студентів і промисловців. В кінці його промови виникає в Думі бучний скандал, коли Образцов починає говорити за курсисток. «Курсистки, — казав він — грудьми випірали професорів з авдіторії, дозволяли робити над собою антропометричні досліди, брали участь в афінських вечорах (на лівих лавах шум і вигуки: Негодяй! ви не в чайній!) Які винні в роспусті, які сотнями оддавали себе пьяним матросам (вигуки: мерзавець! припиніть поганця). Предсідатель дзвонить і заявляє, що за шумом нічого не чути.
(Зліва крики: «вов! убивця Караваева!).
Гучков прохає не стукати пюпітрами. Звертаючись до Образцова, він каже: ваша година закінчилася.
Образцов хоче говорити далі; за шумом нічого не чути.
Замисловський кричить Образцову — «не смійте зіходити»!
Гучков закриває засідання і кидає трибуну.
Образцов трибуни не кидає. До нього підходить пристав Лазо і вимагає зійти з трибуни, бо на предсідательському місці нікого немає. Образцов мусить зійти.
Праві збиваються коло Образцова, роблять йому овацію. Зліва свистять. Одну хвилину здається, що праві і ліві кинуться в бійку.
Між правими та лівими лавою стоять думські пристава. Завідуючий будинком роспорядився погасити огні, і депутати розійшлися.

