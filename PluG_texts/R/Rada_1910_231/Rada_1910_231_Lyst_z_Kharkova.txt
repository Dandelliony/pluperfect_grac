Лист з Харькова, Про ювилей проф. Миколи Сумцова.
Шануючи українські виступи проф. Миколи Сумцова, українське громадянство Харькова повітало його таким привітанням: Вельмишановний Добродію! Харьківське громадянство українське вітає вас з 35-тиліттям вашої поважаної праці наукової і діяльности громадської української, що найбільше ви її виявили за останні 5 років життя вашого. Ці останні роки ви не йшли в своїй праці з гуртом инших учених, „общерусских" братів ваших, а обібрали самостійну стежку до „малих отих рабів німих", куди тягне не користь і слава велика, а гаряче почуття до рідної нації пригнобленної. Ви відбили в собі кращі риси діяльности старших товаришів ваших по харьківському університету, як Метлинський, Гулак-Артемовський, Потебня. Але ви ще підсилили ті риси одвертими виступами за українство, не тільки розробляючи питання наукові, але й обстоюючи самостійні культурні потреби народу вкраїнського і підводючи на належну височінь його слово своїми науковими писаннями і викладами на університет, в тій мові зложеними. Живіть-же ще, дорогий громадянине, багато—пребагато літ, так саме щиро працюючи на занедбаній українській ниві, як це робили ви досі. Ваша слава не поляже во віки і віки. Слава! Слава! Слава!
