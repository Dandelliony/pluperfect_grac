ПО РОСІІ.
Відповідальність безбілетних пасажирів. Рада міністрів ухвалила законопроект, який виготувала залізнодорожня комісія, про відповідальність безбілетних пасажирів. Законопроект цей внесуть в Держ. Думу. З безбілетних пасажирів братимусь подвійну плату за проїзд, але так, щоб штраф цей не був менший одного рубля для пасажяра І І І класу, 2 руб. для II класу і 3 руб. для І класу. Як що пасажир не хоче платить, то його зважують з поїзда на першій станції і оддають поліції. На станціях, які далеко од села чи города, виважувать пасажирів не дозволяється. Це правило стосується тілько тих, що їдуть пасажирськими поїздами, а не тих, що їдуть зайцями на товарних і инших не пасажирських поїздах. Крім цього 76 стаття статуту про кару доповняється ще двома пунктами: Пункт 1-й такий: „Винних в безплатному проїзді карають арештом не більше 15 днів, або штрафом не більше 50 руб. Коли зловлять вдруге, то тоді арешт не більше 1 місяця, а штраф не більш 100 руб. Як що пасажир подасть контрольорові старий білет, або назве себе чужим ім'ям і подасть іменний білет, який видано иншій особі, то такого карають тюрмою од 1 до 3 місяців. Таку саму кару дають і тим, хто робив всілякі заходи, щоб покрити безплатний проїзд. Другий пункт такий: Хто їздитиме безплатно і самовольно на не пасажирських поїздах, то того карають арештом не більше 15 днів, або штрафом од 5 до 50 рублів. Проїзд не вважається безплатним, як що пасажир заявив про нього начальникові станції, з якої виїхав, або як доведено, що білет загубив в дорозі. (В )
- Штраф на газету. Московський градоначальник оштрафував редактора газети „Голосъ Студенчества” Петрова на 500 карб, за статтю Шандрикова „Жизнь Христа*. В зазначеній статті градоначальник бачить публічне вихваляння політичних злочинств. Коли редактор не зможе заплатити його арештують на 3 місяці. (У. Р.).
 - Губернатор і редактори. „Р. В.”  телеграфують з Нижнього-Новгорода, що туди приїхав новий губернатор Хвостов і зараз же покликав до себе редакторів всіх газет, що виходять в місті. Зібравши їх, губернатор сказав їм промову, в якій вияснив своє відношення до преси. Він визнає велике значіння преси і потребу свободи її. Преса може критикувати його діяльність, діяльність поліції, адміністрації, уряду. Але два пункти, яких він не дозволить зачіпати в пресі: це — самодержавство і православна віра. Проти них писати він не дозволить і коли редакторі писатимуть вживатиме проти них суворих заходів.
- Присяга. На острогорському повітовому зібрані була цікава пригода. Перед відкриттям сесії гласний Мірошніков одмовився дати встановлену для земських гласних присягу, заявивши, що клястися ім'ям Бога він не може: це суперечить його переконанням. Замісць присяги Мірошніков просив голову взяти з нього обіцянку або не допускать його до участи в засіданнях зібрання, поки сенат не вирішить його прохання, про заміну гласним присяги підпискою або обіцянкою. Голова зібрання постановив вважати що д. Мірошніков вибув з числа гласних до тої пори, поки діла цього не вирішить сенат. (Р. О.). 
_Земські діла. Задонське, вороніжської губ., земство так повело справи, що замісць девяти повітових гласних од селян, як це полагаеться по закону, на земському зібранні був всього один. Таким чином представництво од селян на земському зібранні зведено на нівець. (Р. В.). 
- Генерал-душогуб. З Вологди телеграфують „У. Р.“, що в місті Грязовці голова повітової земської управи, бувший голова воєнно-окружного суду генерал-лейтенант Левашов застрелив земського начальника Шішпанова.
