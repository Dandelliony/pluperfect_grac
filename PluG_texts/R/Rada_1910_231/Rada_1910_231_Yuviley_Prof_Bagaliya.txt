Ювилей проф. Багалія.
10 жовтня в актовій університетській світлиці відбулися урочисті збори історично-філологичного товариства при університеті на честь проф. Багалія з нагоди 30-тиліття його наукової праці. Велика актова світлиця була  повна студентів, професорів, представників усяких міських товариств та установ. Збори одкрив поважаний голова товариства проф. Сумцов. В своєму вітальному слові голова зазначив, що з 80 літ праці Багалія аж 27 років збігли за працею у цьому товаристві і на його власних очах. Заходами Багалія роспочато видання „Збірників історично-філологичаого товариства”, з котрих перший був цілком заповнений  його, Баталія, працями. Та й від того часу й досі не виходило жодної книжки де-б не було якоїсь Багаліевої праці. Він же упорядкував історичний архив товариства і зробив його досить користним для наукових студій. За допомогою цього архиву, на підставі його матеріялів зроблено 70 наукових розвідок. Шануючи наукову працю Багалія взагалі і як члена свого товариства, останнє випускає сьогодня 20-ту свою збірку «Просвіта", де зібрані статті, замітки та промови Багалія, що торкаються культури і всяких культурних та просвітних заходів на Харьківщині. Потім ювилята вітав проректор Нетушіл од ради професорів університету. В своїй промові Нетушіл одмітив, що Багалій був обраний на ректора під час особливого руху громадського. Умови й обставини часу й діяльностеи громадської хутко одмінилися. Ректорові доводилося відборонятися од наскоків і з низу, і з гори, і з боків; і через усі ці пороги він провів доручений йому корабель ані трохи не попсувавши його. Тяжкі питання університетської автономії і студентського спільного життя, що по инших містах розрубали, як колись Олександр Македонський Гордіїв вузол, Багалій пильно повагом росплутував і врешті задовольняв справедливі вимоги усих, що на його натаскалися, В тому йому допомагли велике терпіння, повага до спільного розвивання питаннів і пильне прислухання до всіх потреб і вимог студентства. Старший з деканів проф. Левитський указав на пильну працю Багалія, як голови університетського правління. Дякуючи тій пильній праці і заходам, було поліпшено та поширено чимало університетських установ, що дало змогу задовольнити потреби сили студентства, якого від 1000—1200 відразу збільшилося до п'ятьох тисяч. Далі вітав ювилята декан історично-філологичного ф-ту, студенти — філологи і студентська українська громада. Остання зазначила працю Багалія з історії Слобідської України, що, тільки дякуючи йому, стала відома, з історії Харькова та Харьківського університету і побажала ще багато літ бачити в особі ювилята українського ученого. Потім склали вітання голови багатьох наукових товариств, що при харьківському у-ті, а тоді депутація міської думи з міським головою на чолі, діректори ветеринарного та технологичного інститутів музейна комісія, студентська їдальня, громадська бібліотека, товариство грамотности, негайна допомога, жіночий інститут медичний, медичне товариство, вищі жіночі курси та ин. Ювилят вислухував усі вітання стоючи, а тоді чоломкався з вітальниками. Багато ще було надіслано вітаннів почтою та телеграфом. Через велику їх силу, не читано їх, а тільки перелічено од кого вони. Поміж багатьох усяких історичних, філологичних та археологичних установ ювилята повітало і львівське наукове товариство. Відповідаючи разом усим своїм вітальвикам, шановний ювилят указав, що на історичні досліди Слобідської України його навели проф. Антонович та Костомарів, що в своїх працях він мав багату поміч від своїх товаришів членів філологичного товариства, а тоді й від багатьох дописувачів: сельських батюшок та учителів, що подавали йому відомости про археологичні знахідки в межах Харьківщини і допомогли скласти археологичну мапу Харьківщини. Не заганяючись далеко думкою, він хотів би одначе ще і ще попрацювати, щоб закінчити свої студії про Слобідську Україну, дослідивши внутрішнє життя її, за історичних часів та історію міст, й видати свою „Русскую исторію" та другий том творів Сковороди. Звертаючись з особливого подякою до окремих товариств, міської, думи та етуденства, ювилят поминув мовчанкою студентську Громаду, що вітала його як свого почесного члена. Пригнічені або занедбані чутніше відчувають усяке і веумисне нехтування і товариші-громадяне болізно відчули неначе відсутність щирости та споріднення поміж ними і своїм почесним ювилятом. Високі представники світської і духовної місцевої влади не завітали на ювилейне свято. Не було і попечителя шкільної округи. Ушанування закінчилося обідом в отелі „Версаль", аж у 8 годин у вечері. Д. Пісочинець.
