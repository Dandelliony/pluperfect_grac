Знов Тарновська... (Лист з Італії).
Справа Тарновської знов випливав на поверх: цими днями вищий суд буде розглядати касаційні скарги всіх засужених. Мотиви, виставлені в скаргах, не лишають надії на задоволення цих скарг. Адвокати Наумова поки що виставили в своїй скарзі тільки два пункти, — правда, залишаючи собі право доповнити при потребі иншими: 1) вони протестують проти того, що презідент венеціанського суду не дозволив читати документів по відомому ділу Василя Тарновського у Київі, і 2) проти того, що було недозволено оголосити на суді свідоцтво лікаря, на яке покликався Наумов. Останній пункт мотивується тим, що лікарь був записаний у свідки, а його свідоцтво приложене до попереднього слідства і було використоване експертизою та прокурором. Поводи скарги адвокатів Тарновської теж малозначні, їх чотирі: 1) недозволення прочитати показання тих свідків, що не були на суді; 2) заміна без потреби присяжного засідателя кандідатом; 3) не правне оголошення телеграми київської консісторії, показання д. Конкевич (колишньої жінки Прилукова), акту про явлення перед судом, скомпонованого прокурором касаційного суду і ухвали ради того ж суду і 4) заборона оголосити лікарські свідоцтва. Прилуков у своїй скарзі виставляє неправильне вкорочення презідентом суду реєстру свідків його оборони. По закону презідент має на це право лиш в тім разі, коли видатки на проїзд свідків виплачує казна, та в той час питання про виплату ще не було вирішене. Далі - недозволення прочитати протокол суду над В. Тарновським, Більш ваги має третій пункт. Найголовніше питання присяжним про вину Прилукова було висловлено в такій формі: чи брав Прилуков участь в злочині, „заживши впливу на душу, чи направляючи волю того, хто під цим впливом виконав чинність". Оборона підкреслює, що така формуліровка не відповідає формулам акту ставленая перед судом та що вживав термини одмінні від- звичайних терминів права про співучасть. При такій формуліровці сполучаються особисті й загальні риси моральної помочи, чого право не дозволяє. І останній повод — неправильна чинність презідента що до присуду. Прилуков—росіянин — вчинив свій злочин проти росіянина не на італійській території, —це признали присяжні; а раз так, то, на підставі ст. 6 уст уг. судопр., або міністр справедливости повинний був визнати італійський суд некомпетент ним, або ж презідент повинний був поменшити кару. Та ще питання: повинний презідент поменшити кару, а чи тільки може. Всі поводи, як бачимо, маловажні й спорні. Та засужені і не важать на успіх. Вони власне хотіли иншого, звертаючись ще раз до суду: поки справа не закінчена цілком, вони залишаються в теперішній тюрмі і, яко підсудні, користуються деякими полегшеннями: книги, вільна робота, одвідини одно другого і т. и. Після суду будуть переведені, сказать би, в арештанські роти, де суворий режим, спільна з иншими камера, примусова робота. На які небудь пільги не може бути надії. Наумов тепер уже на волі; та він не може помиритись з несправедливим присудом і бажає повної своєї реабилітації. Він твердо переконаний, що, маючи право на життя і на щастя в житті, він має також право знищити всі перешкоди, які стоять йому на дорозі — засобом, який вважав в данний момент найвигіднішим. І обурюється на італьянський суд, а загалом і на всіх італьянців, —що не розуміють такої простої істини. Рим. б (19) октября. Аісіопе.
