УКРАІНІЦІ в Москві.
Справа з заснуванням українського музично-драматичного гуртка «Кобзарь» и в Москві посувається потроху наперед. Статут гуртка, вироблений московськими українцями під приводом д. С. Хвостова, на днях подано на затверження, „Кобзарь" своєю метою ставить: а) Брати участь в обробленню української музики і української драматичної штуки; в) Знайомити широке суспільство з українською музикою і сценичною штукою; с) Збірати й записувати українські стародавні й сучасні пісні та мелодії. Під статутом підписались най поважніші московські українці. Брати ж участь в ньому, тобто дійсними членами в ньому згодились бути переважно артисти з України, що грають тепер в московських театрах. Яка ж судилася доля Українському Клубові в Москві, статут котрого („Українська Хата" в Москві) було подано на затверження ще весною, поки що невідомо. Московський градоначальник не дозволив його відчинити, справа через те перейшла до Сенату, відкіля ще не було відповіді. З досить певних джерел йдуть чутки, що проти „Української Хати" в Москві Сенат нічого не матиме.
