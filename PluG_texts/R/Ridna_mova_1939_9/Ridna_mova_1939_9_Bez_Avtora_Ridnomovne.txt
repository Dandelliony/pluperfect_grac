Рідномовне.
Петро Великий — так пишуть „Українські Вісті“ 1939 р. ч. 121 ст. 3. Не „Великий“ для нас, українців, а тільки І. Коли вже перестанемо своїх ворогів звати великими? Таїна, таємниця — архаїчна форма, вживана й тепер. Її любить С. Гординський. Так, у „Сновидів“ 1938 р. читаємо: Чуття таї́н збагнути не змогло 6. Бож таїни́, що їх несуть вони 18. Зміст таї́н 22. І таїни́ розіскреної мур 41. Чудних таї́н 49. Стільки, а не: кілько. Кілько — це: мало, а стільки — це: багато. С. Гординський (Сновидів, ст. 15) помилився в розрізненні цих слів: „І штука тут одна лиш : вибирати потрібне все з комор своїх багатих. Там кілько слів! І кілько образів! Лиш вибирай!“ Та сама недорічність на ст. 28: І кілько (треба: скільки) тут ще пролунав крику, і кілько піль проритих 28. Прізвища. Як правильно писати мов прізвище: Гоюк чи Гаюк? Від чого воно походить? 26. V. 1939. М. Гаюк. P. S. Докладно відповісти на це трудно. Треба б знати, як Вашу родину записано в старих метриках чи інших документах, бо може бути й Гоюк і Гаюк. Але скоріше Гаюк, може від „гай“. Я особисто стрічав прізвища: Гаюк (від „гай“) і Гоюк (від „гоїти“). Дзиґарі — це: великий годинник. У Є. Маланюка, „Перстень Полікрата“ 1939 р.: Все бачила майстрацька вежа, сей мур, сі дзиґарі 54. І падали хвилини слави під маятником дзиґарів, — того стоячого, дзвінкого, й сього, хрипкого 69.
