Театр і музика.
Городський театр. Сьогодня, 25 апріля, вранці виставлено буде оперу Чайковського „Пікова Дама" (ціни загальноприступні); увечері — третя гастроль артистки Нежданової, виставлено буде оп. „Травіата“. У понеділок, 26 апріля, третя гастроль артиста Джіорджині, виставлено буде „Іскателі жемчуга"; по виставі—античні танці Артеміс Колонна.

Народній концерт. Сьогодня, 25 апріля, в пірку Hippo Palace, на Миколаївській вул., відбудеться народній концерт, у якім візьмуть участь артисти городського театру: д-ка Воронець і д.д. Тіхонов, Павловський і Летичевсьчий. Ціни призначено дуже дешеві—од 10 коп. до 1 карб. Початок о 1 год. дня.

Гастрольне оперне товариство. Частина артистів київської опери на літо ввійшла в товариство д. Боголюбова, що їздитиме по південних містах протягом чотирьох літніх місяців. Склад усеї труппи такий: д-ки Маркова, Менцер, Осіпова, Ростовська, Ратмірова, Євгеньєва, Горіна й Горська; д.д. Данилів, Лазарев, Селявін , Бочаров, Павловський , Ухов, Енгель-Крон, Донець, Тіхонов, Цесевич, Акімов, Карелін і Ковалевський. Балетмейстер —д. Ланге, капельмейстер —д. Голінкін. Хор київської опери —ЗО душ, оркестр —28 душ. Режісер —д. Боголюбов.

В лукьянівськім народнім домі сьогодня українським артистичним гуртком під орудою М. М. Старицької виставлено буде драму М. П. Старицького з життя українських актьорів —„ Талан".Вистава одбудеться при участі М. М. Старицької. По виставі танці.

Труппа С. Глазуненка грала великим постом у Ставрополі, виставляючи і українські і російські пьеси. Зараз ця труппа грає в Катеринодарі.

Новорозшукані композиції Дениса Січинського. 27 мая року 1909 помер од саркоми популярний в Галичині і майже зовсім у нас невідомий композито — Денис Січинський. Після покійного лишилася чимала спадщина музичних творів, але про неї поки що можна говорити тільки приблизно через те, що багацько композицій Січинського й досі ще переховується у приватних людей, невідомими лишаючись поза вузеньким колом близьких до них людей. Сам небіжчик незадовго до смерті писав з цього приводу своєму приятелеві —д. Я, Вінцковському: „єсть у мене під руками, а далеко більше ще між людьми по широкому світу моїх творів в орігіналах і копіях, —а я не здаю собі просто справи, що то за річі, скільки їх є і де вони находяться? “
  Та й справді важко було здати справу, важко було пам'ятати щось про свої твори Січинському за тих умов, в яких він здебільшого працював. „Хто знав покійного і бачив його при якій-небудь композиторській праці — пише в „Ділі* д. Вінцковський, той ніколи не може припускати, щоб взагалі усі композиції де довго заховалися: Січинський писав без жодного інструменту, скоро, та про зовнішній вигляд не дбав зовсім. В кутику чи то в кімнаті якого товариства, чи у приватнім, чи у своїм (звичайно, мешкав в готелі) помешканні, чи знов в публичному льокалі, схилений над папером ставляв нотку за ноткою, дрібненько, кінчав працю і віддавав до ужитку. З цим орігіналом своєї праці рідко коли вже потім сходився, тож коли у його прошено, приміром, якусь давню композицію, він швидче наново писав її, ніж відшукував між людьми. Він сам знав про те добре, що його праці порозкидані, але зібрати і впорядкувати їх годі йому було". Все це доручив він зробити після його смерті д. Я. Вінцковському, давши йому де-які вказівки. Мало не рік минув з дня смерти Дениса Січинського, —рік, впродовж якого виконувалася згадана остання воля небіжчика. Недавно на сторінках „Діла" д. Я. Вінцковський подав докладні відомости про це, зазначивши, що саме з творів покійного українського композитора пощастило йому знайти „між людьми по широкому світу “• Подаємо і ми тут реєстр цих недавно розшуканих по людях творів Січинського: 1) „Vovos voco,mortuas plango“ (.похоронний марш); 2) „Grave e mesto" (похоронний марш); 3) „Моряки", (для фортепяно на 4 руки); 4) „Де Русь живе", пісня В. Матюка, перероблена для мішаного хору з фортепяно; 5) „Ренегатам", марш Мерославського, згармонізований для чоловічого хору до слів: „Коли Україна борбу розпочала";   6) „Ой, у полі три керниченьки", фрагмент з недокінченої фантазії для фортепяно; 7) „Пісне моя!", solo з фортепяном; 8) „Сагайдачний", марш для фортепяна на 4 руки; 9) „Лічу в неволі", пісня для мішаного хору з фортепяном; 10) „На хвилях Дністра“ вальс для фортепяна на 4 руки; 11) „Реве та стогне Дніпр широкий", для мішаного хору з фортепяном; 12)"Legenda" 13) „Сагайдачний" для малого оркестра; 14) „Nieszpory" L.Bethoven‘а в супроводі бляшаних інструментів; 15) Недокінчена пісня для мішаного хору в с—moll; 16) „Иже Херувими" і „Христос воскресе", відомі мотиви, згармонізовані для мішаного хору; 17) „На вічний сой", фрагмент зсимфоничної поеми для фортепяна; 18) „На спомин", пісня без слів для фортепяна; 19) „В осени", пісня без слів для фортепяна; 20) „Як би ви знали, паничі", пісня для мішаного хору з фортепяном (не докінчена); 21). „Пісня без слів" В g-moll для фортепяна; 22) „В душі моїй", пісня з фортепяном (недокінчена); 23) „Як тиха ніч", пісня з фортепяном (недокінчена; 24) "Фрагмент" для фортепяна; 25) „Лічу в неволі", для фортепяна і повного оркестра; 26) „Дніпро реве", для мішаного хора в супроводі оркестра; 27) Початок прольогу і цілий другий акт опери „Роксоляна“ (парт, оркестральна). 
  От і все, що до цього часу пощастило д. Я. Вінцковському знайти. З цих творів Січинського зараз друкує товариство „Торбин" у Львові: 1) „Пісне моя“, 2) Ой, у полі три керниченьки і 3) „Пісня без слів". Згодом будуть надруковані і всі инші твори Д. Січинського, в першу чергу підуть композиції для мішаного хору, Орігінала рукописів небіжчика передано буде до архиву „Наукового Товариства ім. Шевченка у Львові".