Віщування про майбутній кінець Європи.

Дуже цікаву думку про майбутній кінець Європи висловив цими днями відомий чешський мандрівник-етнограф Е. С. Враз. Враз мало не 20 літ прожив та промандрував серед американських, африканських та азіатських тубольців. За цей час він добре ознайомився та пізнав їх жаття, звичаї а, головно, відносини до представників білої раси. 

Після 20 - літнього досвіду враз висловив таку думку: він певен, що вже наближається час» коли поневолені європейцями кольорові раси підіймуться, врешті, всі разом, щоб росплатитися за всі кривди та неправди з своїми гнобителями культуртрегерами. 

Враз визначив загально шляхи в еволюційнім розвиткові поглядів та стосунків кольорових тубольців до пануючої в їх батьківщині білої раси. 

Коли білі по-перше з'явилися серед тубольців, то в переважній більшости випадків тубольці ставилися до них не то що приязно, але навіть з дуже великою пошаною, поважали їх майже, як богів або якихсь вищих істот. 

Але „вищі“ 14 білі раси дуже не добре відплатили їм за цю чемність. Загально відома річ, яким чином заводили європейські колонізатори та місіонери свою культуру серед цих „нижчих“ рас. 

З смутком доводиться зазначити, що зо всіх „нашествій“ народів, які знає історія, жодне не було таке жорстоке та не пролило стільки крови, як „нашествіе“ білої „вищої“ раси на тубольчі люди Америки, Африки, Австралії та Азії. Колоніяльна політика європейських держав та їх буцім то культурна мисія серед оцих кольорових рас — це одна страшна крівава пляма в новішій історії білої раси. 

Всюди, куди прийшли білі, — вони майже до-щенту винищили усе орігінальне, що там було, вкупі і з орігінальними мешканцями цих країв, А потім в Європі писали „наукові“ праці про дуже дивне та незрозуміле з'явисько: чому дикі тубольці страшенно вимірають всюду, де лиш заведуться європейські культуртрегери та колонізатори?! А „ларчикъ просто открывался“. Вимірали тому, що за ними полювали європейці та всяк нищили їх, як якесь дике звір'я. А ті, що залишилися, не хотячи переносити знущання та глузування європейців — масами утікали до самовбивства (напр. в Австралії та Меланезії). 

В результаті таким чином вигублено було та загинуло за послідні чотирі століття майже 90 проц. тубольчої людности Америки, Африки та Австралії. 

Для ілюстрації подаю трохи статистики. В північній Америці протягом трьох віків (XVII—XIX) з 10 милійонів індійців лишилося тілько біля 25.000 себ-то вигублено було майже 98%. А у цьому не буде нічого незвичайного, як що візьмемо під увагу, що ще в 1867 році в Каліфорнії, наприклад, офіціяльно виплачувалася нагорода „20 долярів за скальп індійця з ухами“. За часів невольництва європейці вивезли з Африки біля 50 милійонів тубольців. Добродій М. А. Енгельгардт, який наводить цю статистику, зовсім слушно додає, що як на кожного зловленого невольника припустити 3 убитих тубольців, то вийде, що цілком обійшовся Африці цеї вивіз невольників принаймні в 150 мілійонів людей. 

Дуже цікаві що до сього статистичні данні що до Австралії, Меланезії та Полінезії. В Австралії разом вигублено щось біля 90%; в провинції її Викторії було, напр., з початку XIX ст. 9000 дикарів, а в кінці всього тільки 800. На Маріанських островах з 300000 лишилося не більше 3000 (себ-то 1%); на Таїті з 240000—7000 в Новій Зеландії — з 400000 (1761 р.) — 30000 (1877) і. т. д.*)  

Про те, шо роблять англійські культуртрегери в Індії, не треба писати, бо це всім відомо. Досить зазначити, що навіть англійська преса час од часу звертає увагу метрополії на те, що як Англія не залишить своєї колонізаційної політики після цієї методи, як досі, то революція тубольців буде неминуча. Як відомо, в XIX ст. майже всі європейські держави почали вести колоніяльну політику, як то кажуть, en gros, під знаком державного імперіалізму та національного шовинізму. Не треба спеціяльно зазначати, що цей європейський імперіалізм відчули найгірше на своїй спині кольорові мешканці європейських колоній. 

Які ґвалти, насилля робились над ними, розуміється во ім'я європейської культури та цізілізації — про це докладно напишуть пізніші історіки колонизаціонної політики та європейського імперіалізму. А поки що, ми знайомимося з цим з таких криминальних процесів, як недавній процес відомого німецького культуртрегера Петерса в африканських колоніях.

Адже без жадного прибільшення можна сказати, що більшість європейських культуртрегерів за свої „патріотичні подвиги“ в колоніях, коли б вони їх зробили на європейському ґрунті, напевно б опинились би під судом. У світлі цих данних нам зрозумілою стане „наукова“ теорія про „натуральне вимірання дикарів“ під впливом європейської „культури“. 

Але й сами європейські оборонці такої колоніяльної політики та цівілізування диких народів або кольоровіх рас швидко побачили, що вже неможна по старому дурити Європу теорією про натуральне вимірання тубольців. Треба було винайти якийсь новий спосіб, (розуміється — „науковий) „втиранія очок“ гуманним європейцям. 

У цьому критичному часі на науковім горизонті появились теорії про „вищі“ та „низчі“ раси. Розуміється, що вищою расою була біла, а низчими — всі кольорові народи. Але це ще не все. Після згаданої „наукової“ теорії оці низчі раси мало того що не культурні, але взагалі нездібні до витворення жадної культури (Летурно). 

Цілком зрозуміло, що всім європейськім імперіалистам ця теорія дуже припала до смаку й вони відразу скористували з неї для своєї колонізаціонної політики, де що ще додавши від себе, як напр., теорію про моральний обов'язок Європи цівілізувати диких. Цю теорію голосно названо „тягірем білої раси“.

Бідолахи динарі — по старому гинули „натуральним вимірянням“, мабудь не знаючи про свій новий ранг в расовій класифікації.

Зовсім природно, що результатом оціх усіх заходів за-для прилучення диких до загально-людської культури та цівілізації, маємо нині так звану „жовту небезпеку“ або, як новіше її формулував згаданий чешський мандрівник —„кольорову небезпеку“. Надокучило вже цим „низчим“ расам терпіти поневолення та гноблення з боку „вищих“ культуртрегерів і вони чекають лиш відповідного моменту, щоб разом скинути це європейське ярмо. Де-які з цих народів й без помочи колонизаторів, але під впливом дійсної європейської освіти, витворили свою самостійну культуру, (японці) другі пробудились до самостійного національного життя (тубольці англійської Індії).

Зупинити це національне відродження „низчих“ рас так же неможливо, як марні були всі заходи затримати національне відродження європейських так зв. „minderwehrtigen Nationen“.

На думку Враза через 50 літ ці поневолені, кольорові раси зальють усю Європу та знищать європейську культуру. Певно, що це станеться, як що європейські імперіалисти не залишать своєї безглуздої політики супроти кольорових тубольців у „своїх“ колоніях.

Але певно також і те, що коли цим поневоленим расам та народам дадуть спроможність нормального національного та культурного розвитку, а з другого боку, коли їх познайомлять з справжньою європейською культурою, то тоді Європі нема чого боятись „жовтої“ чи „кольорової“ небезпеки. Найліпшим цьому доказом американські негри, які після свого визволення за якихсь 40 літ так швидко культурно розвинулись, що нині, з культурного погляду, зовсім не уступають де-яким європейським народам.

Пишучи оці рядки, я добре знаю, що це лиш pia desideria, бо в міжнародній, а спеціально в колоніяльній політиці Європи — миродатним є все, але не логіка та розум. Дуже трудно сподіватися щоб європейські культуртрегери залишили свою „випробовану“ політику супроти „низчих“ рас.

Але принаймні можна побажати, щоб справою цього майбутнього конфлікту „низчих“ рас з білою зацікавились поступова преса та громадянство, пізнали її докладно та постаралися в межах можливости ознайомити з нею як найширші громадянські маси. Треба, щоб у нас трохи більше знали та писали про долю цих ілотів XX століття, про їх злидні та боротьбу за кращу долю. Хто знає, може на цьому шляху дойдуть білі до згоди зі своїми кольоровими братами, а страшна мара „кольорової небезпеки“ щезне раз на завжди з горізонту європейської та загально-людської культури.
                                                                                                                                                                                                                                                                                                                   Н. В.

*)Оці статистичні данні взяті з книги М. А. Енгельгардта „Прогрессъ какъ эволюція жестокости“ С.-П.-В. 1899. Гл. XII—XIII.