Борис Грінченко.
Не встигла ще голосною луною роскотиться по зажуреній Україні сумна звістка про смерть М. Л. Кропивницького, як надійшла нова болюча телеграма: помер Борис Дмитрович Грінченко. Не маємо зараз ні часу, ні змоги оцінювати всю невознаградиму вагу цієї втрати, але кожен, хто хоч трохи цікавився національним українським рухом за останні десятиліття, а посеред всього всі свідомі вкраїнці не тільки на російській Україні, але й скрізь, де тільки лунає вкраїнське слово, з важким болем відчують цю тяжку втрату. Хоча й давно вже було відомо, що становище його здоровля майже безнадійне, але звістка про смерть Бориса Грінчеика тяжко засмутила всіх, хто тільки розуміє все велике значіння його більше ніж двадцятип'ятилітньої невпинної літературної й громадської праці для національного відродження України. 
Земля тобі пером, щирий, невтомимий працьовнику!