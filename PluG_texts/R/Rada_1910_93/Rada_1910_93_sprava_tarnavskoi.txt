Справа Тарновськоі.
23 апріля на суд прийшло дуже багато людей. Натовп силою хотів увійти в
суд, але вмішалася поліція і кілько душ заарештувала. 
На суді продовжує свою промову Флоріан. Закінчив він її так: Прилуков нічим не допомагав злочинствові. Та незначна участь його в цій справі пояснюється паталогичним станом його псіхики в той час. Через те Прилуков мусить бути виправданий.
Флоріан торкається конфлікту, що виник між кореспондентами і печаттю. Він говорить, що цей конфлікт показав порядність і чуткість славянської душі. 
Діана, оборонець Тарновської, нападає на печать, котра наче б то утворила вороже відношення до Тарновської. Він доказує, що де-які обвинувачення не мають ніяких підстав хоч і попали в акт обвинувачення. Далі промовець де-якими заявами хоче накинуть тінь на Прилукова. Так, він звертає увагу на те, що московська рада присяжних повірених не визнала можливим дати своєму колишньому товаришові таку атестацію, що стала б на користь Прилукову. Взагалі вражіння од промови не велике, хоч промовець все ж таки виявив добрий ораторський хист.