ПО УКРАІНІ.
У КИІВІ.

В українському клубі. Сьогодня одбудеться остання в цьому сезоні вокально-музична вечірка.

Дитяче свято. Сьогодня о 1 годині дня київське фребелівське педагогичне т-во улаштовує дитяче свято для дітей в залі і садкові дворянського зібрання. В залі дітям показуватимуть картини сінематографа. В садку буде улаштовано всілякі дитячі играшки та забавки. Прибуток од свята піде на підтримування 4-х безплатних інституцій при фребелівському т-ві.

Переселенський рух. Через станцію Київ продовжується побільшений рух переселенчеських поїздів. Підчас свят і після них побільшився рух переселенців і ходаків назад з Сібіру.Переселенське управління дуже заклопотане таким несподіваним рухом переселенців і розіслало по всіх станціях оголошення, що в Срітенську вже припинено рух переселенчеських поїздів, які йдуть в амурську область. Всіх переселенців затримуватимуть в Челябинську до тої пори, поки не підуть параходи по річках Шильці і Амурі. На параходах і будуть переправляти переселенців.

Драма городового. Городовий либедського участку Ясько на Великдень зайшов до своєї молодої А. Данькової, яка служила за куховарку в д. № 41 по Жилянській вул. Ввійшовши в кухню, він побачив, що в його молодої сидить салдат Воробйов. Обурений зрадою молодої, Ясько вихопив револьвер і вистрілив в Воробйова і Данькову, які сиділи на постелі. Куля не влучила нікого. На вистріл зібралися сусіди. У городового відібрали зброю і одправили його в участок. Його судитимуть. Поки що поліціймейетер увільнив Яська од служби.

До майбутньої виставки. Вже почалася робота по улаштуванню виставки в кадетській рощі. Ґрунт, де буде виставка, вже вирівняно. Тепер приступили вже до вироблення загального плану виставки. На одній з самих високих площів виставочної території буде збудовано павильон фабрично-заводської промисловости. Це буде осередочний павильон. В середині цієї ж площі гадають збудувать великокняжеський павильон, з шклянною банею, яка пануватиме над всією місцевістю. Між иншим вияснилося, що в виставці візьмуть участь австрійські (чешське і галицьке) товариства взаємної допомоги служащих і київська пенсіонна каса служащих в сельськомугосподарстві і сельск. госп. промисловости, а також комерційна школа, яка виставить школярські роботи, збірки підручників і загальний план навчання, який вживають в цій школі.

Мати. В жіночій уборній третього класу хтось лишив був двох-місячну дівчинку. Дитину віддали в приют. Тепер до залізничої жандармської поліції явилася молода дівчина Б. і заявила, що то вона покинула дитину. Б. пояснила, що вона швачка, і не маючи чим годувати дитини, мусіла була кинути її. Але промучившись два дні над долею дитини, не витерпіла і рішила найти її і як-небудь годувати.         Б. справили до приюту.

Міцний сон. Позавчора на Фастовській лінії південно-західних залізниць трапився такий випадок. Машинист курьерського поїзду № 2 помітив, що між рельсами на дорозі лежить якась людина. Поїзд йшов дуже швидко і зупинить його не було змоги. Людина не подавала ніяких ознак життя. Паровик з 6 вагонами пролетів над невідомим, а потім зупинився. Після остановки поїзду невідомий хлопець схопився і з криком почав тікати по полю. Його зловили. Він зразу борікався, а потім розповів, що він втомився і заснув проміж рельками. Крізь сон він почув, що на нього налетів якийсь великий орел або „руплан“ (аероплан). Перелякавшись, пастух кинувся втікати додому. Про цей випадок складено протокола.

До літання С. І. Уточкина. Сьогодня, о 5 годині дня на аеродромі проти політехники вдруге і в останнє літатиме Уточкин. Для слідкування за порядком запрошено 40 студентів.

Злодійська кватиря. Поліція тої ночі зробила трус в кватирі кравця Цейтліна, в д. № 6 по Вел. Підвальній вул. Тут найдено б столових срібних ложок з буквами „О. П.“, срібний портсігар і кавалки хутра з написами „Даниловь“ і „Мика* та всілякими штемпелями. Тут же затримали єврея Боруха Юнгельсона, який не має права жити у Київі.

Виїзд комісії. Вчора вранці виїхала на ст. Київ І особлива комісія з начальників служб під предсідательством К. С, Немішаєва оглядати київський залізничий узел. Комісія оглянула київські з. д. майстерні і товарну станцію. Комісія має на меті ознайомитись з хибами з. д. узла і вияснити необхідність усунення цих хиб, бо тепер саме складається обрахунок видатків по залізницях на 1911 рік.

3 Волині. Втеча арештанта. З арештного дому в м-ку Верезному, ровенського повіту, утік 20 апріля видатний злочинець. Утік він підчас гулянки, перескочивши через тин у сусідній садок, а звідтіля подався до лісу.

3 Полтавщини. Душогубство. В економії графині Капніст, на Полтавщині, якісь люде застрелили конторщика Виноградова. Виноградов був свідком на суді в справі грабіжа в цій таки економії. Через його посвідчення, як пише „Г. М,“, тих грабителів покарали на смерть.

Напад на стражника. Недалеко від села Тахтаулова, полтавського повіту, 21 апріля душ 20 парубків напали на стражника Войтенка. Стражник, як переказує „Р. Сл.“, став стріляти з револьвера і підстрелив двох напастників.

Інтендантські плутні. У Полтаві наробив переполоху несподіваний трус на толкучці та по крамницях,де продають готову одежу."Р. В". и сповіщають, що це зробили з наказу сенатора Дедюліна. По-між усяким гамузом у крамарів на товкучці познаходили силу одежі інтендантства з інтендантською печаткою. Там були салдацькі шинелі, мундіри, чоботи та білизна. Крамарі кажуть, що вони покупили це все недавно в Харькові у служащих в інтендантстві.

Бійка. В Полтаві, на третій день Великодня, на передмісті Павленках побилися парубки з донськими козаками. Зайшло, як пишуть "К. В.“, з того, що парубки напались на козаків за залицяння до їхніх дівчат. Як збіглося козаків більше, парубки поховались в одному дворі. Козаки заходились кидати туди камінням. Одним камінем розбило голову дівчинці 4-х років.І от тепер ця дитина лежить у лікарні і навряд, чи видужає.

Кременчуцькі Інтенданти. Останніми часами в Кременчуці зробили більше як сто трусів через інтендантські шахрайства. Про це оповідає „Южн. 3.“. У крамарів позабірали шматки шинельного сукна, башлики, білизну та всяку амуницію оглянути, чи то не інтендантське. Інтендантський крам повитрушували навіть в погрібках та в дрібних крамничках. З більших крамниць ревізія забрала на перегляд рахунки, документи, книжки. Зконфіскований крам лежить до якого часу в ночліжці. Ці труси вивели на чисту воду скілька видатних фірм.

3 Харьківщини. Панахида по Кропивницькому. 21 апріля в г. Сумах, у соборній церкві сумський український гурток упорядив панахиду по незабутньому батькові українського театру М. Кропивницькому. Зібравшись після панахиди, члени гуртка постановили висловити своє спочуття рідні покійного.

Садовина. З харьківського повіту до нашої газети пишуть, що там стоїть тепла хороша погода і перепадають дощі. Через торішню спеку багато посохло садовини, особливо торік наеаженої. А яке дерево викрепило, то цвіте рясно. На горе, завелось багато гусені, яка шкодить садкам.

3 Катеринославщини. Нема роботи. Не тільки на шахтах донецької округи, а й по криворіжських рудниках перевелася робота. Нема роботи на рудниках шости великих і тридцяти дрібних товариств.

3 Херсонщини. Через кохання. Крівава подія сталася в Верхнєдніпровську, в семьї Небосенка. Небосенкова внука, дівчина 17 років, була дуже хороша. За нею упадав Артем Кармазин. Коли Кармазин став сватати дівчину, то вона не схотіла йти за його заміж. Після цього Кармазин прийшов до неї в хату і одрізав їй голову бритвою. Після того він і себе порізав і навряд, чи видужає.

Сельсько-господарська школа. Сельська громада в с. Чоботарці визначила з своїх коштів по 600 карб. щороку на содержування сельсько-господарської школи в тому селі і дала сімнадцять десятин для спробної роботи школярів будущої школи.

Нещастя. 21 апріля в Миколаїві хлопець десяти років Сапеков узяв батьківського револьвера і пішов на цвинтарь гуляти. Там він здибав малого гімназиста Миколу Моцана і ненароком Сапеков застрелив його на місці.

Виставка. 21 апріля в Єлисаветграді одкрилась сельсько-господарська виставка. Як і торік, ця виставка проходить мляво і нічим таким не визначається.