Славянські з'їзди.

МОСКВА, 24. Сповіщають з Софії, що організаційний комітет впорядив таку програму праці з'їзду славянських журналистів, що мав бути 22—24 іюня цього року: 1) Доклад про сучасне становище болгарської періодичної преси; 2) Справа про заснування славянського „Сorrespondenz“; 3) Міжславянський обмін газетами та журналами; 4) Офіціяльна мова з'їзду болгарська, але, кожен член з'їзду може промовляти на любій йому славянській мові; 5) Після з'їзду журналистів, 24 іюня одбудеться з'їзд славянських лікарів. Комітет, що влаштовує всеславянський загально-культурний з'їзд, що має відбутись з 27 до ЗО іюня, звернувся з палкою відозвою до болгарського громадянства взяти близько до серця славянську справу, увійти в істнуючі тут славянські організації, заснувати, де нема їх — нові і приготуватись до відповідної зустрічі дорогих славянських гостей. Запросини на всеславянський „Зльот соколів“ вже послано в такі міста Росії: до Харькова, Одеси, Ялти, Москви, Петербургу, Казані та Тифлісу. Коли істнують в Росії і инші сокільські організації то прохають сповістити про них організаційний комітет. Всього має „здетітись“ коло 4.000 славянських соколів; сподіваються гостей славянів із Америки. Будуть на з'їзді чехи та українці з Галичини.