Театр і музика.

Музичні виступи школи М. Лисенко. 
17-го февраля, був день школи м. Лисенка. Вранці уряджено було друге камерне зібрання а ввечері 3-й шкільний вечір. Не можна не привітати щасливу думку адміністрації школи уряджувати камерні концерти. У нас, в Київі, взагалі справа камерних концертів стоїть дуже кепсько: 3—-4 концерти імперат. муз. школи та иноді, дуже рідко, хтось заїде і дасть один—два, за великі гроші, концерти —от і все. Це все на рік і на майже ? милійона людности. Камерні концерти—це одна з найвищих насолод задля справжніх знавців музики; це — краєвугольний камінь для розвитку музичного смаку; це,— скажемо більше ноебхідна музикально-педагогична популярізація класичної музики: тут молодь знайомиться з кращими творами класиків, тут вона навчається розуміти музику в її криштально-чистих формах. Через це такі виступи школи Лисенка треба вважати за дуже влучні і цікаві. 
Розглядаючи програму 2-го камерноконцерту, насамперед бачимо, що її було скомпоновано цікаво і ріжнобарвно: квартети Мендельсона та Гайдна, тріо Бетховена та соната Гріга; ця остання трохи діссоніровала з строго класичною програмою, але це така чудова річ і, до речи, так гарно була виконана, що за неї можно тільки щиро подякувати. За приводом П. Вонсовської (1-а скрипка). Квартети були виконані взагалі стройно з справжнім художнім чуттям. 
Звичайно подекуди, дуже рідко чулась ще млявість та несміливість, але завше в таких випадках рятувала справу своєю чуло-художньою грою п. Вонсовська. Що до нюансіровки, то ми завважили б шановним паніям, що треба взагалі додержуватись пильніше темпів, а то иноді, темп затягається і надає небажано сантіментальний характер речі. 
Потім в другій частині мендельсоновського квартету ми порадили б виділити трохи більше 2-у тему цього Allegro, а то виходить трохи одноманітно. Але всі ці дрібниці не шкодили художньому вражінню цілого. Бетховенське тріо було виконано п.п. Вонсовською, Іздебською та Прохоровою цілком бездоганно: —це була справжня гармонія трьох в одному.  
Шкода тільки, що це тріо не одно з кращих бетховенських. До речі про п. Прохорову: вона виявила себе в цьому концерті дуже гарною піаністкою; у неї мьягке туше, блескуча техніка і справжнє художнє чуття міри. Повторяємо, вражіння від концерту лишилося саме краще і ми не можемо не подякувати за ту естетичну насолоду, яку одержали на цьому концерті. Ще одна цікава риса — квартетне зібрання було цілком дамське, це перший такий квартет у Київі. 
У вечері відбувся 3-й шкільний вечір. Шкільні вечори школи Лисенка мають вже своє стале реноме. Публіка їх одвідує охоче, бо з я дешеву ціну вона одержує часто дуже гарне виконання. І на цей раз вечір був цікавий. Як звичайно, цікавіша була вокальна частина програми. Школа Лисенка —це сама багата у Київі школа на вокальні сили. Виступали учениці п.п. Зотової та Муравйової. З учениць Зотової звернули на себе увагу своїм досвідчено-художнім виконанням уч. Адаскаліц та Хоржевська. З учениць п. Муравйової: Машир, Пергаменщик та Франковська. 
Ми завважили-б адміністрації школи, шо треба б точніше додержувати наміченої програми. А то в програмі стоїть — романс Гречанінова, а співала уч. Смоленська арію з Лакме, яку до речи, виконала дуже не погано. На програмі стоїть арія з „Цар. Нев?сты”, а співають з „Паяців “ і т. ин. Де можливо і часто бува на аматорських концертах, але на шкільних це річ непростима. Між учнями драматичного відділу школи звернули на себе увагу учен. Хелемський т. у-ця Поляковська. Що до музичної частини то, на жаль, вона не була на висоті. В данному разі ми розуміємо не виконання, яке було цілком пристойне, —нас не задовольнили самі речі—не було ні одного солідного номера. 
Вибір фортепьянних номерів робив таке вражіння неначе це не шкільний вечір, а якійсь сальонний концерт. Звичайно це не стосуєтся до №№ скрипичних, які були цілком серйозні і гарно виконані. 
Публіки було багато.                                                                                                                                                                           Sol.
--
— Український театр. Сьогодня благодійна вистава на користь товариства фершалів, фершалиць і акушерок; програма вечора така: „По ревизії", ,Вечерниці", „Як ковбаса та чарка, то минеться й сварка" і „На перші гулі".
— Городський театр. Сьогодня вранці бенефіс помішників режисьора Д. Грінберга і Г. Керевича, йде оп. „Сн?гурочка". 
Ціни загально-доступні. 
Ввечері по звичайним цінам урочиста вистава в память 300-ліття Царювання Дома Романових, йде опера „Жизнь за Царя".
— Театр „Соловцов“. Сьогодня вранці ком.-казка —„Л?сныя тайны”. Ввечері „Дни нашей жизни“ Л. Андреева. 
Останні гастролі М К. Заньковецької і О. К, Саксаганського. Як і треба було сподіватись, комерційно театральне гешефтмахерство якогось Бураковського, що на швидку руку зібрав українську труппу для Петербурга і запросив на гастролі д-ку Заньковецьку і д. Саксаганського, закінчилось недостойним скандалом. Ось що повідомляють з Петербургу: „Стався великий скандал в театрі Шебеко, де одбуваються гасстролі української труппи. Артисти одмовились грати, бо антрепреньор Бураковський не заплатив їм грошей. Публіка, не діждавшись вистави, почала свистати і кричати. На сцену вийшли Заньковецька і Саксаганський і пояснили, що антрепреньор обдурив артистів, зібравши на швидку труппу. Поліція написала протокола. Бураковський не вернув грошей публіці". 
Так сумно закінчились останні гастролі наших славетніх артистів. Вина в цій історії падає не тільки на Бураковського. М. К. Заньковецька і О. К. Саксаганський, позволивши якомусь Бураковському робити на їхніх славетніх іменах „добрий гандель", не зважили одного, що чисте діло вимагає й чистих рук, а Бураковський ще з перших кроків своєї афери орудував з нечистими руками, оповістивши, що в Петербурзі гратиме „Труппа О. К. Саксаганського “ при участи М. К. Заньковецької, тоді як труппа заснована самим Бураковським, а д. Заньковецьку і д. Саксаганського він запросив тільки на гастролі. 
Єдиний спосіб і для д. Саксаганського і д-ки Заньковецької уникнути надалі подібних сумних „гастролів“ — це заснувати власну труппу, що ми вже нераз їм радили і що єсть загальне і щире бажання.
