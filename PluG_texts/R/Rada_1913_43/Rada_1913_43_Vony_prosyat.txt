Вони просять.
(Скілька фактів для проф. Погодіна).
Здається ще не пізно буде поділитися з проф. Погодіним де-кількома явищами українського народнього життя. Нехай би були вони для нього хоч крихоткою тої очевистої правди, яка так коле очі обрусителям, і в котру проф, Погодін не хоче вірити без грунтовного переконання в певних фактах. 
Ці явища торкаються одного глухого села на Поділлю, де, на диво, тримається чиста українська мова, національні звичаї й одежа, дякуючи цілком свідомому відношенню до своєї національности самих селян. 
До пробудження (національної) масової свідомости в тому селі спричинилося от що: В церкві того села десь завалялися були українські проповіді прот. Гречулєвича і священикові тої церкви цілком випадково прийшла була думка прочитати колись казання до народу по тому збірникові. Це діло робилося давно, до визвольного руху й через те священик після першої своєї української проповіді дуже налякався, бо побачив з вівтаря, що його парафіяни по службі Божій зосталися в церкві. Сподіваючись, що люди будуть на нього нарікати за такий виступ з українським словом, бо чутки про такі випадки роспускалися в газеті „Св?тъ ", яку подільське духовенство дуже тоді любило читати, священик з сумним серцем вийшов на церкву, щоб йти до дому, але яке ж було його здивовання, коли ціла громада почала дякувати йому за приступну науку „котру й мала дитина вирозуміла“ й просила так само промовляти до неї й на далі. 
З тої пори в тій церкві, про яку йде мова, з волі самих парафіян, проповіді виголошуються виключно по українськи. Було й так, що в позначеному селі скоро після згаданого випадку справляли храм, —а як на Поділлю храмові свята („празники") справляються дуже урочисто й при великому здвигу околишнього народу, то українську проповідь почули в церкві люди з сусідніх сел, і собі теж просили в своїх священиків говорити до них зрозуміло, що мало реальні наслідки, бо, справді, в скількох близьких селах священики почали говорити українські проповіді і відчитувати житія святих, які за браком друкованих українських житій вибивали на гектографові. Ця сімпатія консервативного в своїх поглядах духовенства до української проповіді, викликана самими селянами, була опротестована місцевим благочинним, але то нічого не помогло і проповіді так і говоряться по-українськи. 
Мало того, любов і потреба наших селян до свого рідного повела до того, що в церковному житті визначених парафій, знов таки по охоті самих селян, були введені староукраїнські забуті звичаї і стали підтримуватися звичаї ще живі. Так у великі 12 свят і в дні святих в де-яких з тих парафій народ по церковній службі (переважно після „веспор“ чи вечерні) співає в церкві своїх (українських) псальм, котрих має він досить для всіх великих свят і святих (Покрові, Успенію, Стрітенню, Варварі, Миколаєві, Іванові Богосл., Михайлові), а в де-яких випадках (як от на Водохреща) з тими псальмами виступає нарід до Іордану, співає на похороні, хрестинах. І треба бачити, як це все впливає на нарід, як він набірається людяности, самоповаги. 
В селах, про які йде мова, нема ні того розбишацтва, яке чується в місцях позбавлених доступної науки, ні навіть сутяжництва, котре полагоджується більше моральним авторитетом священиків, що добули собі через делікатне відношення до народнього стихійного українства слави людей близьких до села. 
Нєхай вибачить проф. Погодін, що тут приходиться брати факти тільки церковно-народнього життя, але-ж і вони є вельми характеристичні для усунення його неймовірности. Що такі факти правдиві, що ціла справа українська в тім разі й українська церковна проповідь виходить з глибоких потреб народнього життя на Україні, нехай переконається в тім ш. професор з прикладу ще й польських ксьондзів, що змушені до своїх українських „овечок” на Поділлю теж звертатися по українськи. А які наслідки це дає? ті, що навіть гонителі українства на народні здвиговська, на відпусти, на процесії закликають українських проповідників, бо так потрібує нечуткий до чужої мови сам нарід. Хіба славнозвісна історія проповіди балтського черця Інокентія, що зводив з розуму своїх слухачів, не була народньою, хіба прості слухачі розуміли б його, як би він балакав по московському? хіба ця сама причина не змушує україножерного єпископа Серафима (подільського) вживати в своїй мові народніх слів?. 
Пригадати хочеться до цього всього ще один часто анекдотичний, але цілком правдивий випадок: наші архиреї з великою охотою садять на селах священиків з зайшлих великоросів, і ось, коли один такий священик зьявився був на парафію в балтський повіт і відправляв першу свою требу—похорон, —то селянка мати, що йшла за домовиною своєї дитини почала плакати такими словами: „до чого цети сину дочекав, що тебе кацап ховав? “ 
Ці слова виливалися у жінки цілком натурально із почутя жалю, шо її горе відбувалося не при своїх людях, але священик цей факт витлумачив по своєму і то мало свої наслідки. 
На тім варт би й кінчити ці справки з глибини народніх основ українського руху, але нехай би до цього поїхав би професор в українські села сам, нехай би побачив там (роблені селянами) українські виставки (вивіски) на приватних і кооперативних крамницях, нехай би почув, якою мовою говорять наші селяне й якою б вони схотіли вчитися, та як визначають вони своє національне відношення до инших націй держави; нехай би професор пригадав собі для того хоч приговори сельських громад, які засилали вони в справі національних потреб до українських фракцій першої і другої Державної Думи—то він би міг переконатися в тому, шо навіть замучене, придушене національне почуття не заснуло, а дрімає в нашому народі і часом прокидається, вражаючи всіх своєю несподіванкою. 
Коли б же проф. Погодін забажав перевірити всі вищенаведені явища й звязати їх собі з певними місцями, які тут по зрозумілій причині замовчуються, то всі потрібні відомости, не виключаючи навіть гектографованих ярижкою житій святих, він міг би дістати, звернувшись в Петербурзі листом до почтамту на імя передплатника часопису „Рада 41 , № 2799 до витребування. 
Передплатник.
