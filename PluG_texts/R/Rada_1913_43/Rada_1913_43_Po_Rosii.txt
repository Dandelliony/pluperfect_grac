По Росіі.
— Новий департамент. Нарада, що розглядала штати міністерства народньої освіти, постановила заснувати особливий департамент нижчих шкіл. 
Заснування такого департаменти стоїть в звязкові з майбутнім розвитком загальної освіти, розробкою низки законопроектів про позашкільну освіту, про вищі, початкові школи і такі инші аналогичні питання, що вимагають як виконавчої, так і організаційної праці міністерства народньої освіти. 
Цікаво зазначити, що, обмірковуючи питання про штати нового департамента, нарада одноголосно постановила, щоб на посади чотирьох діловодів було запрошено досвідчених місцевих діячів, що мають довгий службовий стаж в провінції. 
На тому засіданні нарада висловилась за заснування при міністерстві народньої освіти самостійного статистичного одділу.                                                                                                                                                                                                       (День). 
— Зьїзд союзників. 19 февраля в домі обер-прокурора синоду одкрився зьїзд правих організацій. 
На зьїзді був і Саблер. 
Депутат Марков сказав промову, в якій, на зразок Мініна, закликав членів зьїзду не боятись „стряпчих“ і сміливо йти на боротьбу з ворогами. 
Булацель скаржився, що союзників тепер не шанують. „Єврейську депутацію допускають на аудієнцію, а союзників ні“.
Марков обвинувачує в такому відношенню до союзників уряд і обіцяє добитись аудієнції.
Зьїзд складає петіцію про роспуск крамольної Думи. 
В вечірньому засіданні зьїзду союзників Булацель заявив, що праві на ці дні повинні зріктись усяких виступів проти єврейства, щоб не було ніяких особистих рахунків, а тільки загальна радість. 
Голова самарських союзників сказав: „Нас називають „хуліганами”, але ж ми ніколи такими не були, йшли не з ломаками, а завше з молитвою й хрестом“. 
Представник тверських союзників прохає не ображуватись, коли їх не допустять на аудієнцію. 
Пурішкевич також втішав союзників в тому, що їх не пустили на ювилейні свята в зімній палац і в Казанський собор.
 „Союзники будуть на площі. Цього досить для російської душі.
— Помста робітників. Цими днями скілька сот робітників балтійського судобудівельного заводу в Петербурзі викотили на тачці з майстерні в дворище майстра Астапова, про увільнення якого за грубе поводження робітники клопочуться вже кілька місяців. 
Натовп робітників біг коло тачки з свистом і вигуками. Посеред двору Астапова, з мішком на голові, вивернули з тачки. 

Хто посадив Астапова в тачку —не встановлено.
— Лікарь Панченко. Лікарь Панченко, засуджений за отруїння Бутурліна до 20 років каторги лежить зараз в тюремній больниці „Хрестів". 
Цими днями Панченкові дозволено було побачитись з адвокатом, що обороняв його на відомому усім процесові про отруїння Бутурліна. 
Панченко дуже осунувся, слабує на меланхолію і останніми часами весь час марить про перегляд його справи. 
Як виявилось з розмови з Панченком, останній подав вже більше 100 прохань на цю тему і його проханнями завалені усі установи міністерства юстіції і медичного департаменту міністерства внутрішніх справ. 
Майже в усіх своїх проханнях Панченко вказує на те, що судовий слідчий по найважніших справах буцім-то примусив його признатись в злочинстві, якого він не робив, або скаржиться на вчинки суда й запевняє, що в смерти Бутурліна винуватий виключно лікарь К., що вприснув препарат брудним шприцом. 
                                                                                                                                                                                                                         (Р. Сл.).
— Курильня опіуму. Цими днями в Москві, в Глинистому переулкові, на Мясницькій, поліція викрила персицьку курильню опіуму. 
Поліція, зайшовши вночі в дім Кирилова, здибала в кімнаті, де мешкає Мамед Решід Беков, 12 персів. 
Вісім з них гуляли в карти, а четверо смоктали опіум з довгих люльок. 
Кімната вбрана по східному. Коли зьявилась поліція, счинився величезний переляк. От же ті, що курили опіум, спокійно собі сиділи. 
Під час трусу було знайдено коробочки з опіумом, терези і всі знаряддя для куріння. 
За люльку опіуму брали усього 5 коп.
— Нові пасажирські квитки. Міністр доріг визнає за необхідне встановити по усих російських залізницях пасажирські квитки, які були б дійсними не тільки для якого небудь одного напрямку, але в усих, бажаних для пасажира напрямках.
— Убивці Тіме. Убивці Тіме Далматов та Гейсмар вимагали, щоб їм було дозволено ходити в своїй одежі. От же їх передягли в арештанське вбрання. 
Гейсмар прохав дозволити йому носити полотняну сорочку, Далматов протестує проти арештанського вбрання, бо його ще не засуджено. 
Слідчий буде допитувати товариша мін. нар. освіти Таубе, під начальством якого почав службу Далматов в міністерстві закордонних справ. 
— Всякі звістки. Арештований ієроманах Інокентій збожеволів. 
— В Лодзі, якийсь Боликовський, повернувшись з подорожі додому, не знайшов своїх двох дітей. Виявилось, що його жінка продала їх купцеві „живого товару" за 100 карб.
