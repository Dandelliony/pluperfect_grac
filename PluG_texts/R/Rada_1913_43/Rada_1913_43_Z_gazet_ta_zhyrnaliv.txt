З газет та журналів.
Проф. С. Ф. Платонов прочитав цікавий доклад, в петербурзькому клубі громадських діячів, на тему; „Почему въ 1613 году избранъ былъ именно Романовъ?"
На це запитання історики до останнього часу не могли дати відповіді. Той мент, 21 февраля, коли царем вибрали Михайла, в дуже складний. Боярські роди були почасти знесилені „Смутнымъ Временемъ“, а почасти дуже скомпромітовані. Спроба инших шарів громадянства спасти Росію скінчилась також нічим. Внутрішніми ворогами були опозиційні елементи, що не згожувались працювати на чужій землі і йшли в козаки. Церковні люде, патріархи, звернули увагу на шкодливість внутрішніх суперечок, на шкодливість козацтва. На цій ідеї грунтувались земські люде, що окликали „нижегородське ополченіе". 
Козаки в той час мали спочуття в народніх масах. Вони ходили по Москві і „прим?ряли царя". Найбільш бажаним для них був син Марії Мнишек. 
Коли Москва визволилась, частина козаків із Заруцьким одмовилась служити „земським людям" і пішла на південь. Друга частина, з Трубецьким, скорилась Пожарському. 
Імення Романових було популярне в народі. Романови служили московським царям з XIV віку. В XVI віку було двоє популярних іменнів Романових: Микити і Насті, жінки Грозного. Благородство і щирість цих діячів були добре відомі народові. В такому освітленні вони перейшли в народню пісню. Філарет користувався особливою популярністю в народі. Кажучи про передвиборчі часи, літописець зауважує „Ходять де и прим?риваютъ Филаретова сына”: Між земськими людьми були намічені в кандидати і чужоземні особи. Сам Пожарський мріяв про це Але народ разом з козаками не захотів і слухати про чужоземців. 
Тоді „Соборъ” постановив: „иноземца но хот?ть”. 
Зупинились на Романових, на Михайлові, що був звязаний родинними звьязками з царями. Михайло—був єдине імья і єдина особа, що єднала всих московських громадян. Та проте „Земський Собор" не хотів, щоб вибори відбулись під натиском козаків. Він розіслав по селах і містах довірених людей—питать, чи до вподоби їм цей царь? 
В цій єдності і ховалася моральна сила і моральна чистота царювання першого Романова.
Таким чином, в цікавому освітленні С- Ф. Платонова, імья Михайла Федоровича вперше було промовлене представниками народніх мас. Вони, по тодішнім умовам воєнного комплектування, зостались в гарнізоні Москви в той час, коли „служилые дворяне" розійшлись по домівках. Маючи досить велику силу, вони вилинули на „соборъ“ і, назвавши популярне імення Романових, помирили всі розьєднані громадські шари.
