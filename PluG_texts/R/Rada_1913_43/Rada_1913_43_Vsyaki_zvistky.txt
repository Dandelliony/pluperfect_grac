Всякі звістки.
Отруїлась. В Юзівці отруїлась жінка околодочного надзирателя Сардака, бо її чоловік часто мордував. Батько покійної тягне Сардака до суду.
Підвищено ціну на лісові матерьяли. Управління хліборобства і державних маєтностів київської і подільської губерній звернуло увагу на те, що вдачах чорнобильського казенного лісництва, радомисльського повіту, дешево, як на теперішній час, розцінені лісо ві матерьяли. Через те, управління виробило проект, по якому поділочний і будівельний ліс в дачах, Варовицькій і колишній Корабельній перераховуються із VI в V розряд, а в Шепелицькій і Чернобильсько-Ладиженській дачах повищується з VI розряда в V розряд. Такса на дрова, гиляки, осмол і хмиз в Шепелицькій і Чернобильсько-Ладижинській дачах повищується з VI розрада в У розряд.
Душогубства. В селі Старих-Петрівцях, київського повіту, убито діда Левка Старенького, 52 років. Убили його з помсти племінник Іван Старенький та селянин Ф. Шматків. Душогубів поліція арештувала. 
В селі Новоселиці, Звенигородського повіту розбишаки серед села взяли багатого селянина Захара Куценка, вивезли за село і там, пограбувавши у нього 500 руб., тяжко побили.
Таможня. Піднято питання про заснування таможні на російсько-австрійській границі коло містечка Тарноруди, проскурівського повіту. 
Оборот каменецької повітової земської каси дрібного кредіту за 1912 рік був 40,000 карб.
