Австро-Угорщина в обороні балканських „инородців".
Балканська війна замерзла, глибокі сніги не дають можливости військам рушити з місця. 
Але цей антракт не надовго відсуне кінець війни і нічого певно не змінить в відносинах воюючих сторін. Наслідки війни лишаються незміненими, поневолені народи зробилися панами Балкану. Але окрім „великих” славянських і неславянських націй на Балкані істнує ще багато національної дрібноти, і всі ці національні меншости турбуються про свою майбутню долю в межах союзних держав. Турки, албанці, куцовалахи і жиди з Македонії благають Європу оборонити їх від насильств союзників, особливо греків і сербів. Але самими скаргами справа цих націй не обмежується. Албанці провадять енергічну оборону своєї самостійности, а в останнім часі слідком за ними хочуть піти і македонські куцовалахи. 
Незалежність Албанії в прінціпі признано великими державами, репрезентованими на лондонській конференції. Тепер на порядок денний стало питання про відмежування Албанії від Сербії, і питання це зовсім не легко вирішити: в Коссовськім вілайєті албанці живуть перемішані з сербами, і коли в санджаках Новий Базар і Приштіна серби переважають чисельно албанців, то в санджаку Іпек, а особливо Прісрен албанці м ють переважаючу більшість, при чім в цілім вілайєті християн незначна меншість.- Обороняючи албанців, австро-угорська ядипломатія стала на національному прінціпі; але, на жаль, відмежування Албанії від Сербії буде переведено не на основі національного принціпу, а в залежности від дипломатичних відносин поміж тридержавним союзом і тридержавною згодою або краще сказати поміж Австро-Угорщиною і Росією. І коли Росія старається поширити територію захоплену Сербією, то Австро-Угорщина уперто намагається утворити здібною до життя Албанію, і можна думати, що представники тридержавного союза зроблять все можливе на лондонській конференції, щоб Скутарі і Прісрен, які мають величезне господарське значіння для албанців, залишилися Албанії. Албанія —то єдина країна на Балкані, де Австро-Угорщина і Італія можуть ще безмежно поширювати свій вплив, і тому цілком зрозуміла та лицарська відвага, з якою австро-угорська дипломатія обороняє цілість і незалежність Албанії, поминаючи навіть обьєктивну вірність „національного принціпу". Зрештою австрійська преса і не нудить громадянство чимсь подібним до фарисейськисантіментальних байок про, „узы религіи и крови” а цілком річево обговорює значіння „великої Албанії” для Австро-Угорщини. 
Але не самих тільки албанців обороняє Австро-Угорщина: 25 лютого до Лукаса в Будапешт приїхала депутація куцовалахів з професором Мурно на чолі, і просила обороняти національні інтереси куцовалахів при розвязанню балканської проблеми. І міністр-президент відповів, що угорський уряд підтримуватиме оправдані домагання куцовалахів в межах його діяльности. Куцовалахські депутації звертаються і до инших урядів Європи з подібними проханнями. Національно-визвольний рух македонських куцовалахів підтримується із усіх більших центрів життя румунського народу. 
Македонських куцовалахів, по відомостях з бухарестських джерел, є всього до 700.000, головна маса їх живе на теріторії поміж Монастирем і Салоніками, стоять вони на досить високім порівнюючи ступіні культурного розвитку і мають тут до 80 народніх шкіл, а в Монастирі румунський ліцей, школу для учительок і ремісничу школу. Те пер вони домагаються або національної автономії для цілої Македонії під урядом європейського правителя, або ж приєднання теріторії з куцовалахським населенням до незалежної Албанії. До вимог куцовалахів пристають турки, албанці і жиди, що живуть тут | поруч з ними. Для обьєднання праці представники куцовалахів беруть участь в конгресі албанців, що відбудеться незабаром в Трієсті. 
В разі поділу Македонії більша частина куцовалахів припаде їх найбільшим національним ворогам—грекам, | впрочім куцовалахи готуються до рішучої боротьби і проти сербів, котрі не менше греків скомпромітували себе своїм жорстоким поводженням з „инороццями" в завойованих краях. Найменше протестували б куцовалахи проти болгарського панування, але цьому найбільш гуманному члену балканського союза припаде, на жаль, і найменша частина куцовалахів. Рух куцовалахів і инших національних меншостей проти союзників доводить, що не війною можна розвязати національне питання на Балкані. Війна кінчиться, але не відомо, чи буде вона початком балканського миру. 
М Данько.
