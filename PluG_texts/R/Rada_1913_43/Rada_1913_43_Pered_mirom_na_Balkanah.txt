Перед миром на Балканах.

АФІНИ, 20. Посли шости великих держав прибули в міністерство закордонних справ і зробили колективну заяву про те, що Турція звернулась до держав з проханням про посередництво. Вони спитали, чи згожується Греція на посередництво? Міністр закордонних справ дякував представників держав і просив дати часу на переговори з спільними державами. 
БІЛГРАД, 20. Представники великих держав звернулось до сербського уряду з колективною заявою і спитали, чи згожується Сербія на посередництво держав. „Самоуправа" пише, що питання про контрибуцію має для балканських спільників велике значіння. Вони через це, не можуть зробити ніяких уступок. 
КОСТЯНТИНОПОЛЬ, 20. Мир вважається неминучим. Младотурецький комітет зібрав нараду, щоб винести з приводу цього постанову. Через непорозуміння засідання одложено. 
Оттоманське агентство оповістило заяву Махмуд-Шефкета-паші, що мир настане незабаром. Шефкет-паша заявляє, що Адріанополь лишиться в турецьких руках. Постанови Європи не обовязкові для Турції яка не буде й платити контрибуції.

