Останні вісти.

Указ правительствующему сенату.
ПЕТЕРБУРГ, 20. Сьогодня, 21 февраля, по всіх газетах опубліковано Височайший указ правительствующему сенатові з милостями і вільготами населенню з приводу 300-ліття царювання Дому Романових. 
ПЕТЕРБУРГ, 20. Височайший маніфест складається з ста сторінок. В загальних рисах він наближається до маніфесту 1904 року. 
В першому одділі вільгот і милостів говориться про догляд за селянськими сиротами. За доглядом за сиротами без поділу на стани і віру засновується спеціальний Романівський комітет, який має обьєднувати в цій справі діяльність уряду і громадянства. Касуються невиплачені позики з кредіту, виданого на поліпшення сельського господарства в маєтках, що потерпіли від аграрних розрухів. 
Далі в маніфесті докладно подаються вільготи і милости про пенсії. Засновується „Романівська премія" в 75.000 карб. для видачі сельським господарям за зразкові господарства. 
Особам, що під доглядом Олександрівського комітету про ранених, а також їх вдовам і сиротам даруються вільготи на одержування пособій і пенсії
Засновуються ювилейні медалі, ювилейні знаки для білого і чорного духовенства, знаки за гарне ведення господарства. 
Касуються недоїмки державних податів, що набрались до 21 февраля. 
Засновується фонд на заходи по поліпшенню умов праці і зміцнення господарського побуту в 50 милійонів карб. з коштів селянського банку. Проценти з цього капиталу підуть на зміцнення селянського господарства. 
Касуються недоїмки з тих, що лежали в казенних лікарнях. 
Касуються штрафи за порубку казенних лісів, випаси на казенних дачах і т. инш. 
Касуються недоїмки по школах. Студенти, що мають держати державні екзамени увільняються від плати за це, коли подадуть свідоцтва про бідність. 
Засудженим в тюрму, кріпость, арештанські роти, каторгу — строк зменшується по всім статтям на третину. Присуди по некорисним злочинством покриваються маніфестом цілком. Заслані в Сібір по присудам судів на поселення по маніфестові переходять в розряд вільних селян Сібіру. 
Справи про рострати казенних грошей, коли вони не більше 1000 карб. і виплачені підсудними до 21 февраля, амністіруються. 
Літературні справи по ст.ст. 138, 129 і 131 по всіх їх пунктах зовсім припиняються. 
Політичним засланцям, висланим адміністративно, особливою нарадою при міністерстві внутр. справ на підставі ст. 34, строк заслання зменшується на І рік. 
Вислані меньше, як на рік, зовсім визволяються. 
Касується гласний догляд поліції і инші обмеження в справах над бувшим студентами, висланими з міст. 
Правлінням вищих шкіл дається право приймати назад виключених за забастовки. 
Справи за образу Його Величества амністіруються коли образу зроблено без особливого бажання образити.  
Засудженим до смертної кари, кара замінюється 20-ма роками каторги. 
Всім засудженим по політичним справам з позбавленням прав, строк зменшується на одну третину. 
Багато милостів і вильгот торкається окремих категорій населення, наприкл., переселенцям на Урал, в Сібір і т. инш. 
Финляндцям дарується теж ціла низка милостів і вільгот.
