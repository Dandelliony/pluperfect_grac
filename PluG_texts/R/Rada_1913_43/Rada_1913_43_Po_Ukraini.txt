По Украіні.
У Киіві.
Клуб “Родина". 22 февраля—маскарад для дорослих з двома призами за краще оригінальне вбрання по присуду публіки. Вхід: члени і учні—50 коп., сторонні — 1 карб. Особ, які будуть в масках, просять неодмінно подавати в касу рекомендації двох членів. 
Маски до 1 години ночі обовязкові для усіх. Маски будуть видавати при вході безплатно усім. Хто ж не схоче бути у масці, платить 3 карбованці штрафу. 
23 февраля — чергова танцювальна вечірка. Ціни звичайні. 
24 февраля — спектакль-мініатюр. Виставлено буде: 1. „Магомет та Айста” 2. “Література“—Шніцлера, 3. “Циганський табор“—інсценовані циганські пісні. Вхід: члени, постійні гості і учні—50 коп., не учні—60 коп.
Маніфест у Київі. Вечером позавчора в канцелярії старшого предсідателя судової палати А. А. Мейснера одержано Височайший маніфест. Вчора в цій справі одбулася нарада чинів прокурорського догляду. Єсть чутки, що видано наказ увільнити з тюрми усіх осіб, яких визволяє від кари маніфест.
Погода в нашому краї. По відомостям управління південно - західних доріг, вчора о 7 год. ранку в районі між Одесою, Київом і Ковельом була тепла погода. Температура стояла від 2 до 3 градусів.
В експортній палаті. Купці азіятської Турції звернулись до київського одділу експортної палати з проханням поновити перервані балканською війною торговельні стосунки. Південно-західний край експортірує в Смірну: хліб, спірт, сахар і инше на 25—80 миліонів.
Призначення. Старшого контрольора київської контори державного банку Крейера призначено директором цеї ж контори.
Заведення страхового закону. Київська фабрична інспекція тепер працює по переведенню в життя закону про страховання робітників від нещасливих випадків. Інспекція повідомляє власників промисловости про новий закон. Старший фабричний інспектор І. Н. Горбунов одержав з Петербургу друковані матеріяли для ознайомлення зацікавлених сторін з деталями нової реформи.
Штрафи за порнографію. По постанові п. київського губернатора за росповсюдження порнографичних листівок наложено на Ф. Міщура штраф в 50 карб.
За потайну школу. По постанові п. київського губернатора на землевласницю с. Буди, київського повіту, Т. Мілевську наложено штраф в ЗО карб, за потайну польську школу.
Виставна насіння. 22 февраля у критому ринкові, на площі Богдана Хмельницького буде одкрито виставу насіння, яку впорядковує київське земство.
