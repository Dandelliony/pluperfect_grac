Вісти з краю.
По городах та селах.
Рострата. Городський голова Нової Ушиці ростратив казенні гроші. Після цього він взяв одпуск і більш не вертався в город. Після провірки каси виявилось, що Гунько (городський голова) ростратив більш 4 х тисяч карб.
Голод. В херсонській городській думі читали доклад про голод на пригородніх хуторах. Більш ста семей сидить без хліба та палива. На городський кошт купують хліб та паливо і роздають бідним. В школах учням дають безплатні сніданки Гласний Рябков заявив, що на Проценкових хуторах було чимало випадків голодної смерти. 
Народній дім. В селі Вовчку, лубенського повіту, сельсько-господарське товариство має збудувати народній дім.
Роскопки. На Херсонщині по деяких селах будуть археологичні роскопки. Працями керуватиме діректор херсонського музею В. І. Горшкевич.
Порочні. 13 февраля київська губернська адміністрація розглянула приговори про виселення з Звенигородського повіту 6-ти селян і з липовецького та канівського повітів —по 1-му. Про 3-х селян приговори затвержено, а за решту —5 чоловік — скасовано.
Колонія. Уже два роки, як заснувалась на Харьківщині, коло станції Люботин, колон я інтелігентів-хліборобів. Колонія ця лежить коло села Солодівки, за 25 верст од Харькова, на рівнині, покритій могилами, джерелами, лісами та садками. В колонії живе шість семей, з котрих 5 семей господарюють окремо, а одна семья склалася з нежонатих, що живуть в одній хаті. Найбільший участок землі для одної семьї — шість десятин, а найменший —дві десятини, У кожної семьї є поле, город і садок, корова і коняка Домашні та польові роботи виконуються кожною семьєю окремо. Наймитів немає. Загальної організації теж немає. Колонія приймає до себе нових членів тільки після знайомства. Новий член може купити собі землі од 2 до 10 десятин по 500—700 карб. за десятину (місцева ціна), або арендувати 2 —10 десятин (не більш) по 10 карб. за десятину. Кожний новий колонист самостійно улаштовує своє господарство на свої кошти.
