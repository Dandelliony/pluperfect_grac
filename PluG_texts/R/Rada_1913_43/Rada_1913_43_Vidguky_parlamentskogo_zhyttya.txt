Відгуки парламентського життя.

> Предсідатель Державної Думи мав щастя подати Государеві Імператорові доклад про діяльність Державної Думи і план дальніших її робот. Государь Імператор докладно роспитував його про діяльність народнього представництва. 
> В звязку з аудіенцією, яку мав Родзянко, в Державній Думі сподіваються, що робота налагодиться. Уряд внесе значні законопроекти і надішле в Думу виборче діловодство. 
> В Державній Раді не ухвалили міркування Державної Думи про асігновку 150 милійонів для меліорації. 
> Комісія по народній освіті зробила постанову про те, щоб за інспекторів народніх шкіл призначали тільки особ із вищою освітою, та тих, що скінчили учительські інститути, які практично ознайомленні з народньою освітою. Цю постанову зроблено через те, що останніми часами за інспекторів почали призначати акцизних чиновників, бувших земських начальників, людей без освіти і без знайомства із початковою освітою.

