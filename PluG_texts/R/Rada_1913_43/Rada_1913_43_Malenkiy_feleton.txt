Маленький фельєтон. 
Російські хрестоносці.
(Союзницька драма).
Петербург. Зьїзд союзників. 
Бу ацель. Чули, союзнички, — жидів пущають на святкування, а нам зась. 
Голоси. Говори! де-ж таки!.. 
— Вигадай сон рябої кобили! 
— Тобі мабудь на похмілля! На свіжу голову такого не скажеш. 
Булацель. Шантрапа ви нещасна! Вони ще сміють не няти віри! 
Марков. Правильно, брацця, таки не пущають. 
Голоси. То що-ж це таке! Людям масниця, а нам піст? Зарано щось дуже! 
— Та чому ж? Чому?
Булацель. То то, що „чому"... А тому, що з вас, кажуть, якого не візьми, то або злодюга, кажуть, або душогуб, або хуліган, кажуть... 
Самарський голова союзу (образливо). Які-ж ми хулігани? Хулігани ті, що з резинами, а ми з хрестом та молитв..  
Глобачов. А ти не дуже!.. Теж— „з резинами"… З яким же тобі дідьком отчизну рятувати? 
Самарський голова. Ми цього не визнаємо. Коли ти союзник, а не якийнебудь член палати з Вільни, то... чесним треба бути і... 
Пуришкевич. Що? що ти сказав? А ми не чесні? 
Самарський голова. А салдацькі сорочки! 
Пуришкевич. А ти бачив? 
Марков. Братця! Мініни! Та що це ви сварку зняли! чи це вам Державна Дума? 
Глобачов. Пущай не зачіпає! 
Пуришкевич. Хоче по мармизі! 
Голоси. Та годі вам! 
— Тут випить, аж душа горить, а вони... зволікають засідання. 
— Авже-ж! на те масниця.
Самарський голова. Та що-ж я сказав, союзнички? Що даремне нас хуліганами звуть? Хіба-ж це неправда?
Голоси. Суща правда! 
— Істино! Валяй далі! 
Самарськ голова. Хуліган —це що? Пху! та й годі! Він тобі про отечество й гадки не має, а коли що, то і стілибонить... 
Голоси. Кхм!.. кхи!. кхм!.. 
Самарський голова. ...й ломакою або резиною огріє... 
Голоси. Кхм!.. кхи-кхи!.. 
Самарський голова. ...і бешкет учинить... Та що бешкет! душогубство, погром!.. Та що погром! Священий стяг свій пропье!.. 
Голоси. Хм... кхи!.. кхм!.. 
Самарський голова. Оце хулігани! Коли-б і справді ми такі були, то, звичайно, нас не варт було б і на гарматний постріл пускати до торжества. Чи-ж мають вони право... хто там цим завідує, сказати, що ми душогуби, злодії, пьянюги, хулігани? Ми йдемо на ворога з хрестом і молитвою, а руки наші чисті од гріхів, як у новонарожденого младенця... Хто-ж посміє нас не пустити? 
Марков. Хто? звісно, правительство крамольне! 
Булацель. Авже-ж воно! Але ми будемо протестувати! Ми не дозволимо! Ми візьмемо участь! 
Пуришкевич. Як?.. Хм... На мою думку... той... не звертати уваги... Союзники будуть на майдані. Цього досить для руської душі. 
Самарський голова. Чому-ж то на майдані, коли ми з хрестом і молитвою?... 
Пуришкевич (до віденського союзника). Ех, прокляті салдацькі сорочки! Щоб же було жидам підряд віддати! А тепер і кліпай очима перед оцим самарським юродивим! Розносився з хрестом та молитвами!.. 
Провінціал
