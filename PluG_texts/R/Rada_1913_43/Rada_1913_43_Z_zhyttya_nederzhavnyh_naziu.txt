З життя недержавних націй.

Серед естонців. Естонці вже друге чотирьохліття стоять на чолі ревельського міського самоврядування. Тепер трохи не перед самими виборами гласних до ревельської міської думи естляндське губернське по міським справам присутствіє постановило збільшити ценз виборців у Ревелі з 1000 до 1500 карб. Наслідком збільшення цензу було виключено 256 незаможніх виборців, переважно естів. Це, розуміється, дуже пошкодить естонській партії і допоможе німцям. Але, як що серед естів не буде розгордіяжу, то перемога німців дуже ще непевна.

