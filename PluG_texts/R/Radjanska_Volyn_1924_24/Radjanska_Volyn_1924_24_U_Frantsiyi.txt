У Франції. Фінансове становище країни

триває важким. 
Фаховець, що-до фінансових питань Гастон Жез дзвонить на гвалт. 
Він зазначає, що баланси французького банка зовсім не виявляють ознак поліпшення. 
Сума банкових білетів в обігові перевищує 40 міліярдів, майже досягаючи дозволеної емісійним законом межі. 
Розмір біжучого боргу, куди увіходять також і бони „Національної оборони" та скарбничі білети, 
зостається невідомим. 
Жез вважає винним в цім становищі виключно уряд національного блоку, 
який залишив лівому блоку таку спадщину. 
Але прихильники Пуанкаре, зі свого боку, обвинувачують уряд Еріс в тому, 
що він саботує всі заходи попереднього кабінету, 
що-до переведення ощаджень в бюджеті та збільшує державні витрати, 
аби задоволити апетит своїх виборців. 
Фінансові кола Франції оцінюють становище досить песимістично. 
Другий факт, що викликає стурбовання в широких колах, це дорожнеча. 
Хліб значно подорожчав за останній час, при чому передбачається зріст цін на зерно й далі. 
Часопис „Ом Лібр" пише: „Ми стоїмо на передодні страшенної кризи. 
Сільське господарство потрібує робочих рук; лани кепсько оброблюються. 
Збору хліба в біжучому році не вистачить для харчування 
Прийдеться довозити хліб і платити за нього дорогу ціну. 
Дорожнеча хліба потягне за собою подорожчення решти товарів". 
Уряд Еріо здатний лише до часткових заходів. 
Що ці заходи малі, ясно для всіх. 
Одже недавно, орган роялістів "Аксіон Франсез" зацікавився думкою брюсельського 
"Червоного Прапора", про те, що "тільки фашизм та комунізм—можуть розвязати проблему, 
перед котрою капітулювала консервативна, ліберальна та радикальна буржуазія".
Роялістичний часопис приходить до висновку, 
що „парламентськими методами не можна вилізти з політичної, 
економичної та соціяльної трясовини". 
Що гадає зробити для боротьби з сучасним становищем уряд Еріо, докладно невідомо. 
Все частіш та частіш говорять про утворення ради національного господарства, 
на котрій разом з китами промисловости, 
торгівлі та фінансів засідатимуть Жуо та Пуансон, с. т. представники профспілок та кооперації. 
Можна, звичайно, не довіряти доцільності цього заходу.