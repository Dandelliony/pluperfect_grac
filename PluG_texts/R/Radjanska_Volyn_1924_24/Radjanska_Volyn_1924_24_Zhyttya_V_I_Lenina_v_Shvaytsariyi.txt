Життя В.І. Леніна в Швайцарії.

Вспомини чоботаря Камерера.

ВАРШАВА, 29 (Ратау). 
Деякі варшавські газети передруковують із Будапешських газет спомини швайцарського чоботаря 
Камерера про Леніна. 
В квартирі Камерера деякий час жив Ілліч. 
Будапешський кореспондент звернувся до Камерера з питанням, 
чи правда те, що в його кватирі жив Ленін? 
Камерер відповів:—„Так, жив". 
При цьому Камерер оповів:—„На мою публікацію в газетах про здання кімнати прийшов Ленін, 
який довго торгувався й на решті досяг свого, 
й найняв кімнату за 26 франків місячно". 
На запитання кореспондента, чи знав Камерер кому здав він кімнату, 
останній відповів, що ні. 
- „Довгий час, — відповідає Камерер,— Ленін зовсім не показувався. 
Лише через кількись місяців Ленін попросив у мене дозволу, 
щоб жінка його користувалася нашою кухнею. 
Діставши мою згоду, Ленін прийшов зі своєю жінкою, 
з якою познайомив нас. 
Дружина Леніна напекла картоплі, 
яку вони їли з хлібом. 
Так само й пізніше я спостерігав, 
що Ленін бідніший навіть за мене, 
бо моя сім'я їла кращі страви".
- „Згодом,— пише Будапешський кореспондент, 
— Ленін і чоботарь зробились сердечними приятелями. 
Російський революціонер часто розмовляв з чоботарем про політичні а також місцеві події. 
Раз Ленін повідомив Камерера, 
що він написав статтю для газети й у такий спосіб заробив трохи грошей". 
-„З цього повідомлення,— говорить Камерер,—я зрозумів, що Ленін пише, але не знав, 
що він є вожаєм пролетаріяту". 
Далі Камерер повідомив, що зараз же після від'їзду Леніна, 
до нього прибули два багато вбраних пана, 
котрі просили показати їм річі, 
залишені Леніним. 
Камерер не міг удоволити їх цікавости. 
Від Леніна лишився старий плащ, 
в котрім Ленін виходив на вулицю в холодні дні. 
Цей плащ він подарував старшому синові Камерера. 
-„Пани, що заходили до мене,— додав Камерер, 
— сказали, що я міг-би взяти силу грошей за річі Леніна". 
Наостанку Камерер показав журналисту „квартиру" Леніна. 
Вона складалася з маленької кімнатки з низькою стелею, ліжка, стола і декількох стільців. 
На цім столі працював Ленін.