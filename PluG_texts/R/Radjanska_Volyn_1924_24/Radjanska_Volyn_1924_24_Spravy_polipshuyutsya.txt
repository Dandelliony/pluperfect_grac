Справи поліпшуються.

Довгих два роки робітникам П'ятківського млина жилося до „не-хочу“ пагано. 
Працювати-працювали, а платні місяців по три, а то й по чотирі й не нюхали. 
Ніде правди діти, що й об'єднаний місцьком П'ятецький не дуже-то дбав про них, 
а тому й жилося робітникам не гаразд. 
Аж в останні часи пішло на краще. 
Переобраний місцьком першим ділом згадав про робітників млина,
торкнув де-слід і, гляди, всю запозиченість вже виплачено. 
Кожному видано належну спецодіж. 
Налагоджено вже кімнату відпочинку й, навіть передплачено газети. 
А що головне, то що цими днями місцьком склав угоду з орендарем, 
причім зарплату побільшено майже на 50 відсотків. 
Це вже значне досягнення. І в млиновому гурткові зараз же запанував кращий настрій. 
Робітник М. С. 
П'ятецький млин.