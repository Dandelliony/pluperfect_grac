ДОПИСИ
(Од власн. кореспондентів).
ЗАЛИВАНЩИНСЬКА ЦУКРОВАРНЯ, вінницького повіту (на Поділлі). Потребителъне т-во. 13 февраля тут одбулось загальне річне зібрання пайщиків потребитєльського товариства „служащихъ заливанщинскаго сахарнаго завода". Товариство це заснувалося ще торік 7-го марта, а лавка почала функціонувати з 1-го апріля. Всіх пайщиків 60 душ. Пайовий капітал 1730 карб. За час з 1-го апріля по 1-ше января сього року продано краму на 17874 карб. 2 коп.,— чистого прибутку 367 карб. 50 коп. Такий малий прибуток на такий оборот поясняється тим, що з початку діло повелось не дуже добре: байдужість до своїх обов'язкіа членів правління, пасівне відношення ревізійної комісії, зміна прикащика, без провірки і списка краму,—все це мало свої лихо наслідки і замісць прибутку 1127 к. 89 коп., який показувала товарова книжка, маємо 760 карб. 39 коп. недочоту. Прибуток зібрання порішило поділити так: 10 відсотків в запасний капітал, 10 проц. річних на пайовий капітал і 2 проц. пайщикам на знижку на забраний крам. Більшість пайщиків порішило цих грошей не забірати, а повертати їх в пайовий капітал, доплачуючи готовими грішми, кому не вистарчало б до 10 карб.— суми пая; цим, звичайно, збільшиться пайовий капітал, а разом з тим і крамниця збагатиться крамом. Щоб уберегтись на далі од таких прикрих недочотів, зібрання просило людей, що стоять в голові цього діла, частіще робити ревізію крамниці, а також зробити де-які зміни в провадженню рахунків.
Після цього зібрання видко, що пайщики цим ділом зацікавились, бо сього часу більшість ставилась до нього байдужо, під час навіть ворожо, а меншість свідомих не старалась вплинути на своїх несвідомих товаришів так, щоб вони змінили свій негарний погляд на це користне діло,—користне, само собою, тоді, як пайщики свідомо до нього будуть ставитись і бадьоро братись до цеї товариської праці, допомагаючи і працею і совітом один одному, а не так, як це було завелося тут, що раз-по-зраз чути було тілько ганьбу та нарікання (часто без жадних підстав), а праці не видко було ні від кого... 
Ну, але це було перше, а тепер є надія, що у нас ця справа піде инакше...
ЧЕМЕР. Козелецького повіту (на Чернігівщині). Крамниця. Оце цими днями відкрили у нас потребительську крамницю. Селянство дуже прихильно ставиться до потребительки. Кредітове та сельсько-господарське товариства вже істнують у нас років два і дуже гарно впливають на людність; тілько сельсько-господарське товариство працювало минулий рік мляво, бо бракувало освічених і працьовитих людей в ньому, але з нового року вступило до товариства декілька інтелігентних особ і спеціалістів по сельському господарству, і є надія, що в цім році справа з товариством піде жвавіше.
До правління потребительної крамниці ввійшли люде працьовиті, так що можна надіятись, що справу поведуть гарно. Членські вкладки платили по 50 коп., та паї по 5 карб.; всіх членів при відкритті було біля 40 чоловік, але як стали торгувати, то зараз багато людей виявило охоту записатись в члени.
М. СТАРІ-СЕНЖАРИ, полтавського повіту. Про кооперацію. В нашому містечку ніякі заміри що до просвіти селян не досягали цілі. Скілько не сіялось доброго зерна, а нива не давала свого доброго плоду. Скілько не силкувався сіяч розвіяти темряву, але все не міг здолати. Та і не через одну темноту люде бідували. Хто дбав про власну кишеню, то той на чужім бідуванні наживався, не гидуючи ніякими способами; брав но 20 процентів та могоричі або відробітки, які не щиталися за гроші.
Та це було колись, „нехай не вернеться". На поміч цій біді у нас істнує тепер кредітове товариство. Тепер не можна нарікати на нашу відсталість од иншнх сел. У нас теж життя заворушилось. Дякуючи добрим людям, у нас єсть потребительська крамниця і сельсько-господарське товариство, які теж поставлені на міцному грунті. Кредитове товариство, істнуючи всього 1 рік і місяць, вспіло себе з усіх боків вигідно показати. За минулий рік зробило воно 22 тисячі обороту, з яких чистого прибутку 175 карб. Ці гроші т-во цілком пожертвувало на будівлю майбутнього народнього дому. Багато товариство послужило на користь своїм членам і иншими засобами: купило у земстві травного й иншого насіння для селян і, не взявши за це ніякого бариша, продало в борг до Покрови; платило за ріжні обов'язки по обслузі товариства. Загальне зібрання 19 января висловило щиру подяку членам правління, ухвалило обрахунок на цей рік і порішило прибавить один проц. з операцій, який поділити так: половину на будівлю народнього дома, а половину в осібний фонд, який, по заснуванню при товаристві „Кассы взаимопомощи въ нещастныхъ случаяхъ", передати в ту касу.