Література, наука, умілість і техніка.
= Нове видання „Кобзаря". В. Яковенко, після конфіскати повного „Кобзаря", видав у Петербурзі нове видання з викресленими окремими місцями й цілими віршами, які, як сказано в передмові, „викликають сумніви з погляду сучасного карного права". Всі викреслені місця позначені або точками, або примітками. Вся ж решта тексту видрукована в редакції В. Доманицького. Цілком викреслені твори: „Бували войни", „Гимн чернечий", „І Архимед і Галилей„, "Марія“, „Молитви", О люди, люди, небораки", „Осії глава XIV", „Саул“, „Світе ясний", „Хоча лежачого й не бьють", „Царі", „Юродивий", „Якось-то йду я у-ночі“, „Я не нездужаю".
= Про Шевченка. Театральний журнал „Рампа и Жизнь" (Москва) присвятив мало не все своє ч. 9 Т. Шевченкові. Петербурзький „Синій Журналъ" озвався також на Шевченкові дні.
= „Наше Дѣло". Вийшло 4 число російсько-українського кооперативного двохтижневика „Наше Дѣло". В цьому числі випущено другий агітаційний листок—кооперативні заповіді і кооперативні установи—В. Г. Цей листок продаватиметься окремо по ціні—10 шт. 5 коп., 1000—4 р. Статей українських немає. Єсть дописи.
= „Український барокко". В другій книжці петербурзького артистичного що-місячника „Аполлонъ" надрукована стаття Георгія Лукомського про український будівничий архитектурний стиль, під назвою „Український барокко". До статті додані знімки з малюнків д. Лукомського, зразків української архітектури: 1) Дзінниця Софійського Собору (в Київі); 2) Церква Преображенія (Козелець); 3) Будинок б. магистрата (Козелець); 4) Михайловський Золотоверхий манастирь. Манастирські келії (Київ); 5); Церква б. Кириловського манастиря (Київ.); 6) Деталь Катерино-Покровської церкви (Чернігів); 7) Старі будинки коло церкви Параскеви у Чернігові; 8) Катерино-Покровська церква (Чернігів); 9) Смоленські стіни; 10) Церква Параскеви—Пьятниці (Чернигів); 11) Бані Михайлівського Золотоверхого манастиря (Київ). Всі малюнки д. Лукомського гарно виконані і репродуковані в журналі.
= Твори М. Коцюбинського на французькій мові. Французьке видавництво, що видає кожного місяця переклади з усіх найвидатніших письменників цілого світу, почало друкувати переклади з української мови. В першу чергу буде перекладено кілько творів М. Коцюбинського. До перекладу буде додано біографію М. Коцюбинського і характеристику його творчости.
= „Наша Школа", науково-педаг. журнал. Вийшла у Львові—Чернівцях кн. 1 за 1911 р. Зміст: „В справі нашої правописи". „Де-кілька слів про науку граматики". „Атляс чи мапа?" „Нові шляхи". „Українці в німецькій гімназії". „Огляд новіших видань по історії укр. літератури". Огляд журналів.