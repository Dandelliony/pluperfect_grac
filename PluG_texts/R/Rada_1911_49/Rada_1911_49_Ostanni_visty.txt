Останні вісти.
(3 газет та по телеграфу).
Шевченківське свято. КАТЕРИНОСЛАВ. Губернатор не дезволив „Научному обществу" читати рефератів про Шевченка.
(Власн. кор.).
РОСТОВ-на-ДОНУ. Дві місцевих газети умістили з приводу п'ятдесятилітніх роковин смерти поета дуже прихильні статті. Громадянство нічим не вшанувало цього дня. Жіночий клуб просив дозволу на прилюдне святкування, але дозволу не дано.
{Власн. кор.).
ОРЕНБУРГ. В Оренбурзі громадянство лагодиться влаштувати публичний вечір, присвячений пам'яти Т. Г. Шевченка. Організатори вечора виписують з України кобзаря-бандуриста.	{Власн. кор.).
ХАРЬКІВ. На засіданні медичного т-ва голова т-ва д-р Браунштейн сказав щиро-теплу промову про геніального українського поета Т. Шевченка, що все життя і всю поетичну працю вжив на ганьбу кріпацтва і обмальовування страхіття рабства та неугавну боротьбу з кривдою людською та дикунством, що викликало кріпацьке право. Пам'ять Шевченка вшановано вставанням, а потім, з поради лікаря Андіона, призначено з коштів т-ва 100 карб. на пам'ятник Шевченкові. {Власн. кор.). ХАРЬКІВ. Проф. Сумцов в „Ю. К." нагадує землякам, що треба ще зробити на пошану Шевченка: 1) видати всі його малюнки; 2) видати його листування; 3) видати його „Щоденник" 4) видати спомини про Ш-ка; 5) видати „Кобзарь" з літ. і істор. увагами; 6) поставити у Київі будинок для постійного театру; 7) закласти кафедри по вивченню Шевченка; 8) закладати фонди на видання нагород за наукові праці про Шевченка; 9) позаводити його вірші до шкільних читанок; 10) називати його іменням гаї, садки то-що.
{Власн. кор).

Росія і Китай.
ПЕТЕРБУРГ. „Нов. Время" повідомляє, що китайці привезли в городи Куанчензи, Чінтуфу і Гірін транспорти зброї і пороху. Все це призначається для війська північної Манчжурії.
З Пекина повідомляють: Російському посланникові доручено передати Вайвубу ноту, в якій говориться, між иншим, що в відповіді китайського уряду в справі утисків російській торгівлі монополіями і в справі одкриття в кобдоській окрузі російського консульства, російський уряд вбачає недружні відносини з боку Китаю, котрий, криво толкуючи договори і постанови, зводить ні-нащо договорні права російських підданців і російської торгівлі. Російський уряд закликає китайський уряд подумати про наслідки такого поводження, яке неминуче призведе до порушення дружніх відносин між Ресією й Китаєм. ( Власн. кор.).

Ревизія.

РАДОМ. Після ревизії магістрату, зробленої презідентом города, виявилось, що секвестратор магістрату Даховський присвоїв собі де-кілька тисяч з сум городських налогів. {Власн. кор.).

Засуд ксьондзів.

РАДОМ. Виїздна сесія варшавської судової палати засудила трьох ксьондзів — одного на 2 місяці в тюрму, а двох на 3 місяці кожного за поширення брошюри „Gdzie diabeł nie może“, а також за вислов своїх думок про секту маріавитів. (Власн. кор.).

Розшукування б. поліцмейстера.

ВАРШАВА. Поліція розшукує бувшого ченстоховського поліцмейстера Андреєва Леоніда. (Власн. кор.).

Присуд за приналежність до P. S. P.

ВАРШАВА. Варшавська судова палата засудила в Радомі інженера Холмського на 4 роки каторги і робітника на заслання за приналежність до польської соц. партії. (Власн. кор.).

По вищих школах.

ПЕТЕРБУРГ. Увільнено по проханню 12 професорів.
Рада професорів юридичного факультету постановила читати лекції до ЗО апріля, коли до тієї пори вчення не почнеться, вважати семестр втеряним.
В Лісному інституті забастовка ліквідується.
З наказу Кассо увільнено слухачку жіночого медичного інституту Давидовську.
На сельсько-господарських курсах увільнено 300 слухачів за невнесення плати.
МОСКВА. В у-ті вивішено оголошення ректора про те, що коли й далі студенти не ходитимуть на лекції, то їм не буде защитано семестра. Крім того не даватимуть стіпендій і не увільнятимуть од плати.
ОДЕСА. Градоначальник висилає з Одеси 20 студентів, обвинувачених за забастовку і обструкцію.
ВАРШАВА. В університеті одержано присланий з міністерства список 92 студентів, виключених з наказу міністра. Всіх виключено 120. З тюрми випущено 15 арештованих студентів. В тюрмі сидить ще 35, про яких ведеться слідство.

Душогубство.

ЖИТОМІР. В Глуках убито 75 літнього селянина Хавеля. В його взято 10 карб. Душогуби, щоб замести за собою сліди, підпалили хату.

Арешт акушера.

ЯЛТА. Поведено по етапу в сімферопольську тюрму популярного місцевого акушера Гінсбурга. Судовим слідством встановлено, що він останніми часами зробив де-кілька абортів. Один аборт закінчився смертю пацієнтки.

Всякі звістки.
ПЕТЕРБУРГ. Винесено присуд в справі „29". Одного виправдано, одного засуджено в довічню каторгу, шістьох, між ними й Кузов, на 20 років в каторгу. Инших од 1.5 року арештантських одділень до 18 років каторги.
Єсть чутка, що барон Фредерікс кидає посаду міністра Двору; на його місце, кажуть, призначено буде начальника головного управління уділів Кочубея.
„Рѣчи" повідомляють з Смоленська: Хомякову подано петіцію за 535 підписами про скасування смертної кари.
Оддано під суд за рострату бувшого смотрителя городської лікарні Кіселева.
В окремому кабінеті ресторана застрелився член миколаївської біржевої артілі. Єсть поголоска про рострату.
Арештований, якого городовий вів в участок, сипнув городовому тютюну в-вічі, а сам утік.
МОСКВА. Редактора „Нашего Журнала" оштрафовано на 500 карб.
У служащих миколаївської залізниці одбірають брошюру, видану Ситіним і розіслану управлінням дороги 19 февраля — „Какъ крестьянамъ дали волю".
Режісер Марджанов переходить на службу в Імператорські театри.
„Руль" повідомляє про конфлікт між Гнєвушевим і секретарем газети „Русская Земля" Павловим. Синод замовив Гнєвушеву брошюру про 19 февраля. Гнєвушев доручив написати її Павлову, обіцяючи заплатить 500 карб., але потім не заплатив. Павлов позиває Гнєвушева і хоче довести, що брошюру написав він, хоч Гнєвушев видавав її за свою.
Не зарегістровано т-ва для допомоги єврейкам, що вчаться по всяких школах.

За кордоном.
Чужоземні газети про Шевченка.
ВІДЕНЬ. „Sl. Tgbl." умістив три статті про Шевченка і уривки з його віршів у перекладі на німецьку мову.
Сербська газета „Штампа" і словенське „Jutro“ ? присвятили Шевченкові гарні статті. (Власн. кор.).

Повстання в Мексіці.

ПЕТЕРБУРГ. Мексіканський уряд порішив скасувати тимчасово де-які конституційні гарантії. В Північній Мексіці, де тепер анархія, буде заведено військові суди і стан облоги. В Північній Мексіці повстанці зруйнували багато городів. Вони захопили в свої руки телеграф і залізниці. Населення бідує. Повстанці ведуть осаду де-кількох городів, які обороняють урядові гарнізони.

Чума.

ПЕТЕРБУРГ. Газетам телеграфують з Гіріна, що в 20-ти округах провінції померло од чуми більше 20.000 душ. В Куаньчендзи од 15 января до 25 февраля в городі і околицях померло 2.424. Од початку пошести померло 4.000 душ.