ПО УКРАІНІ.
У КИІВІ.

	Панахида. Вчора в Софійському соборі преосвященний Павел, єп. чигиринський одправив панахиду по б. п. Імператорові Олександрові ІІ. На панахиді були урядові особи і багато народу.

	Відгуки ювилею 19 февраля. Тепер вже відомо, скілько саме і на яку потребу сельські громади на Київщині, одзначаючи ювилей скасування кріпацтва, асігнували грошей. Обрахунки ці, складені київським губ. присутствієм по справах селянських такі: на пам'ятники Цареві Олександрові ІІ біля волостів, шкіл то що асігновано 55,262 карб.; на статуетки цього ж таки Царя —4854 карб.; на портрети Царя Олександра ІІ, що мають бути поставлені в волостях і сельських росправах —2351 карб. 50 к.; на збудування нових церков —184O карб.; на просвітні цілі—738l карб. 7 коп.; на заснування добродійних інстітуцій по селах —18021 карб.; на одчинення 2-х волосних і 3-х сельських банків—2350 карб.; на образи і на фонд, звідки будуть видавать селянам допомогу при лихій пригоді —1174 карб. і на користь людности, що потерпіла од землетрусу в семиріченській окрузі — 400 карб., а разом асігновано 93633 карб. 57 коп.

	В українському клубі сьогодня одбудеться чергова літературна вечірка, підчас якої будуть прочитані реферати: 1) „Українське селянство в історії“, 2) „Реформа 61 року“ і 3) „Українська література на передодні реформи 61 року“. Початок о 8 годині.

	Од'їзд п. губернатора. Київський губернатор п. Гірс виїхав в Петербург. Тимчасово правитиме губернією віце-губернатор п. Кашкарев.

	Зібрання студентів юристів. На зібранню студентів юристів, які мають здавати державні іспити весною цього року обрали уповноваженими студентів: П. Андреєвського, Д. Башинського, А. Новицького, В. Рудницького і М. Фримана. Всякі відомости про державні іспити можно дістати у них у такі часи: У понеділок у Андреєвського коло 11—1 ч. в універс. і 3—4 дома (Кузнечна, № 19). У вівторок у Фрімана 10-12 в універс. і 3—4 дома (Велика Підвальна, № 2 п. 2). В середу у Новіцького 11—1 в унів. і 3—4 дома (Рейтерська, № 29, п. 9). У четверг у Рудницького 11—1 в унів. і 4—6 дома (Вел. Підвальна, № 36, п. 12). У п'ятницю у Башинського 9—11 в унів. і 7—8 дома (Фундуклеївська № 4, п. 2). В. Рудницький В. Підвальна № 36, кв. 12.

	В товаристві журналистів. Члени правління київського т-ва діячів періодичної преси і літератури вибрані на останньому роковому зібранні, вибрали з поміж себе головою правління А. Н. Ніколаєва, замістителем голови І. М. Левінського, секретарем Н. В. Калішевича. Должностні особи ті, що були й торік.

	Переміни по службі. Ходить чутка, що незабаром предсідателя київської губ. земської управи п. Суковкіна буде призначено губернатором або в Кам'янець, або в Ц. Польське. На його місце, либонь, призначать предсідателя телефонної, будівничої і доріжньої земських комісій п. Демченка.

	Заходи проти нещасть на залізницях. Міністерство доріг порадило місцевій залізнодорожній адміністрації такі заходи проти нещасть на залізницях: 1) Зробити іспити новопризначеним служащим; 2) на винуватих у нещасті накладати штрафи, увільняти з служби чи оддавати під суд; 3) підготовляти зал.-дор. агентів, а для цього урядити для них вечірні курси; 4) влаштувати контроль кондукторів і 5) побільшити число стрілочників на великих станціях. Окрім того наказано робити такі техничні заходи: 1) ставити в поїзди важкі вагони; 2) заборонено пускати поїзди один за другим; 3) не допускати до роботи телеграфних учеників; 4) зменшувати ход поїзду, не доїзжаючи до станції і ин.

	Проти піяцтва на залізних дорогах. Міністерство доріг розіслало начальникам казенних залізниць такий циркуляр. „Останніми часами дуже часто помічалося, що подорожні 3-го класу п'ють в вагонах горілку, а напившись, роблять бешкет; це ставить инших пасажирів в такі умови, при яких їхати на залізниці дуже важко. Хоч зал. дорожня адміністрація не має змоги заборонити пить горілку, але зал.-дор. агенти в таких випадках повинні запрошувати зал.-дор. жандармську поліцію. Окрім того в циркулярі радиться молодим служащим одмовлятись, коли їх поштуватимуть подорожні.

	3 Київщини. Нові школи. Останніми часами подарували земству землю, щоб на ній були поставлені земські школи, такі сельські громади: в таращанськім повіті—остро - могилянська —дві десятини і улашівська — одну десятину, новоселицька громада, звенигородського повіту, —2 десятини і телешівська, васильківського повіту, півтори десятини, оцінен. в 400 карб.

	Дворянський маршалок, бердичівського повіту, П. Брунст йде з своєї посади. Кажуть, що на його місце буде призначений граф Уваров, зять Терещенка. Маєток Уварова в чернігівській губернії.

	3 Поділля. Шевченківське свято. 20 февраля, в с. Б., ольгопільського повіту, відбулося святкування визволення селян від кріпацтва і 50-роковин смерти Т. Г. Шевченка. Було прочитано біографію Шовченка (вид. „Час“); школярі деклямували Шевченкові вірші, потім хор проспівав кілька пісень (слова Шевченка). 26-го февраля була одправлена в церкві панахида по Шевченкові. Ще до Шевченкових свят в це село було виписано десяток „Кобзарів“ Шевченка. За два дні селяне росхопили всі примірники. Читають і не нахваляться, просять ще виписать, бо їх родичі, сусіди і т. инш., побачивши у них „Кобзаря“, і собі хотять його мати. Навіть ті селяне, що кепкували з українського слова, послухавши „Кобзаря“ кажуть: „а справді гарна книжка“ і де-які витягають гроші прохаючи й їм її виписати. Збірають тут також і жертви на пам'ятник Шевченкові.

3 Полтавщини. Позичкове т-во. З Сахновщини нас сповіщають, що там одкрилося товариство взаємного кредіту. Членів прибуває чимало.

	Лікарі. Земські лікарі кобеляцького повіту вмістили в „Русскихъ Вѣдомостяхъ“ листа з висловом жалю, що занепадає московський університет.

	3 Харьківщини. Крадіж паперів. Коли сесія судової палати верталась з Луганська до Харькова, то в поїзді вкрадені були всі пакунки з ділами. Злодії, мабуть, думали, що там щось коштовне, а побачивши самі папери, пороскидали їх по-над колією.

	П'ять смертних присудів. За напад на поїзд засудили в Харькові Вергуна, Анохина, Базеля, Ситенка й Жіліна на смерть; Івана Лавренпова — на вічну каторгу; Ємельянова, Якима Панасенка, Андрія й Марію Сущевських, Григорьєва, Ларіона Лавренцова —на 15 літ каторги і Надію Лавренцову на 10. П'ять душ суд виправдав.

	3 Катеринославщини. „Праві“. У Катеринославі—поміж „правих елементів“ міста останніми часами все частіш і частіш помічаються ознаки українських сімпатій, чи скоріше української національної ознаки. Так цієї осени одкрито Народній Дім Союза Рус. Нар., в якому одбуваються вечірки, на яких співають українські пісні, деклямують з Шевченка, Глібова. 6-го февраля там же, як зазначено на афіші, „Украинскій кружокъ“ „устраивалъ грандіозный костюмированный вечеръ подъ названіемъ Необъятная Русь“. 26 го февраля в місцевій газеті „Русская Правда“, № 1253, уміщена була стаття: „Т. Г. Шевченко. Къ 50-лѣтію со дня смерти“ Вас. Кожинъ. В цій же газеті містились досить прихильні відомости про відкриття і вистави в Мануйлів. „Просвіті“, прихильні рецензії на вистави української труппи Колесниченка.

	Пошесть тифу на Катеринославщині дуже шириться. Наприклад, як сповіщають „Од Нов.“, в Григорівці відразу заслабло 150 душ. У Військовому заразився сам і помер фершал Костюшенко. У Павлоградському повіті темні люде цураються лікарської запомоги.

	Семинарська справа. В Катеринославі скінчився суд у справі крадіжі в економа семинарського Окунева 2388 карб. Украли ці гроші семинаристи Андрій та Феофан Бензіни. Андрій Бензін помер. Феофана присяжні виправдали.

	Лікарня для божевільних. Міністерство внутрішніх справ, маючи заснувати на півдні лікарню для божевільних на 1500 душ, просить катеринославську земську управу висловити свою думку, чи годиться для цього шматок землі в славяносербському повіті, за 15 верст од Луганська, в місцевості, що зветься „Красноярська казенна оброчна стаття“.

	3 Херсонщини. Чума в Одесі. Протичумне бюро постановило з 1-го марта взятися до загального оздоровлення Одеси. Градоначальник загадав городським лікарям пильно оглянути город з санітарного боку, познайомити поліцію з прикметами чуми та впорядкувати народні читання про чуму й про холєру. Виготовляють проект заснування постійної „кривонаблюдательної“ станції, щоб дізнатись, яким найкраще способом боротися з пацюками підчас пошести.