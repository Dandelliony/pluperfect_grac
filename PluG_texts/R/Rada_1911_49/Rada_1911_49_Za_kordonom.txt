Загальнославянська виставка.

Австрійський презідент-міністр Бінерт дав формальний дозвіл депутатові Крамаржові на упорядкування загальнославянської художньої і етнографичної виставки в Празі в 1914 році. Чешська комісія славянського комітету розіслала докладну програму виставки комісіям всіх славянськіх народів. Організація виставки доручається генеральному комітетові, що буде складатись з представників від усіх славян. Для підготовлений виставки на місцях організуються національні комітети.

Обвал вулкана Везувія.

26 февраля стався великий обвал кратера Везувія; земля в цей час дуже гула і трусилась. Краї кратера обвалились на 300 метрів в довжину і на 80 в глибину. Вакзал, що стоїть там під горою, і дім провідників поруйновано. Везувій робить тепер таке вражіння, наче він без голови.

Арешт сестер-близнюків.

З Берлину повідомляють: вчора місцева поліція арештувала сестер-близнят Блажек, в одної з яких, як відомо, родилась недавно дитина. Треба було арештувати тільки Розу Блажек, але через те, що вона зрослась з сестрою, то прнйшлось арештувати обох їх. Арештовано їх за недодержування умов контракту.

Вибори в Руминії.

Державні вибори, що проходили в Руминії при таких утисках місцевої „чорної сотні", вже закінчились. В палату обрано: 162 консерватори, 11 лібералів і 10 такістів; в сенат—-73 консерватори, 13 лібералів і 11 такістів. Ще має бути 15 перебалотировок.

Катастрофа в сінематографі.

З Лісабону сповіщають, що в невеличкому португальському містечкові, Абрантес, підчас ярмарку почалась пожежа в одному сінематографові, що був в деревяному будинкові. Будинок згорів зовсім, а в ньому загинуло коло 150 душ.

