Повстання придушено.- Польові суди росправляються. В Естонії— військовий стан.
РЕВЕЛЬ, 3 (Роста). Першого грудня, в п'ять з половиною годин ранку, в Ревелі комуністами зроблено спробу державного повороту. Повстанці напали одночасно на державні, громадянські та військові установи, захопили де-які поліційні участки, вокзал, телеграф, будинок державного зібрання, де-які військові будинки. Бої тривали біля двох годин. У придушенні повстання брали участь військові частини, панцерники й поліція. Убитих нараховується біля 20, поранених 40. Серед забитих—міністр шляхів Карк,5 офіцерів, 5 поліцаїв. Втрати повстанців нез'ясовані.
 В 10 верстах від Юр'єва зірваний залізничний міст — мабуть повстанцями, щоб припинити рух. По всій Естонії проголошений військовий стан. Головним комендантом призначено генерала Ляйдонера. Встановлені військово-польові суди. Нараховується вже біля 100 душ арештованих — участників повстання. Вночі, за присудом польового суду, розстріляно 20 душ.