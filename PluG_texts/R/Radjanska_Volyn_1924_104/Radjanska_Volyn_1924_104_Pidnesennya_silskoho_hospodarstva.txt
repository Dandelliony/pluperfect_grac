Піднесення сільського господарства.
При Губземуправлінні відбулося засідання планової комісії Розглядалися справи, звязані з піднесенням сільського господарства на Волині.

Кредит на машинопостачання.
 Під час розгляду фінансового плану губсельбанку, планова комісія визнала за потрібне відокремити на довгий час розрахований кредит, в розмірові 1800 карб, для закупівлі насіння конюшини й 5000 карб, на машинопостачання. Окрім того, постановлено ввести додатково до плану сельбанку довготерминовий кредит у розмірі 81000 карб, для закупівлі насіння конюшини та инших культур. Планова комісія визнала також за потрібне внести до плану 215000 карб, на кредитування землевлаштування та довготерминовий кредит в 15000 карб, на меліоративні роботи.
Боротьба зі шкідниками.
 Планова комісія доручила відділові сільського господарства виробити плана боротьби зі шкідниками сільського господарства, згідно з директивами останнього з'їзду. Комісією складено інструкцію що-до боротьби зі шкідниками садків.
Заходи в справі скотарства.
 Планова комісія ухвалила проекта закупівлі племінної худоби для поповнення злучних пунктів губернії. Закуповувати худобу постановлено через сільсько-господарчу кооперацію. При губвідділі сільського господарства вирішено утворити спеціальну комісію для закупівлі племінної худоби.
Агропоміч населенню.
 Планова комісія порушила клопотання перед наркомземом про відпуск дотації на утримання по кожному агрорайонові фаховця в сільськім господарстві.
Поширення агрономичної мережі по селах.
 З 1-го грудня по Житомірській окрузі поширено значно агромережу. По окрузі закладено 8 агро-районів, котрі обслуговуватимуться 32 робітниками. До цього часу округу обслуговувало лише 14 агроробітників. У кожнім агрономичнім районі працюватиме 1 райагроном, 1 райфаховець і 2 агротехники при райвиконкомі. Згідно зі складеною інструкцією, на райагронома покладається, головним чином, праця організаційного характеру, як участь у землевлаштуванні, обслуговування й розвинення колгоспів, товариств та инш.
 Обов'язком райфаховця є допомога райагрономові в його роботі. На агротехників покладено обов'язки обслуговання всіх техничних потреб в царині сільського господарства. Планом праці накреслено систематичні виїзди фаховців для керування та інструктування районового агроперсоналу.