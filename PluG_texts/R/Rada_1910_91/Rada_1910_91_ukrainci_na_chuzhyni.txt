Украінці на чужині.
	З української громади в Парижі нам прислано такого листа:
 Останніми часами при Українській Громаді в Парижі засновано „Інформаційне Бюро". Суть в тому, що майже з першої звістки про засновання громади — шлють до Парижу чимало листів з обох Україн з проханням подати ті, чи инші інформації. Та на превеликий жаль одповіді бували не завжде докладні і що головне — не скорі — певно за браком організації, що спеціяльпо-б цим була занята. Тому, зробивши відповідні заходи, сміємо думати, що наше „Інформаційне Бюро" буде робити з користю своє маленьке діло і цим потроху принаймні віддячить українським особам і інституціям, що допомогали істнуванню громади.
	„Інформаційне Бюро" даватиме безплатно інформації:
 	1) Про всілякі школи й інститути Парижа й наших міст Франції.
 	2) Про життя в Парижі і у Франції.
 	3) Помагатиме землякам, що приїздять до Парижу, підшукуванням кватир, ознайомленням з Парижем.
 	4) Даватиме відповіді по можливости на всілякі запитаня, шо до Парижу і Франції.
 	Також бере на себе надсилку відповідних книжок, каталогів і т. инше в справах комерційних, економічних, промислових, сельського господарства —за певну умовну плату.
 	На відповідь просимо надсилати марку; звертатися по адресі: Cercle des oukraїniens à Paris, 14 rue Thouin 14, Paris V (Бюро).
 	Просимо другі журнали і часописі передрукувати цю заяву.
 	З глубоким поважанням 
                       Іван Муретов,
 Секретарь Української Громади в Парижі.