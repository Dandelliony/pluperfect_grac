Украінці в Галичині.

	●До смерти Б'єрнстерне-Б'єрнсона. Львівські українські товариства видали великий плакат з портретом помершого норвезького поета, драматурга, публициста та громадського діяча Б'єрнстерна-Б'єрнсона. Плакат в жалібній рамці. По обидва боки портрету надруковано таке: „Неустрашимий борець за свободу, невмолимий ворог всякого гніту, покійний підняв свій могучий голос також в обороні прав нашого народу, протестуючи перед цілим світом проти його поневолення, за що з'єднав собі любов усіх українських сердець.
	В хвилі, коли свобідна норвезька земля приймає в свої обійми найліпшого сина, нехай над свіжу могилу покійного полине також вдячність українського народу—як свідоцтво, що він на все здержить у памяти цього одного з найліпших синів матері-землі і свого оборонця!
	Весна в Галичині. Сьогорічна весна дуже вчасна, але якось дуже непевна. В лютім були там теплі весняні дні, а потім сніг притрясав ще в марті, і навіть в квітні впав був досить великий сніг. Тепер знов другий тиждень тягнуться дощі. Зате господарі цього року не нарікатимуть на весну, бо озимина гарна та й весняні роботи вже кінчаються.
                                                                                                                                                         (Своб.)