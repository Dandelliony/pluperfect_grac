ДОПИСИ.
(Од власних кореспондентів).

	КАМ'ЯНЕЦЬ-ПОДІЛЬСЬКІЙ. Українське слово. Одержавши звістку про смерть батька українського театру М. Л. Кропивницького, рада подільської "Просвіти " ухвалила висловити телеграмою спочуття сем'ї Кропивницького, а також одправити панахиду. На почті, коли посилали телеграму, трапився маленький, але характерний інціндент: чиновник одмовився прийняти телеграму на українській мові хоч і написану російським правописам і переклав її на російську мову, замінивши слова -"український, українського" на "малорусскій, малорусскаго "  . Панахида одбулася в страстну суботу в Олександро-Невському соборі. Г|еред панахидою настоятель о. Курчинський сказав промову по вкраїнському, в котрій зазначив яку велику втрату понесло громадянство в особі М Кропивницького. 	На Великдень в соборі і по всіх церквах у Кам'янці - євангеліє читалося і на українській мові.

	С. Сморщки, ізяславеького повіту (на Волині). Мало землі. Земля за останніх скільки літ так поділилася, що на иншому полі кіньми трудно повернутися при сівбі. А поділ і далі що-раз зростатиме, бо діточками Бог благословив Сморщки. 
	Не знають люде, як їм і бути далі. Багацько вибралося б в Сібір, так дуже важко розлучатися з рідним селом і йти кудись там світ за-очі між чужі люде. Тай про отой Сібір не в одно говорять: одні хвалять, другі гудять, лякають холоднечою, мошкою, розбишацтвом і т. и. От їздило з села торік 8 чоловіка ходоками, витратили щось по півсотні карбон., а переселилося тільки 2 сем'ї, та й то такі, що вдержатися в селі ніяким чином не могли. І отак - сидять і морочаться. Тиф не поминув і Сморщок: за скільки тижнів випроваджено на могилки 10 душ. Через тиф вчиття в парафіяльній школі припинено ще з другого тижня посту. А зарадити лихові трудно через селянські вжитки та народню темноту, що викликав у людей недовір'я до лікарської запомоги: між людьми дуже поширена гадка, що лікарі труять заразних слабих.

	Катеринославський повіт. Переселення. Селяне Сурсько-Михайлівської, Дійовської і Роменської волостей, катеринославського повіту, числом 104 сем'ї, витративши торік до 6000 карб, на переселення в омський повіт Акмолинської области опинились без наділів. Хоч на їхніх пашпортах і були прописані наділи, але виявилось, що надписи на пашпортах, печаті і підписи переселенчеської організаці -підложні. Тепер переселенчеський агент прислав в катеринославську повітову земську управу список цих нещасних, що попали в руки аферистів і просить помогти їм і дати змогу оселитися хоч в ачинському повіті, енисейської губ.
