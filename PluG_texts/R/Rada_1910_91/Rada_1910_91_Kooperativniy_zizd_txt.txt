Кооперативний з'ізд.
	В великій залі пусто. На передніх лавах кілька сіряків -в свитах і напів інтелігентів в піджачках. Булого підйому минулих з'їздів немає і не чути. Відкрито з'їзд промовою члена Бюро А. Гдешінського. Після того приступили до виборів презідіуму з'їзду. Вибрали: за голову д. Тихомірова, його товаришем д. Кузьміна і секретарем д. Макарова. На порядку денному з'їзду 8 пунктів. 1) Справоздання про діяльність Бюро по тим питанням, які розглянув з'їзд 2-4 декабря в 1909 році. 2) Розгляд і затверження рокового справоздання. 3) Вибори 2-х членів Бюро Союзу. 4) Вибори одного кандидата. 5) Вибори членів ревизійної комісії і кандидатів до них. 6) Перегляд статуту Союзу. 7) Питання про участь Союз а в міжнародньому кооперативному в'їзді, який має бути. 8) Біжучі справи. Справоздання читає голова Бюро Союзу д. Гдешінський. З цього справоздання видно, що Бюро, в питанню першою пункту постанови з'їзду 2 -4 декабря 1909 року про заведення штата 6 інструкторів при Союзі, постановило зразу не посилати всіх шости інструкторів, бо на це не було ні людей, ні грошей, а послано всього чотирі. Це була проба. Інструкторі не всі гаразд вели діло. Лишився один тільки, що знав своє діло. З відчитів інструкторів вияснилося, що товариства на місцях в охотою користуються порадами інструкторів. Визнаючи потребу і користь інструкторства, Бюро гадає розіслати запитання товариствам: чи погодяться вони взяти на себе частину видатків на содержування інструкторів, до якого округу кожне товариство хоче прилучитися і т. и. По 2-му пункту , про прохання коштів на содержання інструкторів у земської губернської управи, Бюро робило заходи, але земська управа одмовилась видати гроші. 3-й пункт, про взаємне обрезизування потребительських товариств Бюро визнало не відповідним дійсности. Для такого обревизування в товариствах немає потрібних сил, воно внесе непорозуміння при істнуванню союзних інструкторів, являється зайвим в цьому разі і, крім того, ледве чи виконуватиметься при сучасній байдужности кооператорів на місцях. Через це Бюро й не може виробить плану такого обревизування. План повинні виробить на місцях. 4-й пункт про вироблення проекту районних складів. Бюро ще того року радило відкривати склади на місцях і ці склади вважать за одділи головного складу, про це писали в журналі того року, але ніхто не відгукнувся. 5-й пункт про вироблення сістеми щотоводства. Форми щотоводних книжок вже видано Бюро союзу і розсилають всім, хто бажає. 6-й пункт про розширення склада Бюро вже виконано. 7-й пункт про відкриття продажу на роздріб теж виконано, відкриттям магазина "самопомощь". 8-й пункт про підготовку служащих. В цім напрямку зроблено заходи, але грошей мало і ніхто ще не заявив бажання вчитися при складі. 9-й пункт про друкування статей на українській мові в журналі "Наше Дєло виконано по змозі. Ю пункт. Про розсилання журнала "Наше Дєло" по школах губернії. Редакція це робила, але мусіла припинити цю роботу, бо попечитель шкільної округи, а за ним і єпархіальна шкільна рада заборонили вчителям одержувати цей журнал. 
	Підчас дебатів виявляється, що інструктори не добре розуміли своє діло, На цю заяву, бувший інструктор зазначає, що часто по товариствах замісць краму він находив "потайну продаж горілки, і робив це в одному товаристві присутній тут вчитель д. С. а Це викликає непорозуміння. Між иншим земський інструктор д. Войков виступає з заявою, що Бюро само загальмувало відкриття складу в Ненадисі. Воно наче б то не вислало товарів і не прислало назад грошей. На цю заяву член Бюро дав пояснення, в якому довів, що це не правдиво. З'їзд висловився за те, що це питання треба оддати на розгляд ревизійної комісії, а введення таких "контрабандних" питань на загальне засіданн - непотрібне і шкодливе. Підчас дебатів про інструкторів д. Г. звертає увагу Бюро і Союз а на те, що інструктори повинні знати мову того народу, серед якого їм приходиться працювати. Сила непорозумінь виникає, каже він, - через це незнання мови. Та і смішно буде, коли в такій товариській справі, як кооперація, вчителі і учні не розумітимуть один одного. Після де-яких дебатів та суперечок з приводу пониження цін в магазині "Самопомощь", з'їзд приймає пояснення Бюро по всіх пунктах докладу. 
	Далі з'їзд переходить до виборів членів Бюро Союзу. Вибрано членами д. Біляшівського і перевибрано вдруге д. Сідоренка, а кандидатами до них Тіхомірова та Кузьміна. Після виборів з'їзд переходить до слухання справоздання діяльности Бюро за минулий 1909 рік і протокола ревизійної комісії про цю діяльність. В дебатах, які велися з приводу цього справоздання, мало зачеплено було питання по суті. Тут знов почалася компанія проти Бюро - інструкторів земства. Вони навели факти з життя Крюковчицького товариства. Тут священик ходив з скаргою на Бюро до земської управи, бо Бюро начеб то не хоче з ним розмовляти. Члени Бюро довели неправдивість цього. А д. Бухневич висловлює своє обурення про подібні способи розглядання справ з боку членів і того священика. Виходить так, наче б то при земській управі іотнуе якесь бюро для одержання прохань на Бюро союзу. Союз-інетітудія не залежна од земської управи і може сама своїми способами розбірати свої спільні справи. Врешті вноситься д. Голиком і приймається така резолюція: Вислухавши справоздання Бюро союзу і протокол ревизійної комісії, зібрання, маючи на увазі трудности праці Бюра союзу та недостачу коштів, постановило справоздання затвердить, порадивши Вюрові поповнити хиби, зазначені ревизійною комісією. На далі обовязати Бюро друкувати рокове справоздання і розсилати за два тижні до з'їзду всім союзним товариствам. Інструкторі і їх прихильники внесли свою окрему думку.
	 С.
