
ПО РОСІІ. 
	-Волостні "сатрапики". Недавно в спаській волості, одоєвського повіту, волостний старшина Козлов арештував з доброго дива селянина села Спаського Петра Бакуліна, а п'яний писарь Ворчуков заліз у арештанську і так побив його, що у нещасного пішла кров з носа і рота. Побитий після росправи волостного начальства так погано себе почував, що прийшлося запросити священика щоб висповідав та запричастив. Про цю дикунську росправу волостних "сатрапиків" зараз же повідомили земського начальника д. Броневського та подали скаргу губернаторові. (Б. В.).

	- Вчительські курси. Комісією по устройству літніх курсів для вчителів та вчительок, що оце організувалися цього року, одкрито буде окремі курси цього літа для вчителів нижчих шкіл і окремі для вчителів середніх шкіл. Перші будуть з 8-го іюня до 20 іюля. Програму курсів цих ми вже подавали. Провінціальні земські міста в охотою посилають своїх вчителів на ці курси. Записалося вже біля 300 душ. При курсах улаштовано буде виставку учебних книжок та підручників. (Р. В.).

	- Робітники про простітуцію. Московські робітничі організації посилають 5 представників (з них 2 робітниці) на з'їзд в боротьбі з простітуцією. В цій депутації беруть участь професії, в яких найбільше працює жінок. Друкарські робітники подадуть на з'їзд доклад "Объ экономическомъ положеніи женщины -работницы вь типографскомъ деле". В докладі проводиться та думка, що поширення простітуції серед робітниць робиться через безсемейність робітників, а ця остання залежить од матеріяльного їх незабезпечення. Буде також доклад про "условія труда і жизни работницы-портнихи"та коротеньке повідомлення про "жизнь работницы, занятой въ развъскъ чая" . З спеціального допроса жінок, що працюють на текстільних фабриках, видно, що найбільше спричиняється до роспусти жінок дрібне і велике фабричне начальство. Начальство примусює жінок йти на роспусту з ним, а коли жінка цього не хоче, то вживає штрафів, кари і т. и. Великий матеріал зібрано також про помешкання робітниць. Виявляється, що на фабриках в загальних кімнатах працюють со 100 душ жінок і чоловіків. Вимога петербурзьких робітників, щоб замінити регламентацію страхуванням простітуток на випадок хвороби серед московських робітників не має прихильників. Питання про участь петербурзьких робітників в з'їзді ще не вирішено. Анкета, яку в числі 7,000 примірників роздали по фабриках та майстернях, дала цікаві наслідки. Запитаная в ній торкаються умов праці робітниць і форм притягнення робітниць до простітуток. Анкета ця ще не закінчена. Остаточно її вироблять після в'їзду. Сучасні умови нашого громадського життя такі, що робітникам приходиться боятися, як би представників їх не спіткала участь, подібна до участи делегатів на протиалкогольному з'їзді, де поліція закрила з'їзд через те, що виступали робітники. (Р. Сл.)

	- Що кому можна. Цими днями в гостинниці "Жигули" в Уфі викрили любителя чужих гальош. Якось помітили, що пропадають гальоші і стали слідкувати, хто їх краде. Запідозрили в крадіжці одного завсігдатаїв ресторана -  молодого чоловіка в форменому сюртуці міністерства внутрішніх справ. На другий день цей чиновник знов явився в ресторан. Прослідили за ним і найшли в нього в кишені пальта пару чужих нових гальош. Чиновника забрали в участок, де при ньому найшли револьвера. Поводився при цьому він незвичайно спокійно. І як же здивувалися ті, що бачили всю цю історію, коли через чверть години побачили, як той же чиновник спокійно входив в гостинницю. В участку вияснили, що цей любитель чужої власности- чиновник стерлітамакського повітового поліцейського управління. Очевидно, що "чиновникам поліцейського управління" не забороняють любити чужі гальоші. (Б. В.)

	-Канишинське повстання. Нарешті 14 апріля закінчили справу про повстання в маленькому повітовому місті Камишині на Волзі. Справа ця в свій час багато галасу наробила. 26 августа 1906 року вели з вокзалу в тюрму партію політичних арештантів. На площі базарній юрба хотіла одбитb арештантів. Конвойні дали залп і вбили кількох робітників. В місті зазвонили в дзвін. На базарі зібралася юрба людей. Були озброєні рушницями, револьверами, що добули в розгромлених магазинах. Почали будувати барикади. Склали сельсько-господарські машини, телеграфні і телефонні стовби, ворота. Потім революціонери викинули білий прапор і двоє з них порадили стражникам і козакам кинути зброю. Ті не згодилися. Тоді почалося стріляння і тяглося до 7 годин вечора. З боку революціонерів було більше ранених і вбитих. Але поліцейські відступили і заперлися в поліцейському управлінні. Революціонери тим часом попсували машини у перевозного парахода, щоб помішати військові перевезтися на цей бік Волги в Камишін. Пасажирські параходи, що підходили до цього беріга, революціонери обстрілювали. Один гурт революціонерів взяв паровик в начальника руху залізничого і, поїхавши на ньому за 25 верст од Камишіна, розібрав там рельси. Ввечері революціонери кинули в поліцейське управління бомбу, але впевнившись, що там нікого немає, одійшли. На другий день прийшли в Камишін козаки і солдати з кулеметами. Почалися арешти. На лаві підсудних опинилося 4 душі: Д. Васильченко, О. Галер, 1. Семенов, іП. Шеліхін. Та і проти цих слідуватель ніяких серьозних обвинувачень не міг зібрати. Присуд такий: Д. Васильченка на 1 1/ 2 роки до тюрми, П. Шеліхіна, О. Галера і П, Семенова - виправдано. (Гус. Сл.).
