Горе старого парубка.
Финансовая комисія, чтобы исправить нравы, предложила взимать съ холостяковъ двойной налогъ.
З газет.

Ніяк собі я не втлумачу:
Чи за провину, чи за гріх,
Чи може так собі—на сміх
Платить податки більші всіх
Повинен я?.. Лежу і плачу
	Нехай і так—я нежонатий;
	Дружина, діти не гризуть,
	Горшків, полумисків не б'ють
	І вранці—рано не ревуть,
	І я, як бач, господарь хати.
„Од юних літ не знав любови
Не мав возженія я в крові"
І грішних думок в голові...
І дні мої були чудові!..
	Тепер, о Боже! просто диво...
	Ні, я закону не вкорюсь:
	Піду, назло всім оженюсь;
	А потім!., потім розведусь,
	— Бо так робить несправедливо!
Подай, Яремо, черевики...
У бричку коні запрягай...
Та що це з вами?—не питай!
Бери батіг, скоріш сідай,
Та їдь у город по музики!.. 
					П. Михайлович.