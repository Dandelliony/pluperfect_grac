	Хоч Київ і велике місто, де є досить усякого начальства, в тім числі й фабричного, проте становище робітників на київських фабриках дуже тяжке. Так, на одній з більших фабрик — Гретера і Кріванека—недавно збільшено робочий день до 13 годин, заведено систему надобовязкової праці, рощитано 50 старих робітників, що довго там працювали. Поводження з робітниками лихе. У де-яких одділах робітникам навіть заборонено розмовляти поміж собою. На кабельній фабриці акціонерного товариства порядки ще гірші. Тут працює коло 50 робітників. Робочий день од 7 год. ранку до 5:30 год, вечора, на обід дається 1:30 годині. Заробляють дівчата 35—65 коп. і мущини 70—150 коп. у день. Вентіляції немає, в майстерні сила пороху. Тут і обідають, бо окремої їдальні немає. Води перевареної нема. Лікарська допомога також стоїть кепсько: лікарь є, але він ставиться до робітників недбало; за час слабування робітникам не платять. Колись робітникам тут видавались „наградні!" в розмірі двохтижневого заробітку, тепер видають тільки в розмірі однотижневого заробітку.
	На тютюновій фабриці Зарицького під фірмою „Іосиф Згиз“ усі робітничі помешкання брудні й майже ніколи не поправляються. На п'ять кімнат є тільки один маленький вентілятор, тому цілий день доводиться працювати серед густого пороху, у "набивним" відділі прилади старі й зіпсовані, які рвуть одежу й калічать руки. На фабриці поводяться з робітниками дуже грубо і нахабно.—На фабриці фарб Кречмера працюють од 6 год. ранку до 7 год. вечора, з перервою на 1:30  годині. Заробляють 17—28 карб, у місяць. За опізнення на 5 хвилин робітника штрафують на 10 коп., за 20 хв. —на 20 коп., за 2 годині —на ЗО коп. Розмовляти й сміятись під час роботи заборонено —У головних майстернях київського трамваю працює коло 250 робітників. Робочий день 11:30 годин, у тім числі 1:30 годині на обід. Плата поденна. Заробляють 80—160 коп., а хто працює акордно, той і цього не виробляє. Поводяться з робітниками неделікатно. Хто на 15 хвилин опізниться, штрафують на ЗО коп.
	В друкарні Шенфельда, на Подолі працює 16 душ. Помешкання вохке, темне й тісне, запущене й неохайне. Велика машина стоїть у цілком темній кімнаті, де цілу добу працюють при світлі. Всі инші машини стоять у другій кімнаті, де також дуже несанітарно й негігієнично. Наборний одділ міститься в невеликій кімнаті з одним вікном. Подалі од світла містяться реали й все потрібне для набору. Робітники через тісноту часто штовхають один одного, стукаються об реали. Видруковані форми миють тут же на підлозі. Чорноробочих і розсильного немає, так що їх ролі доводиться виконувати самим робітникам.