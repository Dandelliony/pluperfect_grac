(Од власн. кореспондентів).
	ТАРАЩАНСЬКИЙ ПОВІТ (на Київщині). Каси громадського догляду. Давно колись поміщиця, графиня Олександра Браніцька, поклала в банок силу грошей з такою умовою, щоб ці гроші до віку лежали непорушними, а проценти з них видавались що-річно на благодійні цілі на Київщині. З царського наказу 4 липня 1892 року, що-року видається процентів на благодійні цілі—2000 карб. Отож в цьому році з цих грошей припало і на таращанський повіт—400 карб. Половина з них (200 карб.) піде на заснування кас громадського догляду при ставищській і жидівсько-гребепьській волостях, а друга половина (200 карб.)—на улаштування окремої каси, яка має допомагать найбіднішим селянам чотирьох сел: Юшковорога, Ружина, Чернина і Хрещатих- Ярів. По цих селах живуть колишні кріпаки Браницької.
	-
	М. СОБОЛІВКА, гайсинського повіту (на Поділлі). Тяжка подія. Уночі з дня 19 на 20 октября до містечка приїхало троє якихось людей—жінка ще молода, хлопець років зо 20, та підстаркуватий мужчина.
	Зупинились вони у заїзді і там між хлопцем та женщиною виникла якась сварка. Дійшло до того, що хлопець, витягнувши з воза, яким приїхали, сокиру, зарубав женщину трьома ударами в голову, а сам, вийшовши на улицю, застрелився з револьвера.
	Хлопець кончився таки-ж цеї ночі, а женщину, в котрої череп розбитий зовсім, відвезено ще живу до земської больниці у Гайсин. Місцева поліція вислідкувала, що двоє замордованих були міщанами м. Балти і займались злодійством. Мужик, що з ними приїхав, виявляє себе зовсім стороннім чоловіком; наче-б його найняли з підводою, щоб їх завіз до Гайсина на суд, де хлопця мали судити за крадіж, а женщина ставала, як свідок. Тут у них, видко, завелась сварка. Наче б-то женщина погрожувала, що видасть на суді всі його попередні крадіжки та злочини.
	При вбитім найдено 50 карб. Чоловік, що був в підводою, каже, що між хлопцем та жінкою було кохання. Призвіща їх ще не відомі.
	-
	ХОЛМЩИНА. Культурні заходи. Кому приходилось ближче знайомитись з життям Холмського люду, той добре знав, яка ще безпросвітність панує тут. Яку б сторону не взять, скрізь прийдеться побачить безпорадну старовину. Добра рука з своїми новітніми просвітними винаходами і не думала торкатися тутешнього злиденного животіння. І куняє покинутий на поталу холмський хлібороб, як куняв мабуть тисячу літ тому. Ніяких здобутків, ніяких поліпшень. Отже з великою приємністю приходиться одмічати хоч які небудь заходи на користь темного брата, з якого боку вони б не виходили. Тим більше, що там, де є бодай куценькі культурні кубла, ця робота давно вже стала на очі і перед нашим людом. В м. Сельцях, як може відомо де-кому з читачів, істнує руське патріотичне Холмщини і Підлясся товариство.
	Поки що воно звернуло пильну увагу на росповсюдження по селах ткацького ремества. Відомо, шо робота ця розвинута по Холмщині настільки, аби одягти сем'ю; отже коли з неї можна буде користуватися й помимо одежі, поміч бездохідному хазяйству буде чимала.
	Заміри товариства такі. Воно старатиметься, щоб верстати для ткання були кращі ніж тепер: такі, на яких, мовляв, і робота йшла б скоріш і полотно було б ширше. Старатиметься також, щоб всякі нитки були тут же і продавались дешевше, ніж продаються в крамницях. В одному з сел Вільського чи Володавського повіту буде збудована учебна ткацька майстерня. В ній дівчата учитимуться як ходити коло нових верстатів, а майстрі учитимуться і собі робити такі верстати.
	Далі рада названого товариства, зобов'язується дурно показувати селянам ті речі, які найбільш будуть потрібні задля продажу, а також робити замовлення від покупців.
	Оповіщаючи про свої заміри, рада просить охочих зараз же запастись клаптиками місцевого полотна, виши зок, переборів то що і прислать в Сельці, щоб з присланих зразків вибрать такі, що як раз знадобляться Москві, Петербургові, Варшаві та й иншим значним городам. Заклик в цій справі є думка випустить на українській мові. В цьому напрямі зроблені вже деякі й заходи.