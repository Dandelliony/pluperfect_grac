	21 жовтня в Капштадті герцог Конаутський урочисто одкрив парламент південноафриканської федерації. В своїй промові герцог Конаутський заявив од імени короля, що колишня незгода і сварка, що принесла вже стільки нещастя, забута назавше. Тепер всі південні африканці об'єднані і повинні працювати поруч на користь федерації і британської імперії. На урочистому бенкеті в честь заснування федерації, говорили промови доктор Джемсон, австралійський міністрпрезідент Фішер, канадський міністр Лем'є і лорд, верховний суддя Південної Африки, де-Віл‘є. Лем'є вихваляв лояльність канадійських французів, яка тільки й істнує там через ліберальні інституції. Під наметом волі голандці і англійці, закінчив він, будуть також йти і працювати поруч, як жиють і працюють в Канаді французи і англійці.