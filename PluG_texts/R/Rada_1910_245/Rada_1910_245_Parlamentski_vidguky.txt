	ПЕТЕРБУРГ. В розмові з журналистами депутат Димша заявив, що польське коло подасть голос проти обмеження прав євреїв в городських самоуправліннях в Царстві Польському.
	Праві вносять в Державну Думу запитання про діяльність російських дипломатів в Персії і про не-діяльність уряду на Кавказі.
	Крім того, праві хотять ще підняти в Думі запитання про репертуари театрів, які, на їх думку, розбещують і революціонізують народ.
	Кадетська фракція Думи дозволила шости депутатам, між ними Мілюкову і Лучицькому удержатись од голосування на майбутніх виборах думської президії.
	Октябристи внесли в Думу законопроект про земства в Царстві Польському.
	Кассо заявив Капустіну, що вносить в раду міністрів пропозіцію взяти назад університетський статут.