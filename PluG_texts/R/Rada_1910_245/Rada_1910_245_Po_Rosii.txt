	- Нове шахрайство Панченко. „Р. В.“ повідомляють, що проти лікаря Панченка, якого обвинувачують за вбивство Бутурліна, роспочато обвинувачення за мошенством присвоєне звання доктора медицини. Лікарь Панченко ніякої докторської дісертації не обороняв і вченої степені не має. Як саме зроблено цей підлог в його документах, поки що невідомо, але Панченко наче б то признався вже.
	- Мудрий приказ. Земський начальник кишиньовського повіту видав приказ, щоб всі, хто здибається з ним обовязково скидали шапки. Хто не скидає, тому горе. Вже арештовано за це одного фармацевта, який недавно приїхав з Кишиньова в повіт.
	(У. Р.).
	- Справа бойовиків. Воєнний суд в Севастополі розглянув справу бойового гурта партії соц.-революціонерів, організованого під назвою „Свобода внутри насъ“. Обвинувачувано рядового морського баталіону, матроса учебного судна і десятьох селян. Дружина мала свою друкарню і склад бомб. З терористичних актів, які зробила дружина, відомо вбивство агента охранки—міщанки Пенської. Суд присудив одного до безсрочної каторги, шістьох до каторги на ріжні строки, а инших виправдав.
	- Лікарська допомога залізнодорожникам. Як поставлено лікарську допомогу залізнодорожнім служащим на рижській дорозі, видно з такої постанови, яку вивісив начальник майстерень. В постанові сказано, що лікарь одвідуватиме тілько тих слабих служащих, які живуть в межах міста. Ті-ж, хто живе за містом, не можуть кликати лікарського персоналу до себе.
	(С. Сл.).
	- Скрутне становище. В скрутному становищі опинилися робітники на Тюмень-Омській залізній дорозі, яку оце прокладають. Робітникам—яких набралося 100 душ, не платять грошей. Робочі подали скаргу губернаторові, але нічого не помагає. Робітники голодують. Завідуючий роботами інженер Іванов зовсім не показується на очі робочим. Вияснилося, що інженер втік. Начальник дороги інженер Бейер, зовсім не досвідчений в справах будівництва, не знає, що робити.
	(Б. В.)
	- Вбивство з жалости. В московському окружному суді судили, як відомо, студента московського університету, сина професора духовної академії Федора Кіпарісова, який з жалости вбив свого брата Сергія, 15 літ. Вбив він його через те, що той був з малку кволий і не потрібний до життя. Ця нездатність до життя і муки брата так турбували нервового Кіпарісова, що він, довідавшись од професорів, що брат не буде ніколи здоровий, застрелив його. Суд присяжних визнав винним Кіпарісова, але, зважаючи на його нервову недугу, не дав ніякої кари, а постановив оддать його під догляд матері.
	(У. Р.)
	3'їзд фабричних лікарів. В Москві з 14 по 22-е апріля місяця 1911 року буде другий загально - російський з'їзд фабричних лікарів і представників фабрично-заводської промисловости. Організаційний комітет з'їзду виробив програму з'їзду, яку ми і подаємо. З 15 пунктів програми найбільше громадське значіння матимуть питання про страхування робочих од слабування, каліцтва, старости, інвалідности, а також законодавчі норми страхування. Не менше значіння матимуть питання лікарської допомоги і санітарного догляду на фабриках і инших промислових інституціях; лікарська фабрична інспекція; правове і економичне становище лікарського персоналу на фабриках і заводах; взаємні відносини фабрики, села і міста з лікарсько-санітарного боку; способи боротьби з поширенням серед робочих сухот, сіфілісу; боротьба з піяцтвом; слабування, смертність і вирождення фабричної людности; практика закону 2-го іюня 1903 року; професійні хвороби, лікарська експертіза; санітарні умови життя і праці робочих; спосіб вирішити питання про житла для робочих; інспекція житл; кооперативне будівництво; продовольство робочих по професіях; бюджет робочих; робочий день; дитяча і жіноча праця; росповсюдження інспекції на всі галузі найманої праці; навчання гігієни праці і попережаюча техніка; виставка і музей соціальної економії праці. На з'їзді улаштовано буде виставку в справі охорони праці. (Р. Сл.).
	З робочого життя. Тяжка пригода була на фабриці в Єгоровську. Робітниця фабрики Хлудових, Нікітіна, працюючи біля бремкоброса в вільну хвилину почала розчісувати волосся на голові. Розпущені коси попали в шестерню і Нікітіну потягнуло в машину. Робітниця наробила крику. Поки спинили машину, Нікітіній здерло коси зо всієї голови разом з шкурою. Непритомну Нікітіну одправили в лікарню.
	(Р. Сл.).