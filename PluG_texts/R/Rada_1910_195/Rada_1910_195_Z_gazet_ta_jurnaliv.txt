З газет та журналів.
„Нов. Вр.“ (ч. 12874) знов репетує з приводу „гоненія въ Австріи на Галичанъ», неисповедующихь культурное и національное единство съ остальнымъ русскимъ міромъ*. Термін „русскій", як і завжди, газета і на цей раз вживає з неоднаковим значінням, прикладаючи його то до всеї русинської людности східної Галичини й Буковини, то тільки до москвофілів, залежно від того, як і коли це їй вигідніше Отверту участь в „гоненіи" на москвофілів беруть — каже „Н. В.“ й українці, котрі ніби б то ні з сього, ні з того побили „русскаго священника Роставецкаго" і „даже русскому публицисту А. А. Стаховичу, пресловутому защитнику украинофильства (?!) и полонизма въ Галиції* нанесли „легкіе ушибы". Читачі наші знають, якого оборонця маємо ми, українці, в особі пана Стаховича, знають вони й правдиву історію інціденту з Стаховичем, що попав у компанію з провокаторами москвофілами. А тепер послухаймо, що пишуть сами наші галицькі земляки про ті утиски до москвофільства, в яких винуе їх „Нов. Время“. Зазначивши скілька фактів насильства над москвофілами, „Діло" каже ось що: „Діяльність правительства в обмежуванню москвофільської пропаганди почалася на Буковині і звідти з значно меншою силою перейшла на Галичину. Це характерне для відношення польських властей до москвофільства.
Виявляється, що москвофільсько-польський спільний інтерес зрозумів не лиш пок. гр. Андрій Потоцький, але його розуміння руського питання держиться й дальше. „Переслідування" москвофілів в Галичині, коли й роблять їм де-яку шкоду, то галицьке правительство мусить їх з огляду на віденські круги інсценізувати. За те москвофілам винагороджується в процентом ті „репресії", через підтримування їх в радах повітових і у всій краєвій внутрішній політиці, яка ведеться так, що москвофіли на зверх представляються мучениками ідеї, а в дійсности користають з як найдальше посуненої прихильности польських властей і суспільности. Робиться так, щоб Відень був переконаний, начеб то москвофільську пропаганду припинювано, а рівночасно, щоб в краю москвофіли мали повну свободу діяльности і розвитку. Цю подвійну гру польських кругів москвофіли використовують знаменито, і ми бачимо, що мимо „гоненій” теперішній час москвофільство може назвати своєю золотою епохою. На це звертаємо увагу не тільки з часописного обовязку інформувати публіку, але ще більше з причини ненастанних, всяку міру* можливости і терпеливости переходячих нападів москвофільської преси на українство і з огляду на те, що московські просвітники, користаючи з спорадичних випадків отримання москвофільської пропаганди, представляються в ореолії мучеників, яким дорівнюють хіба перші христіяне. Москвофіли кажуть, що вони стремляться лиш до культурного і національного з'єднання з російською нацією. Це стремління, що вводить роздвоєння в наш національний організм, не тільки не спровадило на москвофілів ніяких репресій, але навпаки, забезпечило їм прихильність і поміч польських кругів. Цього не заперечують сами представники москвофільства. Чомуж воно має завдячити своїх девять послів в сеймі, своїх численних представителів в радах повітових і міських (Станиславів), прихильність цілої польської преси, як не цій обставині, що москвофільством покористувалася Польща для своїх історичних цілей? Треба справді аж чорносотенної москвофільської безсоромности, щоб говорити, начеб то Польща нищила москвофільство. Одначе ця польська опіка мусіла трохи припинитися, коли москвофільський рух з культурно-національного став переходити в політичний, що ж сказали б москвофіли, як би їм прийшлося витерпіти ті несчисленні переслідування, секатури, перенесення, увільнення з служби, які при ХОДИ ЛОСЯ і приходиться терпіти нам навіть не за політичну діяльність, але за звичайну просвітну 'і культурну працю? Аджеж були випадки, що прогонювано в повіта наших студентів за те, що вчили людей грамоті, а карали арештом за науку хлопців до гімназії! „Переслідування" „русских" є справді іграшкою в порівнянні з тим, що терпів і терпить український рух, іграшкою тим більше, що нас безпощадно карають за легальну діяльність над культурно-просвітяим піднесенням народа. Очевидна річ, що ми з нашого національного становища на можемо похваляти ніяких репресій тим більше таких, як ті, що пускає їх в рух австрійське правительство. Годі вже робити з наймитів, оплачуваних Бобринським, „мучеників"! Краще припинити б політичне форитування москвофілів та заспокоїти наші національні домагання, що відразу підтяло б ґрунт концесій Маркових і Дудикевичів. З москвофільською болячкою ми сами дамо собі раду, нехай тільки організм нашого народу не затроюють постійно польські репрезентанти австрійського уряду штучним підтримуванням галицького москвофільства".
