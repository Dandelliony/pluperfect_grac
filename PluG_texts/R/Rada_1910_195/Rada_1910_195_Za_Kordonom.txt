Спростовання.
ПАРИЖ, 27. Еспанський уряд спростовує звістку, що королева — мати кидає Еспанію і хоче оселитись в Австрії.
Сутичка на маневрах.
ВІДЕНЬ, 27- 3 Праги телеграфують: недалеко од Праги підчас маневрів салдати чеського полка образили іроничними піснями німецьких салдатів. Почалась грандіозна бійка, яка тільки випадково не мала крівавих наслідків. Де-кілька салдатів чехів арештовано. Іх жде сувора кара.
Друга пожежа на брюсельській виставці.
БРЮСЕЛЬ, 27. Вчора в міжнародньому одділі виставки, в одділі машин, знову сталась пожежа. Машинний одділ наполовину згорів, згоріло багато дорогих машин.
Заколот в Китаї.
БЕРЛИН, 27. В тутешніх торгових колах одержано звістки про нові заколоти в Китаї. Заколоти в центральних провінціях.
Події в Персії.
ТЕГЕРАН, 27. Через те, що поміж бахтіярами ворожість все збільшується, сердар-Асад постановив на далі не наставляти бахтярів губернаторами. Вахтіярам губернаторам Ісфагана, Ієзда і Кермана наказано податись в одставку і виїхати в Тегеран. Полки сарбачів, що були в їх роспорядженні, одібрано.
Катастрофа на панцирнику.
НОРФОЛЬК, 27. З форта Монрое одержано звістки, що на панцирнику „Норд-дакота“, біля Дшент-Сіті, зайнялося масло. Єсть чутки, що три душі загинуло і 11 поранено. На поміч пішло госпитальне судно.
Авіація.
БУХАРЕСТ, 27. На військовому аеродромі в Котрочені інженер Влайко літав на вигаданім ним аероплані. Він піднявся на 150 метрів вгору і продержався 15 хв. Аероплан купує казна.
Всякі звістки.
СОФІЯ, 27. На маневрах біля Охраніе офицери 16 піхотного полка потруїлись молоком, що зберігалось в мідній посудині. 19 офицерів одвезено в софійський військовий госпіталь.
АФИНИ, 27. З Салоник повідомляють, що комітет бойкота грецького краму поширив бойкот на увесь крам, який іде з Крита. БРЮСЕЛЬ, 26. В робітничих кварталах захворіло 100 душ на тиф і 2 умерло. Встановлено, що хвороба пішла через те, що люде їли сирими морські ракушки. ІСЦ, 26. Шаве побив рекорд на висоту, піднявшись на аероплані на 2680 метрів в гору. РИМ, 26. За добу в Апулії захворів холерою 1, умер 1. Опубліковано енцикліку папи, в котрій він дає практичні поради, як боротись з модернистським напрямом серед служителів церкви. Перш за все ці останні мають заприсягтися, що будуть вірними всім ученням, які виходитимуть з Рима.
