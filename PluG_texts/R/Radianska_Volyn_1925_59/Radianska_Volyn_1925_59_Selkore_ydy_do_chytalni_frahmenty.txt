Селькоре, йди до-читальні.
Тепер уже можна з певністю сказати, що ні один з наших селькорів не стоїть осторонь громадського життя. Та й инакше ж і бути не може. Увесь зміст селькорівської праці й полягає як раз в активному налагодженні нового життя. Дописи дія свідомого селькора-громадянина є лише одним із засобів боротьби за новий побут. У цілому ж селькор є тісно зв'язаним з загальним громадським рухом на селі по піднесенню рівня села у всіх відношеннях. 
В останній час у праці на селі взято твердий курс на оживлення всіх галузів селянського життя. Від кустарництва переходимо до постійної, певно організованої праці. Осередком культурного життя села повинно стати й стає хата-читальня. Не відриваючись від инших сільських установ, працюючи в тісному контакті з ними, хата-читальня мусить теж перейти до рішучого охоплення своїм впливом широких мас. Як відомо, в масовій праці серед селянства одно з перших місць займає стінна газета. Правильно поставлена, вона зможе дійсно згуртувати навколо себе значну частину села. І тут селькорові є де прикласти свої сили. Маючи деякий досвід і звичку до писання, він повинен бути душею стінгазетного гуртка. Селькор, котрий уважно прислухається до настроїв селянства, до його пекучих потреб та інтересів, — краще від инших зможе налагодити масову стінну газету. 
У цій справі важливим є також і те, що селькор-активист, працюючи в хаті-читальні, стане освітником у широкому розумінні цього слова. Випробовуючі всякі способи та форми праці серед селян, він, крім стінгазети, зацікавиться культпрацею в цілому. Працюючи в широкому маштабі, він цим самим піднесе й свій культрівень, поширить свій світогляд, буде невпинно розвинюватись. А це теж є одним із завдань селькорівського руху, бо освічені, політично розвинені селькори краще зможуть розуміти оточуюче їх життя, глибше зможуть заглянути в саму суть вкладної сільської обстановки. 
Працюючи в гущині селянських мас, одночасно удосконалюючи форми праці й тим приваблюючи та втягуючи до громадського життя все ширші кола селянства,— селькор виконає тим свій громадський обов'язок.
