У Панській Польщі
Масові арешти робітників продовжуються. Катування Білоруських селян на кресах.
Охранка лютує
Берлінським газетам в Варшави сповіщають про нові масові арешти комуністів, які переведено в ріжних містах Польщі по розпорядженню міністра внутрішніх справ Ратайського. Особливо лютувала поліція в Лодзі, Демброві й Сосновицях. У Лодзі заарештовано 145 комуністів; серед них 30 жінок. Арешти ширяться.
Запитання Білоруського соймового клубу.
Білоруський сеймовий клуб уніс до сойму запитання з приводу масових  катувань і побоїв білоруських селян, що їх роблять частини прикордонного корпусу. У запитанні наводяться де кілька жахливих фактів. Заарештовано білоруського вчителя Бганського, якого немилосердно катували. Катування тривало декілька годин. Бганського напівпритомного примусили підписати фальшованого протокола, при чім поліцай вадив його рукою. Білоруський клуб вимагає негайно утворити спеціяльну соймову комісію для обслідування становища, що склалося на білоруських «кресах».
