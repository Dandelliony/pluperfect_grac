Ветеринарні поради.
Повальне запалення очей у рогатої худоби.
Хворіє на цю хворобу худоба здебільшого влітку, в найгарячіші місяці. Спершу починає боліти одне око, потім переходять на друге. Коли поруч стоїть друга скотина, то переходить і на другу, і на третю, і так може заразитися вся череда. 
Хвороба тягнеться так. На почату око опухає, тече сльоза, скотина стоїть із заплющеними очима. Роговиця робиться дуже мутна, потім робиться невеличка болячка, прориває й зостається ранка. Коли не вжати ніяких способів лікування, то скотина може зовсім осліпнути. Між тим, при невеличкій допомозі, хворобу цю можна вилікувати. 
Найперше, треба хвору скотину поставим окремо від иншої худоби й декілька днів зовсім не пускати на пашу. 
Хворе ж око промивати борною кислотою, взявши її одну чайну ложку на шклянку перевареної води. Потім взяти чистої вати, намочити в цьому розчині, накласти на болюче око, а вверху нав'язати чисту тряпку. Так зробити на день разів три-чотири. Після цього в око задмухати товченого в порох цукру змішаного на половину з йодоформом. Або взяти йодоформну масть з коломеля, йодофма, вазаделіну і невеличкий, завбільшки в горошину, закласти під нижче віко. 
Роблять так. Спершу треба гарно помити руки в теплій воді з милом; потім лівою рукою відтягують нижче віко, а правою закладають мазь, взявши на кінець пальця; після цього віко закривають і зверху легенько затирають. Через 5-6 днів худоба зовсім поправляється. 
Усі вищевказані ліки продаються в кожній аптеці за невелику платню.
