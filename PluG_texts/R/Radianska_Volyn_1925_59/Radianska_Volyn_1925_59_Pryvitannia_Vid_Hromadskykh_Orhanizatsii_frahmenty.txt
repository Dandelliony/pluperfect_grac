ПРИВІТАННЯ ВІД ГРОМАДСЬКИХ ОРГАНІЗАЦІЙ ТА ПРОФСПІЛОК.
Від губпрофради. 
Тов. Мельник вказує, що профспілки тепер провадять велику працю на селі через свої профгуртки. Найголовніше завдання, що стоїть перед профспілками — економічна змичка з селянством та допомога підвищенню сільського господарства.
Від ---. 
Тов. Буханов вітав з'їзд від імена незаможників Волині. Згадаємо про пам'ять того, чиї заповіти найближчі нашій бідноті, Т. Г. Шевченка (музика виконує жалібний марш). Перед нашими незаможниками велике завдання—разом з середняками повести організованій наступ за підвищення сільського господарства. Серед селькорів є 70 відс. незаможників. Незаможнє селянство Волині закликав селькорів допомогти йому в його завданнях.
Від Київської дивізії. 
Комдив Т. ---. Тепер ми переживаємо перепочинок перед хуртовиною. Наші вороги використають кожну нашу слабу сторону. Ми весь час повинні пам’ятати про нашу Червону армію. В армії за останній час ми виконали велику працю— змінили її організаційну форму, запровадили міліційно-територіяльну систему. Селькор повинен допомогти проведенню міліційної системи, тим самим здіймаючи великі витрати на отримання армії. Чим більше уваги будівництву армії, тим міцніше вона буде, тим легше буде навчати в ній селянський молодик. Першій нараді робселькорів — вітання одної з найстаріших дивізій, від її червоноармійців, командирів та політробітників (підносить під оплески наради представнику селькорів т. Вересівському історію Київської дивізії. Оплески. Вигуки «ура» в пошану Червоної армії).
Від профспілки металістів. 
Тов. Скопенко підносить нараді велике в зріст чоловіка перо.
Робселькори провадять заповіти Леніна. Пером бийте паразитів За кореспондентами ціла армія трудящих.
Від --- та секції преси. 
Тов. --- закликає селькорів працювати під гаслом Леніна, підносить книгу про життя Леніна.
Від друкарів. 
Тов. Устиловський — У перше збираються кореспонденти підвести підсумки своєї часто небезпечної для них праці. Друкарі найближче всього стоять до селькорів, приймаючи участь у творенню газети [підносить плакат].
Від ---. 
Тов. Шенявський підносять великого калача з серпом та молотом, з наказом: серпом—вижати темряву, молотом — розбити пригнічення.
Від спілки шкіряників. 
Тов. Фумаркан підносить галошу з наказом садовити в неї всіх, хто підриває радянську працю та переслідує кореспондентів.
Представники цукровиків. 
Завдання змички міста з селом найбільше всього стоїть перед нашою цукровою промисловістю. За підтримкою селькорів ми виконаємо обов'язок по підвищенню селянського господарства. Перо —ваш спис, книга — щит. Простуйте вперед. Наша доля кується в боротьбі та посвячується кров'ю. [Підносить книгозбірню на конкурс стінгазет).
Від будівельників. 
тов. Іванов:— Будуйте новий побут та нове життя. Зчищайте пером всі хиби, як ми зчищаємо рубанком дерево. [Під оплески підносить рубанок).
Від радробітників. 
тов. Макаревич— Завдання нашої спілки поліпшити радянський та торговельний апарат, боротись в бюрократизмом. Селькори — виносьте бюрократизм на суворий громадський суд. [підносить альбом думок Леніна про заїдання преси).
Від Рабісу— т. Джаман. Підносить плакат.
Від Хемиків— т. Никитюк підносить подарунок за трьома секретами й печатками.
Від Нарзв’язку— т. Шибалюк. Пошта зближає місто і село. Нарзв’язок допоможе селькорам у їхній праці. (Підносить плакат).
Від Медсантруду— т. Князев. Нараді селькорів підносимо наше знаряддя виробництва. Там де засмічується шлунок радянського апарату — промийте. А там де є болячі гнойники — виріжте хирургичним ножем.
Від Комунальників— т. Білоцерківський підносить метлу з наказом вимітати всяке сміття з радянського апарату.
Від спілки «Дерево» — т. ---, вітаючи з'їзд, підносить тачку з попом, самогонщиком, куркулем та бюрократом, з наказом вивозити на тачці все, що заважає народженню нового села.
Від селькорів виступає з подякою за подарунки тов. Хитрич. Ми будемо непохитно стояти на свойому посту, будемо боротись за правду і не боятимемось переслідувань. 
Під спів Інтернаціоналу—з'їзд зачиняється.
