До окружних наймицьких конференцій.
На протязі часу з 15— 22 лютого будуть проходити у нас перші окружні батрацькі (наймицькі) конференції. Це за пять років роботи спілки Робітземлісу в умовах нашої губерні. Зі дня організації спілки Робітземлісу на Волині, себ то з 1920 року до 1923 р. вся головна робота спілки полягала в охопленні робітників с -г. підприємств— радгоспів та лісництв—і в організації справжніх робітничих організацій, замісць колишніх окремих гуртувань-фаховців, і спілка з цією роботою справилася. Ми вирівняли заробітну платню нашим робітникам, розпочали й культурно освітню роботу і для наступних років нам залишилося поглиблювати і вдосконалювати роспочату вами роботу, що ми й провадимо тепер. Але в 23 році перед нами повстало ще одне дуже важливе завдання — це робота на селі серед с.-г. пролетаріяту—наймитів. Перша спроба нашої роботи, себ то виявлення наймитів і втягненна їх відразу в члени спілки, була невдалою. Ми мали на облікові коло 15 тисяч наймитів по губерні, але коли прийшлося обхоплювати цих наймитів труд'умовами, то їх не заставали на місці. Довелося змінити метод роботи, а саме — запровадити систему складення труд’умов і разом із тим, виявляти наймитів. Цей метод виправдав себе як найбільш вдалий і ні його винайшли лише в 1924 році. До наших окружних конференцій ми маємо коло 8 тисяч наймитів, яких охоплено труд'умовами, та до 5 тисяч членів спілки, з яких півтори тисячи наймитів. Але поруч із цим, є ще в роботі серед наймицтва й недостачі. Головні з них —це: кволий вступ наймитів у члени спілки, неврегулюваная зарплатні наймитів, квола ініціятивність їх у культурній і громадській роботі села На конференціях ми повинні роскачати наших наймитів. Через ці конференції ми повинні уторити зараз шлях і до наймички—та до наймицької молоді. М. Марцинюк.

