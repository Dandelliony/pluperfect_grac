Одноденна газета „Бюлетень Міжробдопу"
Міжнародна організація робітннчої допомоги „Міжробдоп" була утворена за кордоном, по заклику 3-го Комуністичного Інтернаціоналу, під час голоду в Надволжі в 1921 р. За три роки свого існування ця організація встигла перетворитись у міцне міжнародне об'єднання, яке по своїй меті та завданнях є не менш необхідним, а ніж усім відомий МОДР.  Міжробдоп матеріяльно допомагає проларіятові по цілому світу при всякому стихійному лихові: при голоді (в Надволжі), повідях (у Ленінграді), землетрусах (в Японії) та инш, а також при масових виступах —при страйках, масовому звільненню при локаутах робітників (Німеччина, Рур, Бельгія, Австрія та инш). За часів бурхливого революційного піднесення в Німеччині в 1923 році, Міжробдоп був єдиною організацію, яка підтримала робітників. Тоді ж Міжробдоп допомагав також увязненим революціонерам та їх родинам, виконуючи, таким чином, працю МОДР’у, забороненого тоді демократичним урядом Еберта.
Як надпартійна організація, Міжробдоп, через голови зрадницьких ватажків, об'єднує в собі всіх свідомих передових, справді революційних робітників та інтелігентів: мистців, артистів, письменників, професорів та инших. Міжробдоп має свої представництва, ріжні промислові підприємства, радгоспи, колонії, промисли, кіно-управління, видавництва та инше— в Африці, Австралії, Азії, Америці, Канаді, Аргентині та по всіх кутках земної кулі, не виключаючи нашого Союзу. Свою організаційну працю МРД будує на принціпозі членства, яке вже широко переведено в Німеччині, Австрії та, частково, в Америці. У нас, у СРСР, нещодавно організовано центральний комітет МРД при найширшій підтримці центральних партійних, професійних, громадських та ин. організацій. Визнаючи за необхідне ознайомити широку робітничу масу з Міжробдопом, краєвий відділ видавництва Міжнародньої організації робітничої допомоги випускає цими днями одноденну газету бюлетень.

