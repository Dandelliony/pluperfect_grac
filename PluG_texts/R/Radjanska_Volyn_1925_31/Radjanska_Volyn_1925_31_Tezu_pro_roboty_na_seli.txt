Тези про роботу на селі.
(До райпартаборів)
11) Надаючи, по старому, серйозного політичного значіння організаціям КНС на селі, —ми не повинні забувати, а навпаки, пам'ятати завжди, що незаможники не уявляють собою всього села, що на селі в досить широкий шар — середняків; тому перед нами стоїть актуальне політичне завдання: йдучи по шляху дальнішого зміцнення КНС, притягнути до них неохоплену до нього часу масу незаможнього селянства, а також кращих середняків. Необхідно прагнути до того, щоб тенденції на господарчу, а звідтіль і на політичну гегемонію куркульської частини села протипоставити спілку незаможників та середняків. Таке гасло мусять бути основою змісту роботи наших комітетів незаможнього селянства. 
12) Найбільше важливим завданням є закріплення спілки незаможнього й середняцького шарів села навколо основного кістяка громадсько-політичного життя села — сільради. Треба забезпечити, поруч зі втягненням до сільради кращої незаможньої частини села, участь ліпшого середняка що користується авторітетом та довіррям на селі, з тим розрахунком, щоби в загальному складі сільради середняк займав не менше 20— 30 відс. Одночасно необхідно добитись виконання постанов пленуму ЦК РКП(б)У та останнього 5-го пленуму губкому про висунення сільського активу на керовничу працю по радянських установах району, округи, губерні й далі. Висовування селян до активної участи в радянському будівництві повинно бути переведено з усією рішучістю, пам'ятаючи, що ці заходи зміцняють зв'язок робітничої маси з селянством.
13) Поруч із висунутими завданнями — завдання оживлення роботи рад набуває великого значіння. Необхідна розробка господарчо—політичних питань, які б зв'язали роботу сільради з життям даного села, району, губерні. Знищуючи в змістові праці питання виключно адміністративного характеру, ми повинні будемо домагатися, щоб питання школи, землеустрію, житлового поліпшення, шляхового будівництва, —в першу чергу даного села, району—зайняли почесне місце. Треба твердо здійснити в житті, щоб секції - комісії при сільрадах піднесли свою працездатність. Треба домагатись, щоб засідання цих комісій були не менше 2 разів на місяць. На засідання пленумів сільрад та їхніх секцій (комісій) повинні притягатися селяни й нечлени сільради при чому необхідно домагатись, щоб розумні, ділові пропозиції селян використовувались. У відношенню РВК'ів можна рекомендувати скликання об'єднаних та кущових засідань (всього району) сільрад, становлячи на таких засіданнях питання місцбюджету, лісового господарства, агродопомоги, культурно-освітньої праці й т. инш. До таких нарад мусять бути притягнені представники активної частини села, партійці, кооператори, комсомольці-селяни, вчитель, голови сільрад, комнезами, демобилізовані червоноармійці, середняки—передові господарі. 
14) Сили радянської суспільности на селі, що тепер зростають, повинні бути цілком використані в справі оживлення громадсько-господарчого зросту села. Особливу увагу потрібно звернути на робкорів і селькорів, які вже починають займати місце досить велике в нашому селі. Потрібно, поруч із цим, притягти маси вчителів до громадської роботи, оточити їх атмосферою довірря й підтримки в їхній праці по поліпшенню культурного побуту села. Учитель, який буде в наших умовах відогравати велику ролю в культурному русі села, мусить знайти ділове, товариське відношення до себе— з одного боку, та можливість найбільш повного співробітництва в сільрадах, КНС і инших організаціях села —з другого. Таким же повинно бути й відношення до лікаря, агронома й землеміра на селі, роля яких в справі культурного підйому села—чимала.

