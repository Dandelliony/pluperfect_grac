ФАКТИ ТА ВРАЖІННЯ З СЕЛА.
(Лист перший).
Здається, що коли ми на своїх пленумах, зібраннях, засіданнях і т. и. намагалися дати малюнок села, як воно насправді, то ми фотографували село Унієв (--ужанського району). І це саме підбадьорує мене листувати, може в цих дописах знайдете щось цікаве й для инших селищ Волині. Візьмемо хату-читальню. Будинок нібито нічого —під бляхою; є й зала зі сценою чоловіків на 200 — 250; є ще дві кімнати, в одній міститься сільрада, а друга —під ячейку. Можна де яку роботу розпочать. Правда, є одна хиба. Це то, що сільрада на кінці майже села, а село тягнеться однією вулицею так верстов на 2. І Як же працює хата-читальня? Скажемо одверто, що пагано. Правда, світло щовечора горить тут, але крутиться колесо й села зачиплює. Візьмемо но склад членів. Усього членів є 56. З них, за винятком членів КП(б)У, КСМ, профспілок та їхніх родин і иншого службового елементу, що, так би мовити, „по должності" входить до складу членів хати-читальні, всього селян у ній 20, десять незаможників та 10 середняків. Правління складається з ріжних „представників” та завідуючого. І не можна казати, що не має прагнення, як з боку культурних сил села, так і з боку селянства використати будинок. Але немає ладу в усьому тому, й справа мерзне. Гуртків при хаті-читальні немає зовсім. Політичний гурток, що є тут, фактично вважався за гурток при комгурткові, з обов'язковим відвідуванням партійців та комсомольців. Відвідує цей гурток лише цей елемент. З „хазяїнів” ані жаден майже. На гуртку провадиться читка й обговорення „Історії РКП“ по Зінов'єву. А підстава для праці гуртків є. В Унієві під час праці пересувної школи „яблоку, як-то кажуть, ніде було пасти", та й лекції та бесіди, що їх читано на ріжні агрономичні та природознавчі теми, відвідувало від 30 до 130—150 селян. До цього ж є в селі 2 учителі й фельдшер, що беруть участь у роботі громадській і прагнуть до праці в хаті-читальні, але ж використовування а-ні цих сил, ані самого помешкання не поставлено як слід. Фактично помешкання хати-читальні вільне лише в неділю, тому щодня заля зайнята лікнепом, що працює п'ять день на тиждень. Водо добре, що лікнеп у хаті-читальні, але це добре тоді, коли є де йому працювати, а так ніде ні газети прочитати, ні лекції поставити. Лікнеп до 9 годин вечора працює. А решту 2 кімнати теж до вечора займає сільрада та партійці з комсомольцями. Так воно й виходить, що хазяїн і носа не показує до хати-читальні. По-перше, фактично немає в хаті-читальні нічого на протязі тижня й навіть читка газет провадиться дуже рідко, а по друге —й самодіяльність не розворушена.
Я вже казав, що й сам склад правління обходиться без того позапартійного трудовика-селянина, що є в селі. Візьмемо для доказу цього хоч би те, що село виписує 42 примірн. Газети, з них 20 примірників виписують окремі селяне, одну газету на 9—10 хат. На жаль ком гурток у цілому ні разу не зайнявся як слід цією справою, а вихід знайти можна було б. Тим більш, що коли поодинці поговориш з товаришами, які розуміють гаразд, що треба зробити. Ні, сподіваюсь, що на протязі навблизчих днів ми ту справу порушимо. До діла я вище зазначив, що з лютого почнеться читка газет по хатах: одна газета на 10 хат. На жаль я не захопив цієї справи з початку. Всі 20 примірників газет —це „Селянська Правда". На моє запитання вчителю чому ж не „Радянська Волинь", я отримав таку відповідь, що там де селянин може отримати газету ва 10 коп. на хату на 3 місяці, там він „ніколи” не буде платити 20 коп. Це якраз становить ріжницю між передплатою на „Радянську Волинь" та „Селянську Правду”. Та й крім того, зазначив він далі, „Радянська Волинь" своїм шрифтом себе губить. На жаль я вже приїхав, запитую, але боюсь, що й я значно не допоміг би в цій справі нашій „Радянській Волині". Але що той сам учитель, то й я гадаю, що ті 10 примірників, що їх випадає на Унієвську сільраду дасть розповсюдити. Відношення до „Радянської Волині”, як до місцевої газети, прихильне. З. Табаков.
