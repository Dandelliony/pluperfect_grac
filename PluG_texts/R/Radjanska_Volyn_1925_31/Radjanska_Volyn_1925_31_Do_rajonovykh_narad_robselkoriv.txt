До районових нарад робселькорів.
З 22 лютого по 1 березня в нас у губерні будуть провадитись районові наради робселькорів. Після другої всесоюзної наради робселькорів, військорів та юнкорів нема чого багато казати про значіння роботи робкорів та селькорів. Нарада зауважила, що робселькорівський рух зробив великий крок вперед як у кількісному, так й якісному відношенні. Що до селькорівської роботи, то нарада ухвалила визнати селькорівську роботу тісно зв'язаною з питанням змички міста з селом. «Закріплення цієї змички є в сучасний мент найважливішим завданням Радянської влади й комуністичної партії. А тому й селькорівська робота, що допомогає виконанню цього завдання, стає питанням великого політичного значіння». Розвиток й зміцнення робселькорівської роботи є зараз нашою загальною метою. В досягненні цієї мети особливе значіння мають організаційні й виховальні питання. Ці питання й повинні в першу чергу розв'язати районові наради. Резолюція всесоюз. наради про виховальну роботу серед селькорів пропонує ставити на таких нарадах не тілько селькорівські питання, але також і загально-культурні й політичні та инш., освітлюючи ці питання в тісному зв'язку з сільським життям. Одночасно з нарадами робселькорів буде влаштовано також й виставки стінгазет. Резолюція ХШ з'їзду РКП про пресу надає великого значіння стінгазетам у загальній системі нашої партійно-радянської преси й пропонує давати стінгазетам всемірну допомогу й керовництво. Виставки стінгазет повинні виявити їх стан та розвиток, а також піднести питання про більший зв'язок робселькорів з ними. Стінгазети повинні стати базою для роботи місцевого гуртка робселькорів. Не даремно, тому, питання про стінгазети поставлене на порядок денний районових нарад. Приймаючи на увагу значіння робселькорівського руху взагалі, а для нашої темної Волині з'окрема, місцеві органи на місцях повинні звернути ще завчасу увагу на підготовку й переведення цих районових нарад. У більшости місць ці наради будуть провадитись перший раз і тому це вимагає особливо уважного до них відношення. Необхідно подбати, аби ці наради дійсно посунули справу робселькорівського руху, організації та зміцнення його вперед.

