Торговельна хроника.
М’ясна торгівля Житомірськ. ЦРК.
(За жовтень—грудень).
Постачання робітників і службовців м'ясом і м'ясними продуктами ЦРК роспочав провадити порівнюючи недавно. М'ясна торгівля взагалі дуже трудна, бо м'ясо—продукт, який швидко псується й м'ясна справа вимагає спеціялізації, та нарешті, дуже мало є кооперативно-настроєних робітників серед фаховців м’ясної справи. Усе це з'ясовує, чому так пізно ЦРК узявся до м’ясної справи. Тут ЦРК має вже досягнення. За короткий час ми бачимо, що мережа м'ясних крамниць ЦРК зросла до 14 і тепер шляхом злиття окремих крамниць на базарах мережу крамниць доведено до 9, що на обігові зовсім не одбилося, а ще й навпаки, зменшилися видатки. 
М'ясні крамниці ЦРК росташовані, головним чином, на території базарів, де найбільше збірається споживачів. Усього на базарах є 4 крамниці та в робітничих районах 5 крамниць. У крамницях є повний асортимент м'ясних продуктів: яловичина, баранина, свинина та телятина. Заготівля м'яса переводиться через власну агентуру, безпосередньо з перших рук. У жовтні—грудні минулого року заготівля провадилася виключно в Коростенській окрузі. За цих три місяці заготовлено 1000 штук худоби, з яких 700 великої та 300 дрібної худоби. Крім того, там же заготовлено 200 шт. свинячих туш. За той же час продано приблизно 14,000 пудів м'ясних продуктів на суму 70.000 карбованців. Ціни на м'ясо в церобкоопівських крамницях весь час стояли низчі ніж на ринкові. М'ясо продавалося в ЦРК безумовно доброякісне, свіже від цілком здорової худоби, яке завжди оглядав на різниці ветеринарний лікар. Щоденна потреба міста у м'ясі приблизно дорівнюється 500 пудів. ЦРК задовольняє потребу населення міста в розмірі лише 170 пудів, або на 33 відс. Закупівлі пайщиків складають 85 відс. усього продажу. Прибуток ЦРК від операцій м'ясного підвідділу за три місяці складає 880 карб. На далі потрібно вжити заходів до поширення м'ясної справи та зменшення вартости м'ясних продуктів. Ч.

