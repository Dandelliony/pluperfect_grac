Під польським ярмом
Тугутове „заспокоєння" на кресах. Вислання 500 тисяч не-польських громадян.
Біля влади на кресах --- інтенданські злодюги. 
Польський уряд починає видавати ліс для населення „кресів" для відбудовання зруйнованих осель. Згідно офіційної статистики—у Віленському, Новогрудському, Поліському й Волинському воєводствах зруйновано 87 тисяч господарств. У Львівському, Станиславівському, Тернопільському зруйновано 130 тисяч. Міністр „по кресових справах" Тугут хоче якомога швидче закінчити видачу лісу, щоб на весні почалися хоч частково роботи, які, на думку уряду, повинні внести заспокоєння на „кресах". Сеймова админістративна комісія ухвалила резолюцію, якою пропонує урядові висилати зі східних „кресів" усіх не-польських громадян. Резолюція визначає біля півмілійона таких громадян, що не можуть одержати польського громадянства. На пост Станиславівського воєводи призначено члена національної робітничої партії Запада. Останній — відомий своїми грандіозними крадіжками інтенданських магазинів урядових складів цукру. Не зважаючи на протест частини преси, урядом це призначення проведено.
Недостача хліба.
У цьому році Польщі не вистачить більш 15 000 вагонів хліба. Сенат висловився за необхідність боротьби проти підвищення цін на хліб.
Арешти профробітників.
Варшавська охоронна оточила помешкання 3 профспілок і заарештовала 122 особи; помешкання запечатане. Заарештованих обвинувачується в комуністичній діяльності.
Пожежі в маєтках поміщиків.
По повідомленнях газети „Кур'єр Поранна"—в Новогрудському воєводстві знову почалися пожежі поміщицьких маєтків. У польських колоніях є пожежні команди, які складаються, головним чином, з місцевих селян-українців, але вони вигадують ріжні приключки, щоб не гасити пожеж.
Партизани турбують панів.—Шукають допомоги.
Міністра внутрішніх справ Ратайського відвідала делегація польських поміщиків з Волині, яка вимагає зміцнення охорони польських маєтків, мотивуючи тим, що польське населення Волині живе постійно під небезпекою партизанських наскоків.

