По Радянських Республіках.
Т. Лозовський—про єдність профспілок.
На конференції фабзавкомів і місцькомів Ростова з доповіддю про єдність міжнародного профруху виступив генеральний секретар Профінтерн т. Лозовський, —„У багатьох виникають сумніви — зазначає тов. Лозовський, —з приводу того, чи припустимо, щоб утворився єдиний фронт комуністів із меншовиками? Єдиний фронт зовсім не означає відмовлення комуністів од своїх принціпів. Комунізм і меншовизм можуть існувати лише для взаємного знищення. Але профспілки можуть об’єднувати робітників ріжних партій. Ось чому єдність профруху не означає того, що позабуто про боротьбу з меншовизмом. Будемо боротись унутрі організації, поширюючи обсяг боротьби. Амстердамський і другий Інтернаціонали — проти єдности. Подорож делегації тред'юніонів (профспілок), заяви голови делегації Перселя про економичну та політичну міць Радянського Союзу,— зустрінуто скаженим скиглінням з боку Амстердаму через те, що нищило систему брехні про Радянський Союз“. Тов. Лозовський висловлює певність що Амстердам буде примушений піти на згоду. 
—„Ми певні в перемозі, — закінчує т. Лозовський, тому що в їхніх лавах ми маємо прибічників,—у той час, як поміж нами їхніх прибічників нема". 5-го лютого голова Раднаркому СРСР т. Риков повернувся з Ростова.

