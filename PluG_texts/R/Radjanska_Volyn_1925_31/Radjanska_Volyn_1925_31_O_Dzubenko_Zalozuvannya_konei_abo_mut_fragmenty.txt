"Залозування коней, або мит".
На цю хворобу здебільшого хворіють лошаки до одного року й коні від 4-х до 5 ти років. Хоч иноді буває, що хворіють коні й старіші. Хворіє коняка на цю хоробу тільки один раз ва все своє життя. Походить ця хороба від простуди й протягу вітру (сквозняків). От через що треба стежити, щоб пітна коняка не стояла на холоді й сквозняках. Хороба починається великою горячкою; коняка перестає їсти й пити, стоїть з опущеною головою. Під щелепами робиться велика тверда, гаряча й болюча пухлина. Через сім дванадцять днів починає з ніздрів текти зпершу світла, а потім брудна рідина. Коли коняка стоїть у теплім помешканні й не застужена, то пухлина сама прориває, бруд витікає й коняка поправляється. Зовсім робиться не те, коли хвора коняка знаходиться в кепському становищі. Пухлина захолоджується, твердіє,, збільшується, закладує горло й коняка може загинути.
Лікування й догляд.
Перш ва все хвору коняку треба поставити окремо від другої худоби, — в сухе, тепле, без сквозняків, помешкання. До пухлини прикладати зварений льон. Роблять так: беруть один — один з половиною хунтів насіння льону, підсушують, товчуть, насипають у горщик або чавун, наливають окропом і становлять у піч. Коли льон закипить, беруть чистого рукава з сорочки полотняної (у кожному господарстві знайдеться) й наливають туди теплу рідину з льону, зав'язують і прикладають щільно до пухлини, зверху накривають мішком, складеним удвічі, або вчетверо. Щоб довше держалася теплота — мішка підв'язують до голови. Години через 2—3 рукава міняють, цього кладуть у чавун з гарячою водою, а на пухлину прикладають теплого, що був у пічі. Весь час треба стежити, щоб коняка не скинула пов'язки. Через три — п'ять день пухлина проривавться й витікає дуже багато гною. Иноді буває, що пухлина від припарки розходиться й бруд тече через ніздрі. Напувати коней під час хорування треба хатньою водою. В їжу давати рідке пійло з висівок (але не з муки), подаючи ложку соли. Коли пухлину прорве, то рану треба промивати теплою водою, в якій розпущено борну кислоту, або --- (на пляшку води 2 чайних ложки). Як той, так і другий лік можна дістати в кожній аптеці. Днів через п'ять—сім, як прорве пухлятина, коняка починає вичунювати. Увесь час хоруваняя коняку зовсім не треба виводити з хліва та не треба брати ні до якої роботи. На цю хворобу подібна друга страшна й смертельна хвороба як для коней так і для людини —„сап” або носатизна. Про неї побалакаємо иншим разом. 

