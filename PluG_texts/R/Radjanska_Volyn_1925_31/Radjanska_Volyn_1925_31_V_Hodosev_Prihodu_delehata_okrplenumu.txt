Пригоди делєгата окрплєнуму.
Приїхали ото ми, скаржиться селянин В Xодосев, до Житоміру на поширений пленум окрвиконкому. Ночувати поставили нас у сельбудинкові. Ну ж і переночували, ледве що живими вранці з кімнати вискочили. Як полягали в ліжко, та як почали по нас плазувати та стрибати якісь тобі страшні звіри, блощиці всякі. А сіники певно з рік не мінялися. А підлога певне п’ять років як не милася. Дезинфекції кілька місяців не робилося. То, мовляв тобі, центральна освітня установа. Повставали ранком наші делегати, та один перед одним журяться.
— Чи не нападе після такої ночівлі, часом, яка хороба. 
— Ну, а скажемо, коли так в „центру“ робиться, то що ж уже може бути по сільських сельбудах, як би вони з районного приклад брали. В. Ходосев.

