Офіційний відділ.
Обов’язкова постанова Ч. 9 Волинського Губернського Виконавчого Комітету по Губфінвідділу й Губадмінвідділу. 
“Про самооподаткування населення для задоволення місцевих громадських потреб та порядок проведення добровільних зборів і жертвувань.”
30-го січня 1925 р.
На підставі постанов ЦВК й РНК Союзу РСР від 29-го серпня й 5-го вересня 1924 р. (нзв. ЦВК, Ч 188 і 204) та обіжників НКФ-УРСР від 20 вересня ц. р. під Ч 07-35876 і НКФ спілки РСР від 19 серпня м. р. під Ч 1229 Волинський Губернський Виконавчий Комітет, в цілях рішучоі боротьби з самочинними оподаткуваннями які мають не рідко вигляд самооподаткування або добровільних зборів, постановив: 1) Зі дня оголошення цієі постанови проведення в межах Волинської губ. самооподаткувань населення без дозволу місцевих виконкомів, а добровільних зборів без дозволу Губвиконкому- забороняється. 2] Усі видані раніш яким би то ні було організаціям та об'єднанням громадян дозволи на проведення добровільних зборів і жертвувань мусять бути подані до Губернського Фінансового відділу для реєстрації, без чого надалі проведення зборів і жертвувань не припускається, а виданий дозвіл скасовується. 3) У майбутньому всі клопотання ріжних установ організацій та осіб про надачу дозволу на проведення добровільних зборів або збірання жертвувань мусять надсилатись до Губфінвідділу, який подає згадані клопотання й постанови, зі своїм вирішенням, в тижневий зі дня іх одержання строк, на вирішення Губвиконкому. а постанови всяких організацій й об'єднань громадян про проведення самооподаткування надсилаються до місцевого фінвідділу й подаються останнім, зі своїм висновком, на вирішення місцевого Виконкому.  4) Вжиття яких небудь админістративно примусових заходів, як для спонукання громадян приймати участь в самооподаткуванні, так і для стягання належних з них платіжів грішми або натурою, не припускається. а також забороняється будь-яка участь місцевих фінансових та админістративних органів, в тім числі районних і сільських, у проведенні самооподаткування, в організації й стяганні добровільних зборів та жертвувань. 5) Місцеві фінансові відділи, по одержанні відомостів про самочинне оподаткування, вживають всіх залежних від них заходів до усунення такого, повідомляючи про це місцеві виконкоми й прокурорський догляд. Разом із цим про кожен випадок такого оподаткування, а рівно й про суть вжитих до його ліквідування заходів, місцевими Фінвідділами повідомляється Губфінвідділ. 6) Скарги населення на стягання протизаконних зборів та на припущені під час проведення самооподаткування порушення закону розглядаються місцевими Фінвідділами по-за чергово. 7) За невиконання цієї постанови винуватці притягуються до відповідальности — службові особи в дисциплінарному, а приватні—в адміністративному порядку, підпадаючи штрафу до 300 карб, або арештові до 3 х місяців зі вживанням примусової праці, а в більш серйозних випадках, як службовці, так і приватні особи підлягають карній відповідальності, передбаченій Кримінальним Кодексом УРСР. Т. в. о. Голови Губвиконкому Дукельський. Заст. Завгубфінвідділом Мулярчук. Секретар ГБК'у Гальперін. Редакція: Редакційна колегія.

