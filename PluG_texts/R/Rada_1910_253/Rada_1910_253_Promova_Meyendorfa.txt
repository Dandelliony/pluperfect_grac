Промова Мейєндорфа.
Барон Мейендорф нагадує, що всі шкільні закони переживали ті политичні сили, що їх утворили. Саме суперечливе в цьому проекті питання про инородчееьку школу, питання про звязки між народньою школою та державною.
 Народнього вчителя, який міг би провести в життя ваші бажання, в російській школі нема. Не тілько инородчеських, навіть руських дітей ваші народні вчителі не зможуть привабити тими ідеалами, які ви поставили. Не треба забувати, що тепер Росія переживає ділему: маятник її духового життя хитається од крайности Толстого до крайности о. Восторгова. На чийому ж боці стоять ваші народні вчителі? Смішно навіть подумати, що треба тілько написати статтю і народня школа серед инородців буде російською. Таким шляхом не можна утворити російської державної школи; для цього треба мати цілий контінгент людей, треба багато часу, духовних сил.
 Та чи не краще б було, коли б зовсім не зачіпати здорової частини инородчеських організмів? Російський учитель на инородчеських окраїнах з'являється елементом соціяльного розгардіяшу. Не треба забувати, що не можна з всякої людини зробити носителя державної ідеї тілько через те, що він має свідоцтво на право учителювати. Ви сами мусите згодитися, що між російським учительством не все „благополучно". Пригадайте одповідь Імператора Николая І, тому, хто рапортував йому про пожежу у Зімньому дворці: по „Зімньому дворці все благополучно" Царь сказав тоді: „оглянься назад, дурню!" (Сміх і оплески на всіх лавах). Глядіть, щоб історія не сказала і нам цих елів, коли ми не будемо зважати на контінгепт учительських сил. В инородчеському організмові треба підтримати тих учителів, які стоять близько до організму і будуть уміти направляти його. В других країнах годиться така національна політика через те, що там етнографично народ скрізь той самий, але, коли ви таку війну роспочинаєто в Росії, то скажіть, де ж та армія ваших народніх учителів, що здобудуть перемогу в цьому безкровному бою? Ви кажете — покладемося на національні інстінкти російського гражданина і скажемо — він повинен верховодити—і все буде гаразд в російській державі! — але-ж це не політика —це самообмарення. Згуртуйте-ж краще ваші сили і утворіть перше умови вільного культурного розвитку — тоді тілько будете мати бажані наслідки.
 Не можна утворити Російську державу на ґрунті благонадежного чиновника; бо він благонадежний поки йому гроші платять та поки сила за ним. (Гучні оплески на всіх лавах).

Фон Анреп визнає виголошену промову щирою та правдивою, але йому здається, що промовець дуже вже сумно дивиться на цю справу. Правда, каже він — завше бува на середині.
 Далі засідання має бути в понеділок.