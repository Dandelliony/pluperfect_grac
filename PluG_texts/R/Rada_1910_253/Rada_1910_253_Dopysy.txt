ДОПИСИ.
(Од власн. кореспондентів).

С. МАКСИМОВКА (на Чернігівщині). Сельсько-госп. т-во. 22 октября цього року в нашому селі відкрилось сельсько-господарське товариство. На зібрання прибув повітовий агроном із Ворзни, котрий з початку засідання ознайомив присутніх з завданням сельсько-господарських товариств. Потім відбулися вибори голови товариства, писаря, скарбничого і членів ради, після чого обмірковували найближчу діяльність товариства.
 Треба сказати, що біля нашого села є доволі пісків, на яких жито ще родить сяк-так, а ярина —при нашому трьохполлі — зовсім кепсько. Питання, як поліпшити цю оправу, було порушено одним із членів; з приводу цього агроном коротенько росповів про люпін, що сіється для „веленаго удобренія". Посів цієї рослини було зроблено вже минулої весни на землі тутешнього землеволодільця; люпін удався гарний, не зважаючи на те, що посіяно вперше
 На лицях більшости слухачів (не членів т-ва) помічалось якесь недовірря до того, що вони чули, та і не дивно: бо де мала взятись у селян та свідомість?
 Є і тут більш менш свідомі люде, але таких можна по пальцям перелічити. Це фундатори відкритого т-ва.
 Закінчили зібрання тим, що приняли постанови про передплату сельсько-господарських журналів, про заснування власної бібліотеки і таке инше.
 Г. ОХТИРКА (на Харьківщині). Земська книгарня. В будинкові земства є книгарня. В цій книгарні крім всяких шкільних підручників, сельськогосподарських брошур, творів російсьських пісьменників є йукраїнські книжки, а саме: три примірники „Українсько-російського словника" Дубровеького, одна книжка оповіданнів Стефанника, де кілька оповіданнів Нечуя-Левицького, та примірників з п'ять граматик Залозного. Оце і все, а не-щодавно були тут й „Кобзарь", і твори Франка, Квітки-Основ'яненка, Грінченка, але все це розкупилось, а виписувати стало неможна. Якось спитали в книгарні „Кобзаря", але завідуючий сказав, що книжки, писані українською мовою, всі вже розійшлись. „А чого ж“— питають, „нових не виписуєте?" „Та бачите, предсідатель управи, з поданих списків, все українське вичеркує". А шкода, бо на книжки, писані українською мовою, у нас є добрий попит. В цій же таки книгарні на видному місці висить великий портрет Т. Шевченка, та ще й у добрій рямці, а творів того ж Шевченка не хотять виписувати.