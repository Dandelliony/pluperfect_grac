Сучасні контрасти.
Серед шалених вигуків Пурішкевича, серед дебатів київських академистів, серед всієї сірої прози нашого життя,— далекою-далекою, але невимовно рідною примарою ввижається мені невеличка могила в с. Колодистому. Буде він, всім нам рідний, спочивати в українському селі, між широкополіх ланів та вдячних йому людей, котрі що-дня згадуватимуть його не-злим, тихим словом. Бо вони, ті люде, знають його, вони безпосереднє бачили й почували благодатний вплив його розуму і, більш інтимніше, його душі...
 Але чи знаємо ж ми, студенти київського університету, що 4 ноября, поховали одного з достойних синів нашої alma matris, чи почуваємо ж ми потребу як небудь одзначити цей день? Негативна відповідь проситься на папір... Але я не вірю сам собі і з жахом питаю: невже ж ми , сіренькі продукти сіренької дійсности, нездатні відчувати все те, що вище за нас і ближче тим самим до ідеалу — мрії?
 Поки він жив — його знали, не свідомо почували його присутність; він умер, — значить зникло джерело настирливого впливу його; —і ми його забуваємо. Бо життя йде вперед, воно що-дня висував нові проблеми людського істнування. Мертві не беруть в йому участи, але вони являються тим фундаментом, який підводиться під роскішну будівлю людського щастя.
 „Мирно въ гробѣ мертвый спи, жизнью пользуйся живущій!" — колись казали еліни в епоху Гомера.
 Так! Він покійно лежить в своїй могилі; але чи здолаємо ж користуватись ми з життя так, як він? Чи спроможемось ми, люде молодшої генерації, не піти „по линіи найменьшаго сопротивленія", і, замісць ганебного дезертирства, пам'ятати про славетню справу любови? Хід історії наблизив нас до цих проблем, і ми виконаємо їх, пам'ятаючи про товариша — попередника, Василя Миколаевича Доманицького...
 Студент С. Д.