Заклик письменника Барбюса до робітників преси.
Відомий французький письменник Анрі Барбюс звернувся до робітників преси з відозвою проти війни у Мароко. „Війна, пише Барбюс, показує, що імперіялістичний всесвіт нічому не навчився, що його не турбують мілійони жертов світової війни. Мароканська війна загрожує жорстокими наслідками в міжнародньому маштабі, бо колоніяльні війни в свій час спричинялись до всесвітньої бойні".
Барбюс закликає робітників преси, що мають вплив на громаду розплющити очі суспільству на те, що відбувається зараз в Африці. Уряд повинен припинити кріваву бійню в Мароко, почати переговори про замирення. Ліга Націй повинна виправдати своє існування та негайно встрянути у цю справу.
Крім Барбюса відозву підписали низка письменників, наукових та громадських діячів.
