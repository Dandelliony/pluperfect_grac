До річниці "Аерохему".
Вади в роботі низових осередків.
Окрвідділ аерохем провадить зараз обстеження своїх міських осередків. Хоча ця робота почата лише недавно, але проте, на підставі матеріалів, що вже маються зараз, можна зробити такий висновок:
По низових осередках наших громадських організацій не все гаразд.
По багатьох осередках нема відчитности, обліку роботи, навіть списків членів (губстатбюро, губсельбанк, радпартшкола т. и.). 
Ставляться до роботи надто механічно: дали, мовляв, навантаження, ну й виконуємо, оскільки вистарчає часу.
Не дивно після цього, що наші осередки по багатьох підприємствах вироджуються в своєрідній податковий апарат, а члени —в механічних податкоплатників.
Є такі осередки, що, не зважаючи на досить довге своє існування (по півроку й більш), до цього часу нічогісінько не зробили (ЦРК, Райсоюз, Держбанк, залізн. ет. Житомір).
До певної міри відповідальність за таку кволу роботу падає на місцьзавкоми, які здебільшого віддають цій роботі дуже мало уваги, роботою громадських осередків не цікавляться, а місцями цю роботу ще гальмують. Були випадки, коли місцькоми забороняли представникам осередків збірати членські внески в тих товаришів, що вже давно належать до членів аерохему (місцьком нарзв'язку, міліції, окроно т. и.).
З'ясовується це тим, що де-які місцькоми хибно тлумачать профспілчанський обіжник про обмежування кількости добровільних організацій. Ці місцькоми дивляться вже взагалі на громадські організації, як на пасинків, як на щось зайве.
Треба обов'язково цю хибу виправити. Необхідно, щоб профоргани з'ясували міецькомам, що при умові добровільности кожний член спілки може бути членом не лише 2-х, а навіть 3-4-х організацій, як що це йому є бажаним.
Місцькоми ж зі сього боку повинні віддавати більш уваги осередкам, виділяти для роботи лише активних т.т., що не перевантажені роботою по других громадських осередках, часто ставити відчитні доповіді осередків, контролювати їх працю в галузі культосвітній та фінансовій і т. д., що і значно зміцнить роботу осередків.
19-го липня ми святкуємо річницю авіації та хемії. Цей день повинен підсумувати всю пророблену нами в цій галузі роботу й намітити шляхи дальнішої діяльносте. Ось цей день повинен стати переломним в галузі допомоги профспілчанських організацій в нашій роботі.
За допомогою профспілчанських організацій, наша робота піде жвавіше й аерохем, як організація робітниче-селянської суспільности, зможе виконати ті важливі завдання в галузі оборони країни та зміцнення авіохемпромисловости, що він собі ставить.
