Наші найблизчі завдання в справі українізації
Констатуючи значні досягнення на Волині в справі українізації, слід все ж таки зазначити, що далеко цю справу ще не закінчено й що не мало потрібно ще зробити.
Радянський апарат на Волині можна рахувати українізованим в його частині майже повністю, але для остаточної українізації установ, що-до всебічної їх праці, в тому числі видавництва відомчої літератури, прийом відвідувачів, переведення засідань, з'їздів то що, потрібно роботу по українізації ще продовжити й поглибити.
Постанова ВУЦВК'у й Укрраднаркому від 30-го квітня, охарактеризувавши стан українізації, дає конкретні вказівки, що-до наступної роботи.
Гаряча й невідкладна праця по всіх відомствах з приводу переходу на 3-х ступневу систему управління значно відібрала увагу так установ, як і службовців від удосконалення стану українізації по установах.
Але тепер вже час за це вдосконалення взятися. Житомірська округова комісія в справі українізації, в додаток до постанови ВУЦВК'у, виробила цілу низку конкретних вказівок і пропозицій установам, що вони їх мусять покласти за підвалини- для своєї наступної праці. Перш за все, по всіх округових радянських установах, підпорядкованих окрвиконкому, мають закластися відомчі комісії по українізації для праці в цій справі по свойому відомству в межах м. Житоміра. При райвиконкомі мають закластися комісії по українізації, які будуть керувати цією справою по всіх радянських установах району, підпорядкованих райвиконкому. Всі округові філії державних централізованих установ, а також всі державні торговельно-промислові установи й професійні та кооперативні організації мають утворити в себе відомчі комісії окружного значіння, яким будуть підпорядковані в справі українізації всі оперативні установи даного відомства по цілій окрузі.
Комісії повинні складатися: 1) з керовника установи (голова комісії), 2) представника місцькому й 3) експерта—знавця української мови, якого виділяється зі складу службовців. Склад відомчих комісій затверджується окружною комісією в справі українізації.
В разі, що в установі немає відповідного знавця, який міг би бути експертом, установі надається право закликати до себе, такого — шляхом заміни ним одного зі службовців, які ще не вивчили української мови.
Всі ці відомчі комісії повинні в першу чергу проробити перевірку знань української мови службовців своїх  установ до 1 вересня б. р., звільняючи бід перевірки лише тих службовців, що скінчили курси й мають належне свідоцтво від губ. або окр. комісії по українізації.
За матеріялами, що зберуться від цих перевірок, буде випрацьовано сітку курсів для службовців округових і районових установ і організацій так державних, як і кооперативних та професійних. 
Курси во всякому разі потрібно відчинити при всіх відомствах не пізніш, як 1 жовтня й закінчити їх в кінці грудня. Через ці курси слід перепустити всю решту службовців так апарату, як і оперативних установ, які ще потребують підготовки. Крім того передбачається відчинити при окрвиконкомі курси української мови 2-го ступня для високо-кваліфіковаяих службовців установ м. Житоміра, безпосередньо підпорядкованих окрвиконкому. Курси розраховуються осіб на 70 (2 групи).
Такі ж курси слід відчиняти й філіям централізованих установ, а також професійним і кооперативним організаціям для своїх висококваліфікованих службовців, бодай об'єднані для кількох відомств разом.
Виконуючи всі ці завдання, установи повинні неухильно додержуватись одного правила: працювати повсякденно на українській мові.
