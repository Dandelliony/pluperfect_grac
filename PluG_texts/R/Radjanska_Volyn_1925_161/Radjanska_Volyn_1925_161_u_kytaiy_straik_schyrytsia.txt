У Китаю страйк шириться.
Бойкот англійців.
Страйковий рух у північному Китаї і далі шириться. Припинено роботи в одному з найбільших підприємств—„Пекінському гірнично-промисловому синдикаті": в угільних копальнях Хонанської провінції, де застрайкувало 5.000 чоловіка. Страйк поширився на домашніх служників, чужоземців та чужоземних місіонерів.
Будинкам, де живуть англійці, не постачають води, а крамарі відмовлюються продавати англійцям харчові продукти. Минулого тижня англійці самі пробували не дати затопити шахти, працюючи самі коло смоків (на цих шахтах почався страйк), —але кінець-кінцем залишили цю спробу, бо все місцеве населення бойкотувало їх і вони мусили були залишити шахту.
