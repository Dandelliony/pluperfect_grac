ДЕРЖАВНА ДУМА. 
(Засідання 17-го мая). 
Земство в західних губерніях.
Головою—кн. Волконський. 
Починаються дебати з приводу ст. 
3-ої проекта про заведення земства в Західному краї. 
 Савич, бажаючи, щоб утворене по куріяльній 
сістемі земство в західних губерніях, дало 
такі ж добрі наслідки, як земство в 
центральних губерніях,

вважає неможливим урівняти поляків 
в правах з росіянами, бо поляки обстоюють 
за класові інтереси великого 
землеволодіння і ігнорують селянством. 
З огляду на це промовець радить приняти 
урядовий поділ гласних. (Оплески на 
правих і в центрі). Родичев гадає, що вже 
нема чого переконувати, коли вже було 
сказано команду. Визнаючи, що урядовий 
проект дає не земство, а панщину, 
промовець обороняє прінціп 
демократизації земства і умовляє 
голосувати за збільшення гласних селян 
до 50 процентів. Хто обстоює інтереси 
русских законодателів,— кінчає промовець,—той за урядовий законопроект 
голосувати не буде (Оплески на лівих, 
свист на правих). Войлошников, від імени 
соц.-демократів, робить поправку, щоб 
повітових гласних вибірали на два роки— 
одного на 3.000 мешканців, а губернських — одного з 25,000 жителів; при 
чому вибори повинні одбуватись на підставі загального 
виборчого права без жадного маєткового цензу. 
На прикінці промовець заявляє, що 
інтереси працьовників буде забезпечено лише тоді, 
коли на місці теперішніх міністрів будуть міністри відповідальні і 
коли замість Думи 3 іюня буде справжнє 
народнє представництво, обране усим народом. (Оплески на лівих). 
 Голова припиняє промовця. 
 Войлошников: „Ви повинні дбати, щоб очистити ці місця 
міністрів для своїх міністрів". 
 Голова позбавляє промовця слова. 
Шулыин 2-й зазначає де-яку суперечність між 
аргументацією членів опозіції в загальних 
зборах і в комісії, і запитує, чи не через те 
вони так обстоюють за селян, що селян 
легше обвести круг пальця? Русскі 
представники прийшли сюди, щоб... 
 Булат (з місця). „Щоб голосувати відповідно до приказу". 
Голова припиняє Булата. 
 Шулыин. „Так, щоб голосувати відповідно 
до приказу свого сумління, а не з приказу євреїв".