ПО УКРАІНІ. 
У КИІВІ.
 Редакторку українського тижневика 
„Село*, д-ку Ганну Ямпольську, зважаючи 
на лихий стан її здоровля, з наказу д. 
київського губернатора, сьогодня мають 
випустити з-під арешту в старокиївській 
часті з тим, що цю кару їй замінено буде на 
штраф в 300 карб. 
 В „обществь распространенія образованія среди 
народа" на засіданні 16 мая лекційна 
комісія запропонувала, між иншим, 
прочитати серію лекцій і по історії 
української літератури. 
 Відповідь В. Водовозова Т. В. Локтеві.
В київських газетах відомий російський письменник В. 
Водовозов надрукував такого змісту листа 
до редактора-видавця тижневика „Кіевь" 
—Т. В. Локтя: „Дуже радий, що ви

ласкаво пристали на мою пропозіцію, і з 
свого боку згожуюся приїхати до Київа у 
всякий час, коли повідомлено мене буде 
про день діспута принаймні хоч за 
тиждень (краще за 10 днів); дуже прошу 
сповістити мене про цей день телеграмою. 
Моя думка, що краще призначити діспут на 
осінь, але остаточно вирішити це питання 
залишаю на вашу волю. Що ж до умов 
діспута, то я, з свого боку, пропоную такі: 
1) вступна промова голови, 
звичайно, цілком об'єктивна до теми 
діспута, в котрій слухачів 
повинно познайомити про події, 
що викликали діспут, а також щоб 
оповіщено було в ній документи, що 
стосуються справи, та умови діспуту; 
2) ваша промова — ЗО хвилин; 3) моя 
промова—30 хвилин; 4) ваша реплика—15 хвилин; 
5) моя реплика — 15 хвилин; 6 і 7) 
ваша і моя промови — по 10 хвилин; 8) коли 
потрібно буде, остання промова голови 
зборів, котрий, звичайно, ухиляється од 
всякого резюме або якихось висновків про 
справу, що викликала діспут. Можлива, 
звичайно, инача черга промов: спочатку 
моя, потім ваша і т. ин. Але у всякому разі 
число промов кожного оратора повинно 
бути однакове і час, визначений кожному з них, 
теж. Прошу вас перебалакати про 
умови діспута з Є. Г. Шольпом і М. І. 
Єйшіскіним і, разом з цим, повідомляю, що 
згожуюся на всякі умови, навіть більш 
сприятливі для вас, ніж для мене". 
 Виставка шовківництва. Київське 
товариство шовківництва та любителів 
природи улаштовують, починаючи з 20 
мая, в оранжереях ботаничного садка 
виставку шовківництва. Охочих оглядати 
виставку пускатимуть дурно що дня з 10 
години ранку до 2 години вдень і од 4 до 7 
години ввечері. Тиф на Київщині. За 
минулий тиждень, по відомостям київської 
губернської земської управи, земським 
лікарським персоналом зарегистровано на 
Київщині 214 слабуваннів на сипний тиф: в 
радомисльському повіт—87, в 
бердичівському—35, в київському—33, в 
липовецькому—29, в сквирському—18 і в 
канівському—12. 
Геологичні досліди на Київщині. Міністерство 
торговлі та промисловости після прохання 
геологичного комітету посилає на 
геологичні досліди по Київщині професора 
варшавської політехники. В. І. Лучицького. 
З цього приводу геологичний комітет 
звернувся до київського губернатора з 
проханням, щоб проф. Лучицькому видано 
було відповідні документи для подорожі по 
Київщині і зроблено було наказ, щоб йому 
допомагали урядові особи. 
Ходачеський рух. Київське губ. 
присутствіє по справах 
селянських має відомости, що од 1 до 15 
мая вирушили в Сібір, для огляду і 
зарахування землі, ходоки: з київського 
пов.—23 од 472 чол., з бердичівського пов.—15 од 821 чол.,
з сквирського - 49 од 636 і 
з васильківського пов.—83 ход. од 945 чол. 
Переважно ходоки рушили в Приморську область. 
Київський митрополіт Флавіан 17 го мая з Київа 
поїхав до Полоцька. 
Сенаторська ревизія. 
Вчора канцелярія ревизійної комісії 
сенатора Дедюліна залишила своє 
помешкання в гостинниці Гладинюка і 
перебралася до Гранд-Отелю. 
Випущено з-під арешту. Цими днями, з 
наказу військового слідчого фон-Ремера, 
випущено з-під арешту таких інтендантів: 
підполк. Дмитрієва, ст. сов. Бібікова, ротм. 
Бібікова, ділопр. Фішмана і бухгалт. 
Стасюка. До суду всіх їх оддано під догляд 
їхньому начальству. 
На Дніпрі вода дуже 
спадає— біля Київа, наприклад, щодня 
вершків на три. По де-яких мілких місцях
почало вже з-під води визирати піскувате 
дно. 
Базарні ціни. 17 мая по київських 
баварах ціни на живність такі були: мнясо — 
18 коп., філе — 35 коп., телятина — 16 коп., 
баранина 15 —l8 коп., горох — l5 коп., 
салата 3—5 коп. за 10 пучечк., редиска — 2 
коп. за пучечок, огірки — ЗО коп. за десяток, 
молода картопля — 6 коп., яйця — 20 коп. за десяток.