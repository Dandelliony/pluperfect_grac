Перше голосування.
Справа з земською реформою в 
Державній Думі вже вияснилась. Доля 
урядового законопроекту, що хиталася й 
залежала од випадкових кількох голосів, 
порішена. Перший пункт про число гласних 
ухвалено більшістю всього 17 голосів...
 Октябристи в масі, як бачимо, і тут не 
змилили й остались так само 
„министропослушными", як і були ввесь час 
своєї думської карьери. Не поміг тут навіть 
той „крик серця“, з яким обернувся до 
своєї фракції кілька день тому один з 
рядових октябристів, д. Кліменко. Фракція 
вислухала протестантів з межи себе, 
обурилась проти них і.., пішла смирненько 
голосувати за урядовий проект, забувши 
навіть свої власні поправки. Д. Гучков, як 
пишуть самовидці, сидів увесь час серед 
товаришів, нахиляючи їх віддавати свої 
голоси за проект. І октябристи в більшості 
пішли звичайно за своїм ватажком, а не за 
протестантами. Совість, про яку нагадував 
д. Кліменко, не зворушила і цим разом 
його товаришів з октябристської фракції. 
Звичайно, тільки політичні Манилови 
могли покладати якісь надії на те, що 
жалісливими словами можна зворушити 
людей, які тільки те й роблять, що 
прислухаються до наказів з міністерської 
ложі. Проти слів вони з'уміють знайти теж 
свої слова й ними так-сяк викрутитися з 
прикрого становища, а хоч не викрутитись, 
то міну відповідну зробити. Роблять її вони 
й тепер, і можливо, що всякі Кліменки, 
виливши свої жалі і тим полегчивши душу, 
знов стануть на позиції дожидання, щоб за 
якийсь час у плач вдаритися. Ні плачем, ні 
жалями тут не поможеш: більшість 
октябристів завзялась бути 
„министропослушиными", а проти такої 
завзятости нема ліків".