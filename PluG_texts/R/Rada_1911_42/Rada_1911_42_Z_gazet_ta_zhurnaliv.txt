	В останьому числі „Дніпрових Хвиль“ (No 9) вступна стаття присвячена споминам про 19 февраля 1861 року. Цікаві подробиці оповіщення маніфеста про волю в Катеринославщині:
	Маніфест 19 лютого до Катеринославу надійшов 13 марта. У той самий день його було оголошено по всіх городських церквах, де правилися урочисті молебствія. Швидко маніфести було розповсюджено по всій Катеринославщині; на протязі десяти день (з 13 до 22 марта) вся губернія знала про скасування кріпацтва і скрізь робилися заходи коло заведения нового ладу. Завести його було не легко, бо реформа 19 лютого вносила великі зміни не тільки в життя селянства, але й усього громадянства нашого. Через те люде, що працювали над проведенням в життя великої реформи а особливо мирові посредники, заслуговують великої подяки.
	В історичній літературі знаходимо багацько прикладів селянських розрухів під-час заведення ,,волі", це б то нового устрою поміж недавніми кріпаками. Були розрухи й на Катеринославщині, але їх було не багато що до кількости невеликі були вони що до розміру. Були тільки непорозуміння, які швидко зникали за допомогою мирових посередників та місцевої адміністрації, без військової сили.Непорозуміння й розрухи поміж селянством виникали, головним чином, через безмежну темряву нашого селянства. Грямотних людей між ним було дуже мало, а коли були, то й ті часто густо не розуміли того, що читали у маніфесті, Навіть сельокі батюшки, котрі читали маніфеста селянам, неправдиво тлумачили його зміст.
	Приклади кари на батюшок за помилкове тлумачення маніфеста на Катеринославщиві є найкращим доказом цього.
	Темрява була настільки велика, що уряд мусив видати окремий наказ, як слід поясняти селянам їх становище, права й обовязки. Тому, що на Катеринославщині живе переважно українська людність, місцевий пубернатор, граф А. К. Сіверс звелів перекласти цей наказ на українську мову. Робити переклад доручено було ,чиновнику обсобихъ порученій при губернаторів" К.Божовському. У 1861 році переклад цей було надруковано тут-же таки, у Катеринославі, під таким заголовком:
,,Короткый викладъ правъ и обовязанностей помищычьихъ крестьянь и дворовыхъ людей вышедшихъ  зъ крипацтва. Переложывъ зъ Руського пысьма на малороссіянську просту и народну ричъ й мову Костянтынъ Бо- жовскій. Катеринославъ, въ друкарні Я.Чаусскаго 1861 (34 стор., ц. 20 коп.)".
	З останнього факту бачимо, що пятдесят років тому адміністрація краще, ніж тепер, розуміла велике значіння для українського народа його рідної мови.
	З приводу пятдесятлітніх роковин скасування кріпацтва ,,Газета Гадячскаго Земетва" (ч. 19). умістила декілька заміток та статей (українською мовою), присвячених великій події.
	Між иншим д. Є. Онацький, в замітці ,,не дождався" згадує й про Шевченка:
	,,Згадуючи про волю панських людей,не можна не згадати вкупі з цім і того, котрий переживав та терпів за всіх один усе те, що переживало25 милійонів крепаків по одинцю. Ні один невольник не мав такого горя, котрим не болів би своєю палкою душею і Тарас Шевченко. Усе своє багацтво - усі думи, усі сили, все здоровля, все життя своє він поклав на боротьбу за волю, за щастя усіх невольників - крепаків. Його не задовольняло те, що йому купили волю
добрі люди. Не довго був він на тій волі- він зазнав другої неволі- ще гіршої - безсрочної, безнадійної салдатчини, між чужими людьми в чужому, далекому сібірському краю...Не довелось пожити коло Дніпра ревучого, на рідній, милій Вкраїні...
	І от, усе те, чого він так палко бажав, за що болів, терпів неволю, за що поклав усе життя - в один незабутний день, 19 февраля 1861 р., сталось на яву. Усі крепаки невольники стали вільними, щасливими, та на жаль перевеликий, Тарасові не довелось побачить тії волі, не побачив вільних братів - помер (26 февр, 1861), а черев кілько день (5 марта 1861 р.) і волю об'явили панським людям...Не повелося Тарасові зазнати великого щастя - не дождався".
	 В 12551 ч. ,,Нов. Врем" здибаємо ми такі ,,Невинні жарти":
	Кореспонденція про результати засідання Шевченкового жюрі у Київі, слідство в справі партії, Дашнакцутюн" національний польский рух серед кашубів - всі ці замітки уміщено під одним загальним заголовком: ,,Лѣсные братья".
	Що хотіла цим сказати  завзята наша ,,приятелька"?
