	Півсотлітні роковини смерти Великого українського ,,Кобзаря’’ Тараса Шевченка!.. Скілько приемности, гарного щирого почуття, натхнення... Скілько, разом з тим, й тяжкого, болючого смутку викликають ці святі роковини!.. Як сумно, скорботно, що 50 років тому в цей день закрив на віки свої очі, склепив уста цей геній народній. Як приемно, радісно, що ми, як нація, маємо таку величню геніальну постать, що возвела и возвеличила нас перед усим світом і зайняла таке почесне місце серед культурного миру!.. Хотілось би вірити, що ці роковини будуть великим національним святом серед нашого сірого, буденного, тяжкого життя для всього українського народу. Що вона зворушать навіть сонливих, недбайливих, байдужих наших громадян і примусять багатьох зсунутись з своїх традіційних запічків. Що багацько й незрячих очі росплющить й мовчазних заговорить, хотілось, кажу, вірити, бо подумайте тільки, скільки прихильників талану цього велетня народнього мається всюди по Україні і по за межами і?.. Скільки ріжних елементів з усякими, зовсім навіть протилежними, поглядами на дійсність й мету життя, схиляе свою годову перед цим великим йменням?.. Але... гірка дійсність сучасного громадського життя дала наслідки зовсім протилежні. Ми, як нац'я, опинились в занадто вже скрутному, тяжкому становищі і доводиться справляти велике це свято глибоко в своїх душах ,,не злим, тихим словом’’.
	Все ж переживаючи зараз і великі й сумні дні, мимоволі хочеться поглянути, як же віднеслись до цих роковин, до цього урочистого національного свята нашого народу наші земства на Україні?
	Ті земства, що в складі своему (гласних) мають не мало і селян, за інтереси яких так настраждався, наболівая душею, віддав дороге свое життя наш могутній Кобзарь, а також доволі свідомих, здавалось, особ, навіть наших національних громадських діячів, яким справа ця повинна бути дуже близькою й дорогою...
	Та правду кажучи, земство ж (золотоношське, повітове) перше й підняло свій голос в справі збудування пам'ятника Великому Кобзареві українському!.. Земство ж (полтавське, тубернське) й поставило цю справу на більш-менш відповідний реальний твердий грунт, добувши ще року 1905 урядовий дозвіл на збірання жертв по всій Росії на цей пам'ятник і при допомозі українського громадянства довело до того шляху, на якому справа тепер стоїть!.. Земства ж відгукнулись на цей голос і асігнували чималу суму своїх коштів на цю національну справу величезної ваги!..
	А це давало не мало підставі прав українському громадянству сподіватись від земських діячів, що вони зуміють використать свое право підняти питання про велике національне свято на загальних земських зборах, чи що і доведуть громадянству про свою щирість й розуміння того великого значіння святкування дих великих роковин, яке вони справді мають для українського громадян ства, хоч в найменших розмірах, в межах можливости сучасної дійсности.
	Знімалося ж всюди питання про святкування 50-літніх роковин звич щення кріпацтва, провадилися ж дебати з приводу цього, то чи не можна було в той час свідомим українським громадським діячам, не кажучи вже про менш свідомі верстви, не згадати добрим „тихим словом“ й про великого страдника народнього, що на власній шкурі зазнав не мало дього лиха— кріпацтва, що разом з иншими боровся своїм щирим, натхненним вогненним словом проти цього лиха, страждав в тяжкій не рівній борні за визволення людей з неволі і віддав за це свое, дороге нам, життя!!!.
	І що ж ми бачимо в день цього великого ювилею?
	Бачимо, на превеликий жаль, що наші земства на Україні, ні під час чергових земських зборів, ні иншим яким способом, до цього часу не згадали про це велике культурне свято нашого народу ні одним словом, не то що ділом. Ні одна людина з гласних і не заїкнулась ні разу про свої громадські моральні обов'язки перед своїми виборцями, перед українським народом, боронити культурні права своєї нації в такій поважній справі..
Не знаємо, які власне причини спонукали цих людей так безсоромно ігнорувати велику національну справу, але такі відносини до неї роблять якесь занадто вже прикре вражіння. Боляче просто робиться на серці, до сліз боляче, і здається, що краще б ми не мали зовсім своїх представників там (в земствам). Нам було б менше сорому перед своїм народом, за який наш Кобзарь віддав все своє життя. Ми знали б, що нас, наших національних культурних справ, там нікому боронить, що там місце займають тілько наші супротивники, або байдужі темні маси.
	Закінчуючи свою статтю, мушу згадати, що один з членів повітового земства подав в початку февраля доклад від свого ймення полтавській губернській земській управі, продонуючи вшанувати ці великі роковини хоч роздаванням учням земських по. чаткових шкіл творів і життерисів Т. Шевченка та назвати хоч по одній школі на повіт, які будуть будуватись цього року, — Шевченківськими.. Але губернське земство відмовилось тим, що, мовляв, це може зробити Київеький учебний округ, а воно нічого не може вдіяти. Та певно округ не згодиться. Треба зауважити, що згаданий член почав справляти обов'язки члена тілько з початку цього року, а до цього часу ні членом, ні гласним не був. Він один зробив, що повинен був зробити як представник української нації. І шана і дяка йому!
	Сором і ганьба решті!
							Робітник-Українець.
