З газет та журналів.
В ч. 141 „Кіев. Мысли“ товариші В. Доманицького по вищій школі Вс. Чаговець та С. Єфремов присвячують пам'яти небіжчика тепло написані статі. 
В. Чаговець між иншим пише: 
„Еге, він мав тільки 33 роки, але на цьому уривкові ниточки життя на низано багате намисто праць і трудів, яких з головою вистачило б на инше довге, довге життя. 
І може тут то й криється, коли не причина, то одна з причин, що прискорили смерть од недуги, з якою, здавалося б, ще можна було боротись. Та що ж робити, коли молода українська наука ще не багата на робітників, ще так приваблює до себе широкими краєвидами, що молодий ентузіаст не може не захльобнутися, захоплюючись працею, забуваючи міщанські поради про поміркованість навіть і в області науки й творчости. Але були, розуміється, й инші причини, не менш шкодливі і вже, звичайно, многолітнє мандрування по чужих краях, далеко від рідної землі, інтересами якої тільки й жив небіжчик, мандрування не нудьгуючого форестьєра, а вигнанця, до того ж з надломленим здоровлям справило своє звичайне діло. 
І ось, в тридцять три роки, що звалили його в могилу, за ним стоїть і многолітня праця ученого, і многолітне життя громадського діяча, і многолітня стежка тернистої покути... 
Це лишилося ззаду... 
А спереду? Од цеї людини, що не шукала слави, але все своє життя віддала на культурну роботу? 
Ми щедрі на слова перед викопаною могилою. Ми не шкодуємо слів на ампліфікації і хвальшиві запевнення в признані великих, „безсмертних" заслуг часто людей нікчемних... Але як що ми глянемо тільки на першу сторінку Шевченкового „Кобзаря“, з такою любовію і з таким талантом оновленого з під попілуцензурних кар та уривків, розграблених „благодарнымъ потомствомъ", і тепер пущеного в народ у величезному числі примірників, як пісні серця українського народу — ми побачимо там скромну передмову небіжчика В. М —ча. Багато років працював він над цим „возсозданіемъ" і зробив для генія свого народу те, що не зроблено ще другими навіть для Пушкина. 
Це його найважніша й величезна культурна заслуга, про яку казати можна не тільки перед отвертою могилою .. В науці про Шевченка ім'я Доманицького житиме по віки. Ім'я збірача й кращого коментатора шевченкових творів. 
Тяжко, панове, так рано вмірати... Якась жахлива несправедливість!.. І де, в яких „книгах живота“ написано межу, визначену людині? 
Таких книг — відповідає В. Ч—ць — „нет иныхъ, кромъ написаннынхъ самими же людьми, заграждающими камнями и терніями и волчицами и безъ того трудное поприще жизни“.