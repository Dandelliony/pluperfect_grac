Холєра у Киіві.
За останні сутки в олександрівську лікарню привезено 7 слабих з ознаками холєри.
3 Київщини. Народна темрява. В Старих Прилуках, бердичівського повіту, захворів на холєеру селянин Коваль. Довідався про це турбівський лікарь і поїхав до хворого, але не застав вже його живого. В хаті покійника було багато селян. Лікарь застерігав їх, щоб не збіралися в ту хату, де хворіють на холєру, і хотів зробити дезінфекцію, але хазяйка одмовилась і пригадала йому якогось Івана, що в минулу холєру обливали Його карбовкою та обсипали вапною, а він таки помер, а другий хворий, що не лічився, видужав. Було так, що слабих переховували од лікаря, і він довідувався про них випадково. 
Турбівський лікарь вдався з проханням до повітової управи за поясненням, що йому робити з таким лихом.
Холєра. По всіх нижчих й середніх школах г. Черкас початок вчення з 16-го августа перенесли на 1-ше сентября. Холєрних слабих тепер як в самому городі, так само й у повіті стало менше. В с. Ребедайлівці, чигиринського повіту, од початку холєрної пошести санітари зарегістрували 175 холєрних слабувань. З цього числа 70 душ померло, а решта почасти видужала, а де-хто то ще й досі очунює в холєрному бараці, що збудований в цьому селі. Холєра такого страху нагнала на селян, що вони, не знаючи, що робить, через свою темноту почали ходить по хатах колядувать, а де які то й щедрували навіть.
Пожежа. 3 м-ка Іванкова, київського повіту, нам пишуть, що там 22 августа годин у 3 ночі займалась хата бідної вдови, від якої вигоріло 6 дворів, хазяї цих дворів розлютувались на вдову і хотіли її убить. Перелякана удова на силу утікла.
3 Поділля. Виставча. 4-го сентября улаштовується районна виставка. Ця виставка улаштовується періодично що два роки. На виставці будуть одділи: садівництва, ботаніки, кустарних виробів селян, с. г. машин, скотівництва, молочарства і коноводства. За предсідателя виставочного комітету вибрано Пузена.
3 Полтавщини. Дивна наука. "Під час жнив, - росказує кореспондент "П.Г.", я їхав через поля Золотоношської с.-господарської школи і бачив дивну для зразкового господарства картину. Ученики школи, складаючи в копи ячмінь, танцювали на ньому, щоб краще злігся. Мало не все зерно лишилось на полі. На це мою увагу звернули селяне, які їхали попереду і „тюкали" на учнів. Господарює тут в школі добродій з спеціяльною освітою садівництва, і більш уваги звертає на сад та роз'їзди, ніж на поле та господарство".
Земське зібрання. На 28 сентября губернатор дозволив скликати чергове повітове земське зібрання.
Екзамени в фершальську школу. В цьому році в полтавську земську фершальську школу було подано прохань 156; вільних вакансій було тільки ЗО, з них 21 для стіпендіятів повітових земств і 9 для своєкоштних учнів. Гарно здало екзамени 59 душ, з яких ЗО прийнято, а 29 одмовлено.
Холєра в Лубнах починає ширитись. ЗО августа захворіло 7 душ, з яких 4 померло. Людність налякана. Поміж темнотою народньою ширяться ріжні нісенітниці про те, що лікарі травлять хворих, видумують сами холєру собі на користь. Хвороба проявилась в місцевости города побіля річки Сули. В повіті хвороба принишкла.
Аматорська вистава. В Лубнях оце знову відбулася аматорська вистава під орудою колишнього українського артиста С. Сергієва. Виставляли „Мазепу" Вааченка. Глядачів було дуже багацько, особливо міщанства.
3 Катериносдавщини. Нещастя. Наш дописувач сповіщає з Кадієвських шахт: 15-го августа у нас страшною смертю умер десятник-запальщик шах. № 1, д. Дубінін. Діло було так. В зазначений вище день д. Дубініну пройшлось палити в шахті № 1 девять бурок. Вісім бурок запалились гарно, одразу, а дев'ята не запалилася, — бо була, мабуть, як гадають, негодяща „затравка“, і от д. Дубінін, щоб її запалить, почав ще чиркать сірниками і... задержався, забарився. Затравка шипіла. Повітря отруювалось... Двоє бувших з ним товаришів, бачу чи лихо, прохали його, щоб він кинув запалювати, коли не горить, і почали тікати од страшного місця. Ледве вспіли вони втекти, як загремів страшний вибух першої бурки, другої, третьої, восьмої—і д. Дубініна не стало. Дуже пошматувало сердешного. Не вепіли ще забути це, як знову наспіла друга, страшна „трагична жертва". 26 августа, в шахті № 2, кліттю роздушило шахтаря д. Безчеремного, аж страшно було дивитись на сердешно го... одна голова якось уціліла. Місце, де становиться кліть, ні чим не обнесене, як кажуть, ні обгорожене... Ох, проходяча через нього, д. Б—ний і був роздавлений. Уперто також балакають, що ніби одного з штейгерів д. Божка будуть позивати до суду за те, що він не оглядів затравки.