ПО РОСІЇ.
Наказ міністерства освіти. З цього року на історично-філологичному факультеті петербурзького університету вводяться провірочні екзамени по латинській і гречеській мовах для студентів, які наново вступають в університет. Екзамен цей мусять здавати всі, які б одмітки вони не мали а гімназії. Екзамен студенти мусять здати за перший рік перебування їх в університеті. Поки студенти не здадуть цих екзаменів, їх не допускатимуть ні до яких наших екзаменів, ні до практичних робот. (Н. В.). 
Суд над єпископом Михаїлом. 28 августа на соборі старовірів розглядали справу архирея Михаїла. Архиреєві Михаїлові кладуть в вину те, що одержавши кафедру в Канаді, він туди не поїхав. Головним же чином винна тут його публіцистична діяльність. Тон його газетних статей признається не підходящими для особи духовного сану. Обвинувачують його також в замірі згуртувати людей в нову церкву, але архирей Михаїл в листі до митрополіта Івана енергійно протестує проти цього. (Речь). 
З холєрної статистики. "Н. Вр." дає відомости про заняття особ, які заслабли в Петербурзі холєрою за останній тиждень з 15 до 21 августа. Холєрних слабувань за цей час було 397. На долю чорноробочих прийшлося 74 слабування, крамарів заслабло — 2O, штукатурщиків — l7, візчиків — 14, параходних робочих — 11, прислуги — l4 душ і т. и. Серед інтелігентних професій було всього 5 слабувань. В цю статистику не ввійшли слабі з ознаками холєри.
В морському корпусі. "У.Р." пише, що цього року в морський кадетський корпус вступає дуже мале число учнів. Це тим більше дивно, що цього року в корпус приймають не тілько синків дворян, а і купців.
Борг Росії. Боргу Росії на 1-е января 1911 року набереться 9,038,000,000 руб. — на 23,000,000 руб. менше, ніж в 1910 році. На виплат процентів за позику міністр фінансів просить на 1911 рік 407,265,000 рублів. (Р. С.).
Піклування Шварца. Міністр народньої освіти приказав ректорові томського університету позбавити допомоги та стіпендій і не увільнять од платні за право слухання лекцій студентів, які брали участь весною в бойкоті професора Міхайловського. Рада університету обмежилася тоді тілько доганою студентам. (В. В.)
Арешт брошури. Судова палата затвердила накладений комітетом арешт на брошури: Малатеста — „Крестьянскія речи" з передмовою приват-доцента А. Борового видання видавництва „Лотосъ", і Фрідмана — "Доходы и расходы русскаго государства", № 21, видання "Народнаго права". (Р. С.).
Ченці. 16-го августа дівчата Андреяновської слободи, пошегонського повіту, улаштували вечірку, покликавши сельських хлопців. Під час вечірки в хату вломилися пьяні ченці з сусіднього Андреянівського манастиря. Ченці, як кажуть "Б. В.", почали сваритись з хлопцями за дівчат; під час сварки один з ченців витяг ножа і поранив кількох хлопців. Обурені селяне пішли скаржитися на ченців до настоятеля манастиря, але останній одповів: "Як ви будете скаржитися начальству, то ченців я помилую, а як ви мовчатимете, то я покараю".