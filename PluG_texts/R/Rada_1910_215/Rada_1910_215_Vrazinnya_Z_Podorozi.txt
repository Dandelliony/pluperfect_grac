Слухайте, добродію! прийміть свої речі та дайте місце мені сісти. Добродій, опинаючись, неохоче переставляє пакунки на'верхню полицю, але пані насупроти галасує: - Ай, що робите? Помнете мого капелюха в коробції Зрештою мої сусіди сташувались. Поїзд вже рушив. Подорожні попримощувались і зазирають у вікна вагона. А зазирати справді цікаво. Через якихсь десять хвилин, після того, як рушив, поїзд вже за містом, і з вікон видко чудові краєвиди київських околиць. Тихий погожий день, багацько сонця і багацько фарб. Ось і Видубецький манастирь. Захоплююче чарівна картина. Перед манастирем широко синіє старий дідуган Дніпро. Білі плями манастирської церкви лагідно вимальовуються на зеленім фоні, а далі вгорі зелений фон перетинається золотими, червоними, багряними колірами всіх переходових відтінків. Незрівняний майстер природа тілько що утворила сезонну виставу краєвидів. Скоро минаємо Дарницю і перед подорожніми розгортаються нові мальовничі картини луків, на яких де не де косарі стинають отаву, а далі знову злото-червонно-багряні ліси і далекий прозоро-блакитний обрій. Де-хто з подорожніх —не, дуже цікавий дивитися і милуватися краєвидами, умощується вигідніше. Сусіди, що пів години перед цим сварилися з-за кожної цалі лавки і вовком дивилися один на одного — тепер настроєні приязніше і навіть не від того, щоб зробити якусь послугу один другому. Помалу вагон починає розмовляти. Через різноманітність публіки, що наповняв вагон; вагонні розмови те ж ріжноманітні, хоч теми цих розмов завше „злободневні®. Я дякую долю, що в моїм відділі вагова немає нікого, от же ніхто не буде вважати приємним обовязком розважати мене розмовами, і все милуюся з чарівної осені. Про те і до мого вуха вже починають доноситися палкі сперечання моїх сусідів з відділу побіч мене. А по мо му так краще хай би били палками ніж ото тримають цілими роками в тюрязі! Бачте, добродію, я вже знайомий трохи з правом і от мушу сказати, що право не знає так званих „безповоротних" кар. Скажемо—-коли вас присудили до тюрми, а потім виявилося, що ви невинні, то таку кару завше можна припинити і вас увільнити від неї. Коли вас ио суду позбавили прав, то все-ж таки потім, як що виявиться ваша невинність, — вам повернуть ваші права, ну, —а коли вас покарають палками чи різками, а на другий день ви доведете, що були невинні, то як скасувати присуд над вами, хіба ще раз вибити, тілько що з другого боку?! Перший голос не згожується. З цікавости заглядаю в одділ, з якого чується розмова. Сперечаються кремезний дядько, що очевидно,—-бував в бувальцях і знає, що таке „Іванова хата", і сухорлявий інтелігент, запевне „третій елемент и . Містечковий жилистий батюшка слухає суперечку, але участи в ній не бере. В суперечці згадується „побутове з'явище а (кара на смерть), чути призвіще Глускера. Враз суперечка якось дивно перескочила на иншу злобу дня. Чути призвіща героїв нашого часу: Восторгов, Распутін, Медьхисидек. Суперечку вже тепер веде „третій елемент® з батюшкою, а кремезний дядько слухає та на вус намотує. Де кілька станцій промайнуло. Дехто встав на попередніх станціях, а натомісць підсіло нових подорожніх. З другого кутка чути самовпевнений голос, що доводить стару, як світ істину, а власне-, що і між „мужиками* трапляються таланти — самородки. Та от ви візьміть наприклад Шевченка—мова мовиться „чистою® російщиною з під „Бердичева® — от-же він то-же був з „крішостниковь” і тілько дякуючи добродійству одного поміщика вийшов в люде і написав Кобзаря. Моє серце щирого сина України

не витримало. Я вмить залишив милування краевидали природи і рішуче направився в протилежний куток вагону, щоб до щенту збештити вопіющу недорічність. Але глянув і в мене „язик прільпе к гортані*. На лаві сидів добродій в студентській тужурці і боронив демократизацію талановитості! перед якимсь полупанком... Упевнений до надзвичайности тон студента свідчив, що для нього, принаймні тут у вагові, немає нікого, кого б він міг би слухати, а ту надбай дужа фізіономія його сусіда-полупанка свідчила, що останьому цілком байдужісінько, чи Шевченко походить з „кр'Ьпостниковь”, чи з кріпаків; чи Шевченка вивів у люде доброзичливий поміщик, чи Шевченко купив це право бути зарахованим в шеренги „людей* ціною, дорожчою від злата та срібла. На що метати бісер, тим паче, що бесідники вже встигли перескочити з питання про природу таланта і геніяльности на гомосексуалізм, де студент, очевидячки добре ознайомлений з темою, міг ілюструвати свій виклад певнішими прикладами, як в питаннях попереднії. Я знову опинився біля свого вікна, тим більш що видко було блакітну стьожку Сули, кучеряву ріжнокольорову стінку лісів і білі верхи та маківки лубенських церков.
Вже сутеніє. Маленька станція за Миргородом. Поїзд стоїть, бо паровик насмоктується водою. Біля кондуктора проходять дві пронозуваті постаті. Напів голосом кинуті якісь сімволичні речення і у відповідь неприхильне мотання головою з боку кондуктора. Постаті спішать в глибину вокзал а маленької станції. На прикінці поїзду, біля вагону третьої кляси огрядна дівка в кожушанці і... “в шапці на бакир, в швнелі на опашці „служивий*. Розмова те-ж на пів голос, несмілі стискування рук. Третій дзвінок, поїзд рушає. „Служивий 4 * вискакує на підніжку вагона, а на здогін поїздові несеться тихий, приглушений, як вечірня сутінь, плач дівчини... Чути цінично-глукливе: „не плачь девка, вон верньоться*. Кондуктор наш в доброму гуморі. Сумно... Але ось вже й Полтава і за зборами речей та клопотами з візниками та паперами забувається випадкова „Катерина*. 
