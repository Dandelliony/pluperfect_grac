ДОПИСИ.
(Од власн. кореспондентів)
С. МИРОВКА київського повіту. Гуртова робота. Цими днями наші соляне подали п. губернаторові прохання на затвердження сельсько-господарського товариства, по статуту київського губернського земства. Селяне хотять з'єднатись у товариство і поліпшити своє господарство. Хотять у нашому селі одкрити соаьсько господарський склад машин і всього хліборобського знаряддя, бо вони вашим хліборобам найбільше потрібні. В нашому окрузі близько нема ніяких сельсько-господарських складів, окрім ельвортовських агентів, котрі здорово селян замудловують у свої лабети.

 Гуртової роботи селяне чекають та немає кому керувать цією справою. Де-котрі селяне хотять завести нові господарства і хазяїнувать по новому, та не вистачає господарського насіння, удобрення і знаряддя. Бажано б, щоб з земства над'їхав інструктор, по цьому ділу, бо й вороги не сплять супротивники гуртової роботи.

с. РІПЕНЬЦІ, кам'янецького повіту. На селі. Ні школа, ні те, що близько город Кам'янець — нічого не помагають —і мало, здається, е сел, де-б панувала така темнота, як тут. Справді грамотних може в кілька, та й ті нічого не читають, нічим не цікавляться. Решта костеніє в повній темноті, вірить самим диким бабським забобонам. Єдина розвага —в старих горілка, в парубків ще окрім горілки — бійки. Усі до цього привикли і думають, що инакше й бути не може.

 На цих днях у нас мав місце цілий ряд подій, котрі нагнали страху на все село. У одного чоловіка жінка мала дитину. Це була зовсім молода і здорова жінка (щось рік, як віддалася). Баба, котра її обходила під час родин, нагодувала її мамалигою і та, діставши родильної гарячки, померла.

Не вспіли поховати її, як умерла друга —так само з першою дитиною. Не вспіли поховати цю, а вже вмірає третя —і так само після родин, за нею четверта. Так за один тиждень умерло четверо молодиць в селі, а за ними і їх новорождені діти. Цілий тиждень дзвони не переставали дзвонити, ховаючи померших. Коли вмірала перша жінка, то приводили якусь бабу, але та нічого не помогла. З цього побачили, що своя „не знає" і до другої привозили вже з другого села. До четвертої надумали привезти лікаря та акушерку.
 А треба приняти на увагу, що земська больниця під боком—в м. Оринині і лікарь чи акушерка не то приїхати, але і пішки могли-б прийти. 
Та лікарь не прибув, а акушерка навідалась тільки на хвилину. Прийшлось звертатися до якихсь Орининських знахарів і ті вже лічили і обходили слабу, аж поки вона не вмерла.
 Зразу ніхто нічого не знав і все зводили на те, що „так Бог дав". Тілько згодом виявилось, що причиною була тут баба. Заразившись коло першої молодиці родильною гарячкою і не обмивши рук як слід, вона переходила до инших і всіх заражала послідовно цією слабістю. В той-же час в другім кінці села жінка породила цілком щасливо через те тілько, що її обходила друга баба. Ці події показують, яка страшна темнота огортав наших селян. Ще більш яскраво свідчить про це другий факт, що стався у нас-же за скілька днів перед цим. 
Один чоловік справляв весілля. Господарь і вся родина були п'яні і не зважали на те, що господиня чогось занедужала. її брали корчі, понос, брало навоніти, а на другій половині хати горілка лилася рікою. Так тягнулося від вівторка аж до суботи. Аж в суботу покликали фершала та одну тямущу жінку, але вони вже нічого не помогли і хвора померла. Яка-то була слабість — Господь знає, але вона була дуже схожа до холери. Хутко після цього, та сама жінка, яку кликали до помершої, заслабла сама і зовсім так само, як і перша. 
Рідня полякалася, почади її огрівати, відтирати горілкою, кинулися до лікаря. Він роспитав про все і обіщав приїхати, але знов не приїхав. Правда, жінка видужала. 
От в яких обставинах живуть у нас люде. Не диво-ж, що люде гинуть, як мухи в осени
