Робітничий рух на Заході.
Страйк електротехників в Англії.
У Лондоні (Англія) несподівано виник страйк електро-техників, кочегарів і робітників, що обслуговують підйомні машини, застрайкували також чорноробочі королівського палацу, парламентових і міністерських будинків.
Причина страйку — приймання на службу не членів профспілок.
Вулиці Лондону поринули в темряву.
Страйк електро-техників перекинувся по багатьох міських установах. Всього втрайвув 3000 міських робітників. Вулиці й будинки пойнялись темрявою. Громадянські установи не опалюються. Страйк поширюється.
Нагальне засідання кабінету.
Сьогодні відбулось нагальне засідання кабінету по справі зі страйком. На засіданні з'ясувалось, що наразі, коли вимоги робітників не буде задоволено, то страйк стане загальним і порушить працю міських підземних і надземних залізниць.
За вимоги збільшення зарплатні — звільнення.
Швецька спілка працедавців оголосила на 2 лютого локаута (закриття фабрик). Має бути звільнено 13000 робітників папірової промисловости. Причина локаутів — вимоги робітників побільшення заробітньої плати.
