Кріваві сутички в Німеччині між соціялістами й комуністами.
Правда очі виїдає.
Учора в Берліні (Німеччина) виникли кріваві сутички між соціялістами та комуністами. Приводом до цих сутичок стало таке:
Комуністи влаштували великого мітинга перед будинком спортивного палацу. Комуністичні промовці закликали німецький пролетаріат оголосити війну новому чорносотенному кабінетові Лютера. Одночасово промовці викривали зрадницьку ролю соціял-демократів, прибувших у значній кількості на мітинг.
Соціялісти намагались зірвати демонстрацію. Члени республіканської організації пішли «на вулачки».
Счинилась крівава сутичка. Вуличний рух припинився.
На оборону соціялістів кинулася поліція, безжально побиваючи демонстрантів, серед котрих було багато жінок. Викликані збільшені наряди кінної поліції розпочали стрілянину. Поліція заарештувала, без розбору силу демонстрантів. У наслідку сутички — серйозно поранено біля 60 чоловіка; є чимало легко поранених.
У той же час крівава сутичка між комуністами й соціялістами виникла перед будинком соціял-демократичної газети «Форвертс». Поліція чинить масові труси та арешти робітників.
