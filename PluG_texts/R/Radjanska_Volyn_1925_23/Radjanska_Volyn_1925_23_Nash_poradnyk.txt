Наш порадник.
Запитує Я—ук із м. Янушполя, чи можна одмірати садибу на колишній панській садибі, яка тепер належить до колєктиву „Плуг".
Відповідь. Коли та садиба входить в ту землю, що одведена колєктиву в порядкові землеустрійю, то нікому другому садиба одводиться не може.
Землеустрійник Л. Шимчук.
Запитує Миронов С. із с. Дівочок, Черняхівського р., як йому пристосувати свої знання по садівництву, бо він скінчив школу садівництва й потім практикувався в Київі та по великих садах, а тепер працює на землі.
Відповідь. У с. Дівочках, по наших відомостях, зараз організовується артіль садівників, які бажають взяти в оренду нетрудову садибу, що знаходиться в с. Дівочках і орендується зараз приватньою особою. Вступайте членом в цю артіль і ви будете мати можливість прикласти до діла ваші знання на користь собі і своїм односельцям. Артіль нехай енергійно добивається передачи в оренду їй зазначеної садиби.
Агроном Дорофієв.
