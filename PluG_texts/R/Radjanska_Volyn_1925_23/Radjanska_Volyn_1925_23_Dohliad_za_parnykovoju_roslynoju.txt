Поради по городництву.
Догляд за парниковою рослиною.
(Відповідь т. Домбровському).
У числі газети 18 ми спинилися на влаштовуванні парників. Так далі.
Перші дні після посіву, поки ще насіння не зійшло, парники повинні бути закриті, як рамами, так і матами для більшого тепла. Серед дня рами відкривають на самий короткий час (на 2—3 хвилини) і не високо. Коли ж посіяне зійде, мати на день зовсім здіймають, щоб рослинам був світ; на ніч рами знов закривають матами. На полудні рами трошки відкривають на 2—3 хвилини, щоб освіжилось у парникові повітря. Чим довше буде тепло, тим на довше відкривають рами. Рами піддержуються особливими зубчатими дощечками. У полудні, коли сонце почне дуже пекти й рослина підніметься на 1 1/2—2 вершки, щоб вона не спеклася від шкла, шкло на рамах обливають рідким розчином крейди.
За тиждень до висадки розсади в грунт, при теплій погоді, рами зовсім здіймають і навіть на ніч, щоб розсада привикала до зовнішнього повітря.
Поливку рослин в парниках треба робити кожноденно ввечері із поливалки, через густе ситечко, хатньою водою, щоб в парнику завжди земля була вохка.
Коли рослина дасть два листочки, її викопують обережно, бо вона дуже тендітна, відщіпують 1/3 (третину) корінця і садять у другий приготовлений парник, або в той самий, коли є місце. Роблять так: вирівнюють грабельками землю в парнику і густо поливають, кілочком загостреним, приблизно в товщу олівця, роблять дірочки глибиною приблизно рівні довжини корінця, вставляють пикировану рослинку і тим же кілочком придавлюють землю до корінця рослини (дивись малюнок 2). Щоб пикировка рослинок була зроблена рівно і щоб більш помістилось в рами, треба пикировку робити по лінейці, на котрій смужками відмічено віддалення; довжина лінейки 1 1/2 арш., ширина 1 верш. При такому порядку в раму поміщається 800 штук пикированої рослини.
Після пересадки, пикировані рослини поливають густо з густого ситечка хатньою водою, притіняють матами і поливають кожноденно увечері і вранці.
Через 8—10 днів після пикировки з'являється друга пара листків, рослина швидко починав рости.
Коли рослина випустить ще два листки і підійметься на 2—2 1/2 вершки, починають пересажувати в грунт, в приготовлені завчасно грядки. Посадку в грунт роблять після обіду, або коли стоїть тьмянна погода.
Після посадки пересажену рослину треба обов'язково поливати вранці досхіду сонця й увечері, коли сонце почне заходити. Вода повинна бути завчасно наношена в діжки, щоб мала теплоту повітря.
Агроном О. Дзюбенко.
