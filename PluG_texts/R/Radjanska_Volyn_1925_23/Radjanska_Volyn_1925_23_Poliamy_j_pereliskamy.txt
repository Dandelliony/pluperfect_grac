Полями й перелісками.
По Чуднівському р., Житомірської округи.
(---).
Міжселищною дорогою.
Од станції Михайлянок до с. Турчинівки, куди я їхав з метою ознайомлення з роботою місцевого гуртка селькорів, довелося їхати через села Михайлянки, Сидачівку й М.-Коровинечках. Село від села на 2 верстви, поміж селами озимі поля, снігу, звичайно, як і всюди, нема, дорога храпка, міцний мороз скував озимину, де-не-де на полах замерзли калюжки.
— Як ви гадаєте, — питаю підвозчика, — чи не пошкодить засівам те, що нема снігу?
— Поки-що ще нічого. А там може сніг упаде, або весна буде дощова — каже він, — та й бачите, зверху майже нема замерзлих калюжок, а це значать, що не вимерзне й не випріє, як буває в инші роки.
«Горданська вода».
Сьогодня так званий по церковному канун водохрещанський і тому в М.-Коровинечках і Турчинівці довелось натрапити на водосвяття біля криниців у діжках. Гурби народу, переважно старих як світ, жінок, товкаючи одне одного, з бутельками, а разом і руками, лізуть до діжки по «свячену» воду. Брудні руки з гноєм, а то й із ріжними хворобами — чераками, коростою то що, полощуться в «горданьській» воді, а потім цю воду тут же нахильці п'ють і миються.
Хороша санітарія!
На плєнумі сільського ЦВК.
У Турчинівці заїзжаю насамперед до сільради, що міститься в колишньому попівському будникові. Застаю в одній кімнатці повно селян. Виявляється — це чергові неділішні зборі сільради, чи як ми звикли звати це в губернському маштабі, плєнум, значить «плєнум сільського центрального виконавчого комітету».
Члени сільради з двох сел і околишніх хуторів сидять півколом біля стола, попахкують бакунцем, поглядають на потріскування дров у залізній грубці, як її в місті привикли звати — «буржуйка», й розвязують питання свого життя на весь майбутній тиждень. Я застав як раз на такі питання: про доставку дров до школи, про допризивну підготовку й комітети взаємодопомоги.
Про дрова ухвалили так: через те, що нема коштів, щоб найняти підводи, — дрова доставити за третій пуд, себ-то дати третій пуд доставщикові. Зразу думали третю підводу, але потім, щоб не було обману з боку підводчиків, так краще зважити, тим більше, що тут же в заводській конюшні є вага.
Про допризивні збори: — допризивникам явитися на допризивні збори до району — це раз, а по друге — тим із них, що не мають в чим піти, себ-то немають своїх харчів, бідним, зібрати через сільвиконавців на дорогу харчів.
Про взаємодопомогу: — перевірити роботу комітету взаємодопомоги й зібрати усю роздану пашню.
Питання розвязується лагідно, розумно, всі висловлюються по зачепленому питанні.
Розпитую селян, як у сільраді.
— Сільрада тепер в нас добра, — відповідають, — не даром були перевибори другий раз і на ці вибори зійшлися всі селяни. Ще таких виборів наші села не бачили. Говорили вже, хто що мав.
До сільради попали демобілізовані червоноармійці, незаможники й середняки. Майже дві третини перебрали членів.
— А голова сільради?
— Той самий, що був і вторік і на перших і на других виборах попав. Всі селяни горою стояли за нього.
— Партійний?
— Партійний...
Культурно-освітня робота.
В самій Турчинівці, Княжинської сільради, культосвітня робота поставлена гаразд. Є кому працювати. Тут і трудшкола з двома вчителями і агро-школа з учителями й студентами, ком'ячейка, комсомол, загін юних піонерів. Звичайно, тут і клуб, і стінна газета, і гурток селькорів із учнів агрошколи й селян, і голосне читання газет селянам.
Зате в Княжині справа зовсім злецька. Школа якось за перших часів революції була, а це вже два роки нема. Є щось подібне до читальні, але ж то не читальня. Ніколи ви там старої людини не побачите. Збіреться ввечері молодь, погаласує, потанцює, хлопці постоять з дівчатами в темних кутках і розходяться. Правда, гурток активної молоді став видавати газету стінну. Видали одного номера, що дуже зацікавила селян, але хтось взяв та й украв.
В дні Леніна і «Крівавої неділі» збіралися сходи княжинців, на яких виступали з доповіддями вчителі турчинівської трудшколи, були представники ячейки. Можна похвалити вчителів: селянам дуже вподобались їх доповіді, надто про Лєніна. Зрозуміло, гарно.
(Далі буде).
В. Демчук.
