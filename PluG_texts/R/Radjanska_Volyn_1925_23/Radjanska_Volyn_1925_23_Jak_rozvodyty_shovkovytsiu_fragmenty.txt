Як розводити шовковицю?
(---).
Шовковиця розводиться, як для ягід, так і для листя, яке йде на вигодування шовкопрядової гусені.
Це дерево невибагливе. Воно росте на всякому грунті, але найбільш підходящим для нього є супісчаний і супісчано-чорноземний, не дуже сирий.
Для вигодування гусені ліпшим гатунком буде біла шовковиця, яка має мняке листя, а не чорне.
Розводити шовковицю можна насінням, одводками і черенками (різками). З насіння виходять більш міцні і довговічні рослини, які можуть жить до 800 років. Але сіянці рідко вдержують всі особливості тої породи, від якої було узято насіння, і як що шовковицю розводять для ягід, то сіянці прищеплюють черенками від дерева з великими і смашними ягодами.
Як здобути насіння шовковиці? Для цього вибирають здорові дерева з великими листями і по можливості такі, з яких років два не обривали листя. 3 них збирають найбільші, вповні дозрілі плоди, котрі росчавлюють руками та протирають через густе сито, поливаючи водою доти, доки не зійде вся мнякоть і не витече сік. Очищене насіння просушується в тіні і зберігається в холодному і сухому помешканню.
Насіння шовковиці губить родючість, всхожість вже на другий рік, а тому сіяти треба свіже насіння. Як нема певності в тому, що насіння свіже, веред посівом можна зробити йому іспит. Для цього невелику кількість їх видають у шклянку води і розмішують; родюче насіння впаде на дно шклянки, а невсхоже буде плавати.
Ще краще буде зробити пробу-пророщування насінин. Для того тижнів за два до посіву в грунт висівають сто зернят в талірки чи скриньки в піском і держать в теплому місці, поливаючи кожен день водою.
З одної мірки ягід можна здобути 1 1/2 ф. насіння. В одному фунті буває від 120 до 200 тисяч зернят.
Шовковицю можна сіяти в-осени й весною. Перед посівом весною насіння розмочують у воді, у теплій кімнаті, поки не покажуться паростки. В-осени висівається сухе насіння.
Посівні грядки улаштовуються на місці, яке відкрито для соняшного проміння, і недалеко від якого-небудь водного басейну (річки, ставка чи сажалки), щоб лехко грядки можна було поливати. Місце повинне бути рівним, грунт по можливості легкий, родючий. Обробіток грунту можна вробити лопатою чи плугом на 5—6 вершк. завглибшки. Тверда земля перекопується два-три рази: один з осени, другий весною.
Грядки вироблюються перед самим посівом, шириною В 1 з пол. арш.; поміж них зоставляються межи в полов. арш. шириною. Поверхня грядок вирівнюється грабками. Посів насіння робиться рядами на 5 верш. один од другого. Сіється густо, бо сходить тільки половина насіння. Одного золотника насіння хватає на З—5 кв. с. площі. Посів покривається тонким шаром пухкої землі і поливається з лійки з дрібним ситком.
Якщо сіянці будуть зоставатися на посівних грядках два роки, треба густі засіви трошки прорідити зараз-же після того, як зійдуть. Кілька разів на літо грядки проорюються і підпушуються. На добрій землі сіянці за літо виростають на 5—6 вершків.
Розмножіння черенками (різками) робиться головним чаном тоді, коли шовковицю розводять на ягоди, бо при цьому способі точно виходять рослини того гатунка, від якого взято черенка, і щіплювати їх уже не треба.
Черенки нарізуються рано на весні (до роспукування бруньок) з однолітніх галузочок дорослого дерева, в 6 —7 вершк. довжиною; вершки з них зрізуються геть гострим ножиком, трохи косо. Черенки садяться на грядках в рівчачки на 1 верш. один од другого і на 4 верш. ряд од ряду; над поверхнею землі зостається тільки один верш. черенка. Грядки накриваються дрібним гноєм і поливаються в суху погоду. Черев 2 роки черенок, що прийметься пересажуєтьєя в школку.
Щоб зробити одводки шовковиці, треба дерево її зрізати під корінь і перекопати навколо його землю. Від коріння виходить багато молодих паростків. В наступному році весною землю під деревом перекопують і роблять навколо нього рівчачки і в них закопують паростки шовковиці так, щоб середня частина їх була засипана землею, а вершки виходили наверх. В землі паростки пришпілюють деревляними крючками, земля літом прополюється, підпушується і поливається. Через рік одводки одрізують од куща і пересажують в школку. Про дальшу роботу побалакаємо в наступних газетах.
Агроном Дорофієв.
