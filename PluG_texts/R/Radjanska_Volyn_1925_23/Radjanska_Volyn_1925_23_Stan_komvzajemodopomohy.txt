Що потрібно селу.
Поліпшити сільське господарство.
До перевиборів комітетів взаємодопомоги.
Стан комвзаємодопомоги на Волині.
На перше жовтня 1923 року комітетів взаємодопомоги на Волині бую сорок два районних і 987 сільських.
На 1-е жовтня 1924 рову їх уже було майже стільки, скільки сільських рад. Із загальної кількости комітетів тільки 15-20 відс. здавали відчити при чому по окремих округах відсоток хитається між 15-20 відс. Коли пригадаємо, що комітети взаємодопомоги здебільшого існували майже спільно з комітетами незаможніх селян і що сталого «Положення про КВД» теж не було, то можна відзначити де які успіхи що до організаційного будівництва комітетів взаємодопомоги.
Фонди комітетів взаємодопомоги. На 1-е жовтня 1923 року комітети мали в свойому роспорядженні 23539 пуд. хліба. За відчитний рік себ то на 1-е жовтня 1924 року до фонду КВД по губерні поступило:
Від самооподаткування населення 74525 пуд. і 1213 карб., від врожаю з полів КВД — 84752 п., від оренди підприємств — 1250 п. і 200 к., від безгосподарчого майна — 1600 п. і 200 к., від одержання позики від сельбанку — 500 к., від инших прибутків — 200 п. і 50 к. А разом на 1/X 24 р. до фонду прибуло з рештками на 1/X — 23 року 185866 пуд., 2163 карб.
Не треба забувати, що ця цифра не є реальна. Не всі комітети дали певні відомости про свої фонди, бо на 1-Х 24 р. врожай а земель КВД не був обмолочений. Найбільш мають комітети взаємодопомоги від добровільного самооподаткування та від урожаю з земель, а найменше від прибутків господарчої діяльности та безгосподарчого майна. Але й що до цього комітети взаємодопомоги поступово підвищують свою діяльність.
За відчитний рік КВД Волині було витрачено фондів 81189 пуд. і 755 карб., а саме:
Видано позичково як насіньова суда 44586 пуд., безповоротно, як допомога 10293 п., витрачено на утримання апарату 4800 п. і 505 карб., ріжні організаційні витрати 1510 п., видано на підтримку інвалкооперації 20000 п. і 250 карб., разом 81189 пуд. і 755 карб.
Таким чином, на 1-Х 1924 р. комітети взаємодопомоги Волині мають готівкою 104677 пуд. і 1408 карб. Всіх випадків допомоги за 1923-24 рік було 6834, з яких 3250 господарств одержало трудову допомогу. По окремих категоріях допомогу було видано 48 відс. родинам червоноармійців, 36 відс. інвалідам, удовам, сиротам і 16 відс. господарствам неспроможніх селян.
Землі комітети взаємодопомоги мали на 1-Х 24 р. 5832 десят. Земля ця надана КВД 3 таких джерел:
Бувших волосних фондів 4632 дес., передано сільськими громадами 176 дес., від розкуркулення 1023 дес.
Землею ще до сього часу наділені не всі комітети і коли будуть наділені, то матимуть у свойому роспорядженні 7035 десятин землі. Це наділення буде закінчено до початку весняної засівної кампанії. До сього часу земля КВД здавалась в оренду за сніп. Починаючи з осені 1924 р. земля обробляється виключно громадськими засобами. Озиминою засіяно землі КВД:
Громадськими засобами 821 дес., здано в оренду 300 дес. і ва сніп 976 дес.
Решта комітетських земель залишилось під засів ярини. При чому, із загальної кількости землі припадає 286 дес. на сіножаті й 56 дес. зовсім негідна для засіву. Дякуючи тому, що на Волині до сього часу не проведено землеустрію, землі КВД розкидані в багатьох місцях і далеко від сел, що не дає можливости КВД завести правильного сівозміну.
Підприємства. Власних промпідприємств КВД не мають, але орендують у райвиків:
Млинів парових — 8; вітряних — 4, круподерок — 2, лазнів — 2, пасік — 2, млинів водяних — 7, олійниць — 2, шкіряних заводів — 2, садків — 7, ставів — 2.
Сіножатів 22 дес. На всіх підприємствах працюють виключно інваліди. В минулому році прибутків від оренди підприємств КВД одержали досить мало —250 пуд. хліба і 200 карб., дякуючи тому, що багато затрачено на ремонт та відбудування їх.
П.
