ТОВ. РИКОВ ПРО СТАНОВИЩЕ В НЕВРОЖАЙНИХ МІСЦЯХ.
ЦАРИЦИН, 6 (Роста). В розмові з кореспондентом „Роста“ про вражіння від подорожу по неврожайних місцевостях Надволжжя — голова Рад. наркому СРСР тов. Риков зазначив: Становище в Царицинській губерні гірше, ніж у Саратовській і в республиці німців Надволжжя. Подоріж виявила, що допомогою не досить обслуговані найбільш незаможні шари й групи людности, які перебувають на соціяльнім забезпеченні. У важкім становищі перебувають беззасівні господарства. Однак, основною познакою становища є поширення засівної площи у Саратовській губерні і в республиці німців Надволжжя —на 20 відсотків; в Царицинській губерні —на 10 відс. Це доводить, що селянство не намірюється голодувати й протримається до нового врожаю.