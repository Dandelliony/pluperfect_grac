ПО РОСІІ.

- Жертва людскости. Недавно на Дальньому Сході в боротьбі з чумою погиб молодий студент Мамонтов. Це студент п'ятого курсу воєнно-медичної академії. З самого початку пошести чуми він рішив їхать помагать хворим і боротись з пошестю.
 Родичі одмовляли його од поїздки, змальовуючи йому всю небезпеку роботи в Харбині. Мамонтов же говорив рідним, що, як вони попросять місцеве начальство, щоб воно не пускало його на чуму, то він поїде ще далі в Китай, в кубло пошести. Родичі пустили його. На роботі Мамонтов виявив дуже велику енергію і саможертву. 
- Спадщина архиреїв. Синод виробив правило, що майно архиреїв після їх смерти переходить монастирям, а не родичам архирея.   
- Попит на російську картоплю. Агент міністерства фінансів в Костянтинополі телеграфує, що в Турції великий попит на російську картоплю через те, що в Франції не вродила картопля. Ціни на картоплю дуже високі.
- Доля преси. В Петербурзі градоначальник оштрафував газету „Звѣзда“ за передову статтю в 9-му числі і за статтю „Въ чемъ дѣло“? На 350 руб., з заміною арештом на девять тижнів. 
-„Землеустроїтель.“ Недавно в село Заястребьє, володимирської губер., явився гарно одягнений панок і попросив показати йому дім священика. Показали. Він прийшов до священника і заявив, що він член землеустроїтельної комісії. Батюшка ввічливо прийняв його, попросив закусити. Після закуски землеустроїтель поїхав. Коли батюшка кинувся, то не найшов гаманця з грішми, який лежав на столі у батюшки. Почали шукать шахрая і найшли у псаломщика. Після недовгої суперечки „землеустроїтель“ повернув батюшці гаманець з грішми. Виявилося, що де служащий з шкляного заводу. 
- Без вчителів. В сарапульському повіті, пермської губ., арештовано 23 д. татарів. В цьому числі 15 душ вчителів, далеко відомих серед людности, 5 душ учнів середніх класів цих шкіл, почтовий чиновник і инші.
Книжок на татарській мові вивезено з Сарапуля три вози. Мусульманська школа в Іжбабі, що має 800 душ учнів, лишилася без вчителів. 
- Робітниче життя. На товарній станції Миколаївської залізниці вийшло непорозуміння між крючниками і адміністрацією станції. 50 крючникам дано було певерхурочну роботу. Сповнивши роботу, робітники пішли в контору за рощотом. Смотритель двора не захотів вийти до робочих. Ті зрозуміли це, як одмовлення заплатить за роботу, і наробили крику. Тоді смотритель викликав по телефону поліцію, заявивши, що крючники забастували. Жандарі прибули і арештували кількох робочих, а инших вигнали з станції.