Кошти церковно-парафіяльних шкіл.

Надзвичайно інтересні статистичні відомости найшла „К. М.“ в звідомленні „училищнаго совѣта при св. синодѣ": „Церковныя школы россійской имперіи кѣ 1910 году“. Ці красномовні цифри на багато цікавих питань можуть дати відповідь. Найбільш яскраву відповідь дають вони на питання, з яких джерел одержує церковне відомство кошти на церковношкільну справу. Як видко з цих статистичних відомостей, на потреби церковних шкіл Росії за 26 літ їх істнування витрачено 231.916.364 рублі. З них 117.376.516 руб. було видано з коштів державного казначейства і 114.539.848 р. — поступило з „мѣстныхъ средствтъ“. Ці вже цифри свідчать про залежність церковних шкіл од казни. Коли ж докладніше розглянути офіціяльні відомости про те, що саме уявляють з себе „місцеві кошти“, то побачимо ще цікавіше. Там говориться, що „місцеві кошти“ складаються з видатків од таких інституцій: церков, манастирів,брацтв і місій, парафіяльних попечительств, відсотків з капиталів, земств, міст, волостних, сельських і станичних т-в, нарешті од приватних особ і т-в, і фабрик та заводів. Щоб переконатися, скілько дають на освіту церковні інституцій, досить підрахувать видатки перших п'яти інституцій. Виходить, що за 26 літ істнування церковних шкіл од цих інституцій на школи церковні одержано 33.160.228 руб. що складає 30,7 проц. відносно до всіх „місцевих коштів“ і тілько—l4,7 проц. — відносно загальної суми, яка витрачається на школи. Виходить, що церковне відомство дуже малу участь бере в содержуванні церковних шкіл: на один карбованець — всіх трат на церковні школи, чисто - церковних трат приводиться тілько біля 15 коп.! Як шо ж порівнять трати церковного відомства з „місцевими видатками“, то і тоді вийде, що витрачає воно на карбованець місцевих трат —ЗО коп. 
Надто цікаво, скілько витрачають на освіту манастирі. Так, за 26 літ всі манастирі держави витратили 3.861.954 руб., що відносно до „місцевих“ джерел складає 3,6 проц. Три з половиною копійки на рубель —ось видатки сучасних манастирів на церковну освіту. Не краще і за останній 1909 рік. Видатки церковних інституцій складали 44,2 проц. всіх місцевих видатків. Манастирі ж в 1909 р. дали 5 проц. всіх місцевих коштів. В твердині ж православія і чорносотенства волинській губ. в 1909 витрачається церковних джерел на церков. школи 16.203 руб. с. т. тілько 5,4 проц. відносно до „місцевих коштів“. Виходить, Волинь витрачає в 8 раз менше, ніж пересічно по Росії. Манастирі ж Волині видали всього—250 руб.! або—0,8 проц. відносно до „місцевих коштів“. Це виходить на рубель менше копійки од Почаївської лаври і инших манастирів! Київщина дає з церковних джерел —8,4 проц. відносно до „місц. коштів“. Багаті манастирі та лаври Київщини на ці школи дають 3,4 всіх „місцевих“ коштів, проти 5,0 проц. пересічного відсотку по всій Росії. Це скупо. А ще чорносотенці та клерікали незадоволені з постанови думи про оддачу церковно-парафіяльних шкіл в міністерство освіти та бахваляться своїми „жертвами“ на освіту.