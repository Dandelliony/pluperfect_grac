На руінах.
Баллада.

Людей тих не стало... Самі лиш руїни
Од давньої слави лишились.
Під ними останні герої країни
Навіки землею закрились.

Безлюдно і мертво в забутому краю.
Не чути ні згуку живого. 
Лиш попіл сердиті вітри розвівають 
І пилом заносять дороги.

Ніхто не згадає минулої слави. 
Забуті побіди й герої. 
Немов не лилися тут ріки кріваві, 
Немов не ставали до зброї.

Де ж люде поділись? Куди повтікали?
Одних схоронили руїни, 
А другі... під прапор до ворога стали 
І зрадили рідній отчині...

Сумують під сонцем руїни холодні, 
І гірко шлють небу докори. 
А ніччю, лиш тільки в блакитній 
безодні
Засвітяться яснії зорі,

Приходить поет на руїни розрадні; 
В задумі на камінь сідає, 
І тихо під згуки журливо-принадні
Роспачливу пісню співає...

Співа він і гірко рида від наруги 
Під кобзи привабливі згуки. 
О, скільки в тих згуках безмежної туги
І скарг, і любови, і муки!

Почувши ту пісню і рідну музику, 
З-під попілу тихо виходять
Забуті пророки й герої великі 
І руки до неба підводять,

Мов скаржуться слізно далекому небу 
На кривди свої нечувані, 
На зраду нащадків, лукаву й ганебну, 
На вічні скорботи в нірвані... 
І бачить поет ті великії тіні, 
І сльози роняє на камні, 
І з болем нелюдським, у тузі безмірній
Співає під згуки привабні...

Що-ночі приходить поет на руїни 
І кобзу приносить з собою, 
І пісню останню забутій отчині 
До ранку співав з нудьгою.

А як тільки ранок рожевий настане, 
І тіні сховаються в труни, 
Поет на руїни в останній раз гляне 
І кобзу під полу засуне 

І йде невимовним огорнений сумом, 
У город чужинців свавільний, 
Де скажуть на нього з призиретвом і глумом: 
„Дивітесь: іде божевільний!І йде невимовним огорнений сумом, У город чужинців свавільний, Де скажуть на нього з призиретвом і глумом; „Дивітесь: іде божевільний!“

Та дарма: понурий, у драній свитині 
Він буде до смерти ходити 
На рідні руїни ридать по отчині 
І суду у Бога просити. 

