Ювилей 19 февраля.
Харьків. На спомин 50-ліття визволення селян від панщини дума одностайно ухвалила збудувати народній дім на Холодній горі, увільнити від плати за навчання в 1911 р. усіх школярів нижчих міських шкіл, одчинити ремісничу школу, влаштувати загальне шкільне свято в день народження Царя Олександра II —17-го квітня і заложити при другій реальній школі 2 стіпендії—19 лютого. На початку засідання вшановано вставанням пам'ять Царя Олександра II і його співробітників в цій праці. Ще ухвалено 2 стіпендії при тій же школі: Л. М. Толстого і Т. Г. Шевченка.

В харьківському ун-ті
Харьків. З 60 арештованих студентів ун-ту 43 увільнено з під арешту, з обов'язком ходить до ун-ту, 3 вислано з Харьківщини і 14 увільнено з ун-ту. До ради професорів подано на затвердження статут „Т-ва академистів“.

Зменшення штатів на залізниці.
Варшава. Згідно з бажання Держ. Ради, міністерство доріг порадило зменшувати штати чиновників. 

Повідь.
Сандомір. Розливом Висли затоплено прибережні села. Пропало сила селянської худоби. Шкода велика. Зорганізовано комітет для допомоги. 

Забастовка.
Межиріччя. Робочі, що працюють над виробами з щетини, забастували, вимагаючи од фабрикантів плати, якої добились у 1905 році. Забастовка тягнеться ось уже 4 місяці. 2 тисячі робочих сидить без хліба. 

Нова залізниця.
Лодзь. Роспочали вишукувати місце для проведення нової залізниці од Лодзі до пруської гряниці. 

Всякі звістки.
 Петербург. Барон Гінзбург пожертвував тисячу карбованців товариству академистів.
 Петербурзьких студентів, засланих в Вологду, посажено там в тюрму.
 В Катеринбурзі військовий суд розбірав діло 11 інгушів, обвинувачених за пограбування артільщиків. П'ятьох присуджено до смертної кари, двох засуджено навіки в каторгу і чотирьох в каторгу на 15 років кожного.
 З порховського повіту вислано шість душ селян за те, що вони недавали сусідам розселятись на хутори.
 З Катеринослава повідомляють, що справа про вбивство Караваєва не посувається далі, не зважаючи на те, що душогубів пізнали свідки.
 В Кременчуці згорів мануфактурний склад Кукузіна. Шкоди біля двохсот тисяч карб.
 Москва. З Ярославля, Смол. губ., повідомляють, що там зроблено облаву на євреїв. Що року їм видають багато проходеих свідоцтв.
 В Вологду приведено по етапу ЗО студентів.
 В Ковно померла Варвара Вітоніс, доживши до 145 років.
 Варшава. З наказу охранного одділу арештовано в Лодзі багатьох аптекарських служащих, що вдруге забастували.
 В Радомі начальник сискної поліції висліжував двох непевних особ. Невідомі поранили його на смерть, а сами втекли.
 В Петрокові один з присуджених в каторжні роботи за приналежність до робітничого національного союз а виламав ґрати в вікні і став на віжках спускатись додолу. Вартовий вистрілив і тяжко поранив втікача.
 Одеса. Городська управа доручила союзові русского народу організувать по авдіторіях читання про визволення селян.
 Заборона святкування ювилею 19 февраля.
 Москва. Членам ради присяжних повірених градоначальник не дозволив впорядити 19 февраля обід в великій московській гостиниці.
 В Севастополі інспектор народніх шкіл заборонив учням городських шкіл брати участь в святі 19 февраля, яке впоряжав город.
 Казанський губернатор заборонив народньому університетові лекції 19 февраля по історії визволення селян.

За кордоном.
 Москва. В Китаї і Манчжурії почався рух черні, що тікав од чуми. Гуртки живуть з грабіжу.
 Москва. „Рус. Сл.“ повідомляють з Пекина: китайський посланик в Лондоні телеграфує, що Англія не згодилась на його прохання одсунути військо од гряниць Тібета. По китайських провінціях роскидано прокламації, в яких закликається виганять європейців.
 „Рус. Вѣд.“ повідомляють з Берліна, що в королівському театрі в Каселі готуються до вистави п'єси, герой якої Л. Толстой. В пьєсі змальовано сутичку Толстого з офіціальними колами. Автор пьєси ховається за псевдонімом.

