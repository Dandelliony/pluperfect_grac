Театр і музика.
 Бенефіс М. К. Садовського. В свій бенефіс д. Садовеький поставив безсмертного „Резизора“ і це був один з найкращих і художніших спектаклів сезону нашої української труппи. д. Садонський з ролі Городничого робить справжній шедевр артизму і мистецтва, гра його захоплює слухачів, в ній стільки експресії, стільки краси і сили. З кожного слова, з кожної фрази фонтаном б'є барвистий талан великого артиста. Городничий д. Садовського — чудовий зразок для молодшого покоління наших артистів.
 Гарні партньори йому були д. Мар'яненко-Хлестаков, д. Левицький-Земляника, д. Ковалевський-Бобчинський. Не зле справилась з своїми ролями і решта виконавців. Взагалі — це був видатний і щасливий спектакль.
 д. Садовського публіка надзвичайно щиро вітала. Були, як водиться, квітки і подарунки.


 Труппа М. К. Садовського кінчає сьогодня зімовий сезон у Київі і виїздить аж до Великодного тиждня на гастролі до Петербургу. Там, як ми вже повідомляли, наша трупна буде грати в театрі „Пассажъ“; почне свої
вистави 28 февраля „Наталкою Полтавкою“.
 Петербурзький репертуар труппи складається з таких п'єс — „Наталка Полтавка“, „Галька“, „Енеїда“, „Хазяїн“, „Сава Чалий“, „Гандзя“ та инш. Щиро бажаємо труппі д. Садовського придбати і у Петербурзі такі ділком заслужені симпатії театральної публіки, які вона придбала у київської за чає свого тут перебування.
 
 В театрі „Соловцовъ“. В бенефіс артиста Болховського грали ком. „Столичний воздухъ“. Комедія безпретензійна, місцями душе дотепна. Оповідає вона, що хто раз подихав „Столичнымъ воздухомъ“, не захоче вже „воздуху“ провінції. Столичних і провінц. жителів з веселим комізмом грають п.п. Болховський, Мурський,Берсенєв, Недєлін, Дуван-Торцов. Граціозно ведуть жіночі ролі п. п. Чаруська й Гофман.
 Сьогодня в театрі прощальні спектаклі труппи. На той рік гратиме тут труппа М. Багрова.

 Городський театр. Сьогодня, 20 февраля, кінчається обовязковий оперний сезон у городськім театрі. Для закриття сезону виставлено буде оперу „Золотой Пѣтушокъ“. Спектакль іде в бенефіс головного режисера С. Ф. Гецевича.