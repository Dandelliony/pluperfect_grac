У КИІВІ.
 ♦ Похорони Д. Ковальчука. Сьогодні ховають учня київської художньої школи Дмитра Ковальчука, що цими днями трагично покінчив з життям. Винос тіла з анатомичного театру на Лук'янівський цвинтарь о 2 г. дня.

 ♦ Закладини пам'ятника Цареві-Визволителеві Олександрові ІІ. Учора в 12 1/2 год. дня в присутности вищої адміністрації і духовенства одбулися на Царській площі у Київі урочисті закладини пам'ятника Цареві-Визволителеві Олександрові ІІ.
 ♦ Український клуб. Сьогодня одбудеться чергова вокально-музична вечірка при участі: д-к Віллер, Колеснікової, Наслідової, Сроковської,Уріцької; д.д. Вороного, Колоскова-Каменського, Коросова, Лози, Лягунова, Німова і Святенка. Поч. в 8 1/2 год. веч.
 ♦ Адміністративна кара. Постановою п. губернатора редактора київської вечірньої газети „Послѣднія Новости“ В. В. Рюміна за надрукування в 1269 ч. газети передових статтей,присвячених 50-літньому ювилеєві визволення селян з панщини, адміністративно приговорено на два місяці арешту при поліції без заміни штрафом.
 ♦ В політехнікумі. Позавчора одбулося друге екетренне засідання ради професорів, на якому обговорювалось сучасне становище в інстутуті. Рада постановила виробити детальну характеристику „поведенія и образа дѣйствій“, які б личили виборному директорові. Постанова ця є результатом думки ради, що „образъ дѣйствій“ теперішнього директора не відповідає цій характеристиці. Далі в засіданні ради вияснилось, що увільнення деканів могло бути результатом непорозуміння, через те, що м-во не гаразд освідомлене про інстітутські справи. Рада професорів вибрала окрему комісію, яка має клопотатись перед міністром, щоб повернуто було увільнених деканів на їх посади, бо рада думає, що тільки тоді, коли буде повернуто їх, можна роспочати правильне вчення. В цю комісію увійшли професори Артемьєв, Бажаєв і Червінський.
 ♦ Конфіската. Сконфісковано у Київі кантату М. В. Лисенка, написану з приводу 50-ти літнього ювилею з дня смерти Т. Г. Шевченка. Кантату написано на слова В. Сивенького „Умер поет, і струни золотії порвалися“.
 ♦ Контракти. Зібрання купців постановило клопотатись перед городською думою, щоб вона не давала одстрочки для продовження контрактового ярмарку на Подолі, бо ярмарок і так робить шкоду місцевим крамарям.
 ♦ 3 Київщини. Писарь. По постанові старопетрівського волосного старшини, київського повіту, 3 октября 1909 року було посажено в місцеву холодну селянина Власа Духоту. Через кілька хвилин в холодну заскочив старопетрівський волостний писарь Яків Сивогуб-Сиволоцький і почав бить Духоту палицею —так побив, що Духота ледве вижив. Опісля того Духота почав позов проти писаря. Цими днями київо-радомисльський з'їзд мирових посередників (постанова № 530) визнав позов Духоти справедливим і вдавсь до київського окружного суду, щоб той притяг до уголовної одповідальности писаря Сивогуба-Сиволоцького. Злочинність писаря підведено під 1 часть 847 ст. улож, о наказ.
 ♦ 3 Волині. В семинарії. 16 февраля в Житомірі в духовній семинарії відбувся вечір. Хор проспівав скілька українських пісень. В залі був портрет Т. Шевченка.
 ♦ Вечір. В житомірській фершальській школі 19 февраля був вечір памяти визволення селян з кріпацтва. Директор школи дозволив співати українських пісень.
 ♦ 3 Поділля. Вечір в семинарії. В Кам'янці-Подільському 13 февраля в помешканні єпархіяльн. ради відбувся літературно вокально-музичний вечір подільської духовної семинарії. На вечорі були обидва єпископи і инша вельможність міста. З українських №№ було виконано хором: „ Та забіліли сніги“ Лисенка (найбільше з усієї програми вподобалось слухачам: виконано два рази, тоді як всі инші №№ виконувались лиш по разу), „Вулиця“ (попурі з укр. пісень) — Колесо; solo баритоном —„Мені однаково“ Лисенка (слова Шевченка); оркестром балабаєчників — попурі з укр. пісень; струнним оркестром — попурі з Наталки Полтавки. Цікаво, що останню річ в програмі було сховано під ініціалами „N. P.“ —щоб, мабуть, не муляла око інспекції українська пісня. Інспекція викинула з програми деклям. „Сліпець“ — Кобилянської. На стінах вивішено було дві великих програми, розмальованих в українському стилі. До речі треба сказати, що розмальовування програм в укр. стилі в Кам'янці досить поширено. Початок, дуже вдатний, поклав худ.-маляр Жудін, що написав був особливо гарну стінну програму за для літер.-музичного вечора в мужській гімназії.
 ♦ 3 Полтавщини. Перепис. Як відомо, 18 января був загальний перепис всіх учнів Росії. Але невідомо, з яких причин у м.Багачці, миргородського повіту, у переписних листках (тільки у одному одділенні) у V одд. міністерської школи вчитель „одрапортував“ у графі: „природный языкъ матери“, що у його учнів і у матерів їх природний „языкъ русскій“. Так само зазначив і батюшка у парафіяльній школі.
 ♦ Банкротство аматорів. Гурток лубенських аматорів „тоже малороссовъ“, на чолі з союзниками Ром-ком та Сір-ком зовсім опісля останньої вистави збанкротився. Ця вистава, крім дефіціта, нічого не дала.
 ♦ Найшлась. В „ Раді “ в свій час повідомлялось, що в Лубнях невідомо куди поділась гімназістка лубенської дівочої гімназії N. Негайні розшукування не дали ніяких наслідків. А оце кілько днів тому дівчата, гуляючи на леваді по-за колією залізниці (на Плютенцях), випадково побачили, що щось ніби-то за постать сидить під лісою, а коло неї лежать на снігу калоші і на деревині висить шляпа. Заявили в поліцію і виявилось, що то була ця гімназістка. На досліді виявилось, що вона прийняла якоїсь отрути,але в рот її попало зовсім мало і вона напевно не отруїлась, а просто замерзла, бо тоді були великі морози. Думають, що до її самогубства спричинилось самогубство її товаришки, а також поставлена учителем двойка. Училась вона добре, як пише наш кореспондент.
 ♦ Нещастя. В Лубнях цими днями невідомо чия скажена собака на Базарній площі покусала аж 9 чоловіка всяких людей і десь зникла. Покусаних негайно одправлено до київської лікарні.
 ♦ 3 Чернігівщини. Комерційна шкода. Нам пишуть, що в г. Конотопі є комерційна семикласова школа. Тепер пішла чутка, що цю школу думають переробить, щоб була восьмикласова й щоб з шостого класу розділить на агрономичну й спеціяльно комерційну школу. Коли б то ця думка скоріше вияснювалась.
 ♦ Нова гімназія. В Конотопі відкривається мужська гімназія, в якій можна буде вчиться недуже заможнім, бо в комерційній школі учиться дуже дорого коштує.
 ♦ 3 Харківщини. Харківська духовна семинарія. 16 февраля в семинарй був літературно-вокально-музичний вечір. Програма вечора була інтересна. Брав участь хор, духовий, сімфоничний і балалаєчний оркестри. В другому одділі хор під орудою семинариста М. Ніколаєвського добре проспівав „Заповіт“ Т. Шевченка. Окрім цього співали традіціонну семинареьку „Зозулю“.