Торгівля й кооперація. 
ПИТАННЯ З КООПЕРАТИВНОГО ЖИТТЯ.
Завдання кооперації нині це—вибити приватній капітал з його позицій на ринкові й зайняти своє належне й міцне місце. Щоб справитись з цим завданням, — кооператив повинен дати своїм споживачам певні матеріальні вигоди; треба щоб членипайщики зацікавились розвитком й міццю свого кооперативу.
 А заінтересовати свого пайщнка кооператив може трьома засобами: 1) добрим асортиментом (вибором) краму, 2) низькими цінами й 3) скидкою пайщикам, або премією.
 Асортимент.
 Кооперативні робітники повинні перейняти вміння приватнього крамаря пристосуватися до вимог покупця й удосконалити це вміння. Це основне правило кооперативної діяльности.
 Розцінка краму.
 Однак, на одному асортименті далеко не поїдеш. Треба зацікавити покупця й ціною на крам.
 Практика довела, що кооперації торгувати по середнє-риночних цінах не слід Покупальні здібности населення до того зменшилась, що риночні ціни йому не під силу. Одначе, крутих поворотів (а так було) в зниженні цін не варто робити. Кооперація вже поплатилася трохи за це, про що слід завжди пам'ятати.

Скидки, або премії
 Розцінка храму одинакова й для членів й нечленів. Але, щоб покупці ставали членами кооперативу — треба їм дати певні матеріальні вигоди. 
 Наша Волинська кооперація, зокрема Церобкооп, робить в цім відношенні гаразд: видає пайщакам при наборі краму скидку в 5 відсотків.
 Розуміється, такої скидки не досить, треба її збільшити до 10 відсотків. Але збільшення її можливе не за рахунок розцінок, а за рахунок збільшення кооперативного обігу. Й виникає питання: де чинник збільшення кооперативного обігу. А він полягає в зацікавлености робітників кооперації, з'окрема робітників крамниці, в руки яких фактично передана доля кооперативної торгівлі. А цю зацікавленість треба створити. Питання про преміювання сдужбовців крамниці порушене Церобкоопом й стоячи на порядку денному, не може ніяк звідти злізти. В цім питанні треба й певної суспільної піддержки, певної активности робітників і службовців. ЦРК сподівається цієї піддержки, бо успіх розвязання цього питання в значній мірі залежить від нашого заінтересовання.. 
Б. Грішная.