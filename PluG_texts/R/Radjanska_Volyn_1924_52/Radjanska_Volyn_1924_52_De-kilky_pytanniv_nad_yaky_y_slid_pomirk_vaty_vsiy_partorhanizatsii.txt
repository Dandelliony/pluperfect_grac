Де-кільки питаннів, над якими слід поміркувати всій парторганізаціі.
В останніх числах «Рад. Волині» (ч.ч. 47, 49, 50, 51) уміщено статті т.т. Мороза і
Данілова про господарчий стан сільського комуніста
та про працю сільської ячейки. Зазначені статті 
заслуговують найпільнішої уваги всієї партійної 
організації, й невідкладне іх обміркування конче
потрібне з огляду на майбутню в першій половині
жовтня губерніяльну нараду, щодо праці на селі.
Про що доводить стаття т. Мороза? 
Про те, що господарство нашого сільського комуніста допіру 
починає підноситись, що воно типове, незаможницьке 
господарство, яке ще досі не навчилось допомагати собі
вживанням кращих методів господарювання. Хай матеріяли т. 
Мороза надто мізерні—вони складені на підставі 
обслідування 27 лише сільських комуністів, але ж кращих 
матеріялів в нас немає, та й досі ще не чути в 
партійному оточенні нашому думок, щоб вони 
заперечували висновки т. Мороза. Між тим серед 
партійних робітників все більш росте переконання, 
а надто після постанов ХІІІ партз'їзду, що сільський 
комуніст, що посів своє господарство, повинен 
розворушувати все селянство до поліпшених форм господарства. 
Для того, щоб це могло статися, на нашу думку, 
повинен відбутись рішучий перелом в підході 
нашої низової організації до комуніста, 
який вже посів своє господарство. 
Ще досі в найбільш відсталому партійному оточенні 
закидають тому комуністові, який власною працею 
та працею членів своєі родини придбає ще одного коня, 
ще досі подибуються охочі до того, 
щоб обзивати такого комуніста куркулем. 
Потрібно раз і назавжди роз'яснити всій партійній масі 
й незаможньому селянству, до нього прилеглому, 
що куркуль —це той, хто весь свій добробут збудовує 
на найманій праці, на торгівлі, на визискуванні й спекуляції, 
а не той, хто запроваджує чотирьохпілля, травосіяння, 
бурякосіяння чи хмільництво й тим проганяв злидні. 
Сить та піднесення господарства комуніста, 
що власною працею ходить коло свого клаптика землі, 
ніяк не суперечить комуністичній етиці.. 
Ми певні, що широке обмірковування цього питання 
приведе до того, що несправедливі погляди на «обростання» комуніста,
який провадить сільське господарство, 
будуть усунуті з нашого партійного оточення.

З цеї точки зору, на нашу думку, 
треба переглянути наш підхід до використання комуністів, 
що ведуть своє господарство, й на виборних посадах й 
до втягання їх в колективні господарства: 
і в першому, в і другому випадкові партійні організації повинні 
уважно подумати про долю господарства сільського комуніста та 
з цею обставиною сумлінно та уважно рахуватись. Усяке 
легковажне відношення до господарства сільського комуніста 
шкодить і престижу партії на селі й піднесенню сільського господарства. 
З матеріялів, оголошених тов. Даніловим, виточується 3 головних питання: 
про ступінь звязку сільського комуніста з партією в цілому, 
про його культурний рівень та зріст партії на селі. 
Теперішнього ступня впливу нашого партійного життя на сільського 
комуніста звичайно не досить. Сільська ячейка часто сидить місяцями 
без потрібного партійного керування, без партійної літератури, 
а жити й працювати вона хоче, і в де яких царинах навіть некепсько працює. 
Нам здається, що правильний підход наш до розв'язання питання про 
«господарче обростання» сільського комуніста може багато змінити 
в бік поліпшення і в справі связку сільської ячейки з партією в цілому. 
Так само й підвищення культурного рівня цілком необхідне для того, 
щоб сільський комуніст міг би поліпшити своє господарство, 
але й з другого боку — задовольнення навіть і мінімальних культурних 
потреб сільського комуніста залежить від ступня 
успішности його господарства. 
Далі, коли ми засвоїмо твердо погляд, що провадження 
господарства (звичайно трудового!), яке дає можливість 
безбідно зводити кінці, не є злочином перед революцією та комунізмом, 
то цей погляд не може залишитись без впливу і на долю зросту наших ячейок на селі. 
На майбутній губерніальний сельнараді, 
на нашу думку, повинна бути пророблена праця по засвоєнню всою нашою 
губерніальною партійною організацією поглядів на сільського комуніста, 
який веде своє господарство, «трохи» відмінних від тих, 
які переважно вживалися. Ми намітили віхи, по котрим це засвоєння 
може піти і закликаємо товаришів з місць приступити до активного обговорювання цього питання.