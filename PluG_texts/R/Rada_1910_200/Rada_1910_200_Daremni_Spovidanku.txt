Даремні сподіванки.

Цими днями в нашій газеті було вміщено невеличку, але дуже цікаву, звістку про те, що „синод доручив київському духовному начальству подбати (?) про таку книжку для читання в церковно-парафіяльних школах, яка була б зрозуміла для людности України". Коли це не „груші на вербі", то мусимо тільки вітати ту відвагу, з котрою виступив синод, признаючись нарешті (давно час!), що російська книжка незрозуміла для українця-школяра й селянина. Вже давно було доведено й на практиці, й у пресі, що всі ті „Родныя Слова “, „Детскіе Міры“, „Зернышки", „Новыя Школи", „Родины", „Наїли Ріши" й т. д., й т. д. не більш зрозумілі для української дитини, як і псалтирь церковно-славянською мовою. А коли школяр за 3 4 роки хоч трохи починає шупити у всяких тих „щахъ, пряслахъ, бревнахъ», сотахъ, розахъ, земледельцахъ, арбузахъ" і т. д., і т. д., то тільки за для того, щоб складати такі перли: „диня—огородная насекомая", або—„вилы—травоядная животная", або—„слива—плодоядное дерево" й т. ин., а потім, по виході з школи, зовсім забути цей намул і обернутись у „первобытное состояніе". Відомо також, наскільки багато промовляють до дитячого українського серця такі назвиська, як, напр., Волга, Ока, Архангельськ, Кострома, Нижній і т. д., і як вони довго зберігаються в його пам'яті. Все це відомо, про це все говорилося й писалося, й тільки свідомі вороги просвіти нашого народу та наймити-писаки з реакційного табору „по долгу найма" досі жують цвілу жуйку Д. Толстого про те, що „не было и бить не можетъ", Відомо... Але чи від того справа народньої школи на Україні хоч трохи посунулася?.. Автор замітки наївно питає, якого погляду триматиметься місцеве духовне начальство, складаючи цю книжку, і чи скористується воно для неї українською мовою. Наважимося переконати оптимістично настроєного автора, що погляду воно триматиметься „того самого"; що ж до української мови, то про таке „вольнодумство" воно

навіть не згадає в голос, хоч буде цілком переконане (бо логіка ж за це), що справді, коли вже складати книжку, зрозумілу для школяра-українця, то якою ж иншою мовою треба її писати, як не українською. Тому, зазначаючи самий факт признання синодом російської книжки незрозумілою для української людности, ми не утворюємо жодних ілюзій. Допоки на школу дивитимуться, як на провідницю всяких політичних тенденцій, накидатимуть їй, зневажаючи розумну педагогику, невластиві школі завдання,— доти рідна українська мова не лунатиме в ній. Та й не досить того, що синод скаже: є ще не мала зґрая чорносотенних розбійників пера. Зараз галас здіймуть, що тут, мовляв, „самостійністю" тхне, С. Ч.