Всячина.
Національна одіж єсть одна з великих ознак любови народу до своєї країни, до старих її звичаїв, до славного минувшого батьківщини. Але не зважаючи на все це, дешева і проста „німецька" одіж помалу витискає скрізь по світі, по всіх, навіть, напівдиких країнах національну здебільшого дорогу одіж. Досі на всю Європу одна тільки й була країна, де і великі пани і прості люде носили ще національну одіж —це Чорногорія. Тепер, як сповіщають італійські газети, князь Микола Чорногорський, ставши королем, одмовляється носити після коронації свою національну одіж і носитиме сірий мундір з золотими епалетами, на зразок австрійського. Всі його придворні мусять тепер теж скинути дуже гарну чорногорську одіж і одягтись в німецькі кафтани. Але королева Мілена рішуче зріклась зраджувати національній одіжі. Чорногорці, що так люблять свою батьківщину, дуже незадоволені такими перемінами короля, а вірність королеви голосно вихваляють.