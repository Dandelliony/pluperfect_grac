Нові пільги промисловцям.
Міністр торгу й промисловосте вніс у Раду міністрів свої розгляд в справі допомоги російським фабрикантам хліборобських машин. На думку міністра, щоб добре розвинути в Росії продукцію хліборобських машин, нема потреби накладати високе мито на привозні закордонні машини. Краще дати російським фабрикантам деякі привілеї та пільги, й тоді продукція хліборобських машин у Росії розвинеться сама собою. Що ж то за пільги та привілеї? Насамперед, міністр радить пропускати в Росію без мита станки й машини, необхідні для оборудування російських фабрик, на яких виробляються хліборобські машини. Так саме, пропускатимуться без мита ті частини хліборобських машин, які тепер ще не виробляються В Росії. Опріч того видаватимуться премії за вир об деяких машин, причім фабрики й склади хліборобських машин увільняються від де-яких податків, мита й инших обов'язкових оплатків. Поруч з цим, фабрикантам і покупцям хліборобських машин відкрито буде льготний кредит, а також організовано буде льготний 'продаж російських машин на виплат, де гроші за них можна буде виплачувати від 3 до 4 7 років, в залежності від сорту машин. Нарешті, буде організовано в шириких розмірах виставки, конкурси й проби російських машин, де за кращі машини видаватимуть грошеві премії. Рада міністрів розглянула ці міркування міністра торгу й вже ухвалила їх. Незабаром, мабуть, відповідний законопроект буде внесено в Державну Думу. Прінціпіально проти думки міністра торгу майже нічого сказати не можна. Навпаки, коли розглядати питання з погляду інтересів нашого хліборобства, то здійснення цього проекту принесе навіть певну користь. Тепер на ринку хліборобських машин монополія майже цілком належить закордонним фабрикантам, бо російські машини і дорожчі, і гірші. А відомо, що всяка монополія шкодлива для покупців давнім разі для хлібороба. Коли ж продукція хліборобських машин у Росії розвинеться, тоді стане можливою конкуренція між російськими й закордонними фабрикантами. А конкуренція, як відомо, завжди здешевлює продукти. Отже кінець-кінцем здешевить й хліборооські машини та знаряддя. Опріч того, проект обіцяє деякі безпосередні вигоди хліборобам. Покупцям хліборобських машин відкрито буде льготний кредит, машини можна буде купувати на виплат. Розуміється, перш за все цими вигодами скористуються поміщики, але де і це може перепасти й дрібним хліборобам-селянам. Таким чином, новий проект до числа зовсім кепських зарахований бути не може. Цікаво тут, одначе, ось що. Проект цей, як бачимо, вигадано спеціально для того, щоб допомогти російським фабрикантам. У початку цього року скінчився час, на який було видано закон про безмитний ввіз закордонних хліборобських машин у Росію. Російські фабриканти розвинули були діяльну агітацію, щоб надалі цей закон було скасовано. Міністерство торгу тоді пішло назустріч бажанням фабрикантів і внесло в Думу законопроект про збільшення мита на привозні хліборобські машини. Дума, одначе, на це не погодився й відкинули законопроект, так що в силі зостався попередній закон про безмитний ввіз закордонних хліборобських машин у Росію. І от не пройшло ще з того часу й повних трьох місяців, як міністерство торгу вже виготувало новий законопроект про допомогу фабрикантам іншим способом.
