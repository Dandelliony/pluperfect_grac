Лекція Чуковського про Шевченка.
21 февраля в залі Тенішевського училища відбулася лекція Чуковського про Шевченка. Коротенький зміст цеї лекції такий: „Малоросійская" мова сама по собі дуже ніжна, але у Шевченка вона робиться ще ніжніша, робиться такою завдяки тому „молитвенному экстазу", який ми бачимо у всіх його творах. Віра у святість стражданнів порождає у Шевченка молитву. Він молиться, як на ікону, перед своїми „наймичками “, „ відьмами “ — „великомученицями" . Він "обожает" їх і цей культ „обожанія" найбільш яскраво вилився в поемі „Марія". „Шевченко — геній молитви", він навіть самого себе називав псальмоспівцем, він усюди чув молитви, котрі наповнюють його душу (в піснях соловья — приклад). Сам Шевченко не дарма унук гайдамаки. Поруч з ніжністю чуешь жорстокість. „Шевченко—геній проклятій ненависті". Всі інші поети (наприклад Некрасов) здаються якимись „вегетаріанцями", а у Шевченка часто зустрінеш —"кровь", "убить", "різать" "проклятий". Таки декотрі твори, що маєм в „Кобзарі", міг написати тільки унук гайдамака. Але цей „наслідник Гонты" сьогодня проклинає, а завтра молиться, щоб Бог не карав того, кого він учора проклинав. Кожне почуття доходе у нього до краю— він хоче усіх обняти,і простити і усіх проклясти. Тільки у 47 році він нікого і нічого не проклинає, неземна красота виразу „я прощаю" опанувала ним („Москалева криниця"). В Бога Шевченко віру мав велику. Від Бога нічого не хотів, крім милосердя. Метафізіка й містика —не для нього. Він зовсім не „богоискатель", він яскраво бачив цього Бога через страждання, не так, як Лєрмонтов, котрий "в небесах видать Бога", як побачив гарненький пейзаж. Але Бог забув мир, „всевидящее око" заснуло. Коли читаєш „Кобзаря", то слова — „сирота", „покинутий", „одинокій" і інші зустрічаютьея на кожній сторінці, навіть по кілька разів. З початку до кінця у нього "" люди, не тільки люди, але і речі (тополя і інші). Коли придивишся до його життя в Петербурзі, коли він перевернувся з маляра, що бігав з охрою, в учня Академії Художника, коли його окружали люди, котрих він пам'ятав весь свій вік, то здається, що він вже не такий сирота, як себе малює в тогочасних творах. Відкіля ж ця сиротливість? Відповідь на це дають збірники українських пісень (Чужб., Драгом.), де велика більшість пісень з цією сиротливістю. Шевченко, не дивлячись на своє життя, малює те, що дає йому народ, любить те, що любить його народ. Де хоч один твір, де він намалював би своє життя в Петербурзі, де він казав би про Вас. Остаточно Шевченко—дійсно національний поет. Він може скидати з себе те, що для його народу чуже, і він це зробив. Народу на лекції було не дуже багато, переважно українці, котрих можеш побачити в Клубі. Публіка майже не задовольнилась лектором, вона чекала від такого критика, як Чуковський, більш, ніж він їй дав. Михайло Лисий.