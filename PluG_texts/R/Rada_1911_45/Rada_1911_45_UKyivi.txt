У КИІВІ.
Панахида по Т. Г. Шевченкові. Завтра, в З год. дня, в п'ятидесяті роковини смерти Т. Г. Шевченка в Софіевському Соборі одправлено буде панахиду по покійному поетові.

На вищих жіночих курсах. Правління курсів вивісило оголошення, що тим курсисткам, які не ходять на лекції, не даватимуть ніяких вільгот і допомог. 
Курсисток, які не заплатять за рраво вчення до 1 марта, буде увільнено і вони можуть прийти в канцелярію забрати свої документи.

Новий директор колегії Павла Галагана. Пішла поголоска, що в кінці шкільного року директором колегії Павла Галагана призначено буде д. Опокова, який займав тепер посаду директора уманської гімназії.

В комерційному інституті. На 1 февраля в київському комерційному інституті було 2805 студентів.

Труси й арешти. Позавчора з наказу охранного відділу потрушено студента університета та С. Підвисоцького (Фундуклеївоька, 61) і його жінку Марію, курсистку вищих жіночих курсів. Обох їх арештовано. В районі бульварного училищі зроблено один безрезультатний трус.

Позички губ. земської каси дрібного кредіту. В 1910 році губернська земська каса дрібного кредіту видала короткострочних позичок 24 кредитовим товариствам на суму 84.800 карб, і 14 ощадним товариствам на суму 25.000 карб. 
Земські санітарні понечитедьства.Київська губернська земська управа заснувала земські санітарні попечительства в м. Самгородку, бердичівського повіту, з 16 душ і в о. Юровці з 7 душ.

Наказ. В управління південнозахідних залізної дороги надійшов в міністерства наказ зробити й прислати в Петербург список усіх служащих з 1906 р., які були під судом і суд їх виправдав. Запитання стоїть в звязку з скасуванням чорних списків, по яких звільняли служащих.

В управлінні південно-зах. зал. дороги. З наказу залінодорожньої адміністрації в управлінні південно-західньої зал. дороги робиться список усіх служащих, які мають свідоцтва на право держати зброю.

Скінчення ревизії. Нас повідомляють, що розпочата у Київі ревизія підкомісією сенатора Нейдгардта закінчена. Тепер підкомісія складає справоздання, щоб подати його сенаторові.

Справа а підвищенням цін на гастрольні спектаклі. Гласн. Екстер подав городському  голові заяву, в якій просить присутність городської управи не затвержувати підвищення цін на гастрольні спектаклі в городському театрі. Коли ж управа не може зробити цього своєю властю, д. Екстер просить подати його прохання на розгляд найближчого думського засідання. В цій справі почав клопотатись цими днями і гл. Горбунов.

Дозвіл грати в лото. п. Губернатор дозволив грати в лото в театральному клубові і клубові т-ва літератури й вмілості.

Злодійська вигадка. Останніми часами злодії вигадали такий спосіб обікрадати кватирі. В кухню забігає гарно вдягнений чоловік і, коли застає там кого-небудь, то просить набрати побільше води, бо водопровод, мовляв, буде закрито. Коли ж не застав нікого-краде, що лежить перед очима, і тікав.

3 Київщини. Каторжник. В е. Фліоровці, черкаського повіту, утікач-каторжник Чернявський, щоб помститися, убив нелегального товариша, а як за ним погнались люде, почав одстрілюватись. Селяне застрелили його. При Чернявському був ніж і револьвер.

3 Поділля. Переселення. За 1910 рік з Поділля переселилось до Сібіру 1688 сім'ї-8131 душа. Здебільшого, виїздили в Східний Сібір, в Приморський край. Туди переселилося 40 відсотків. Далі переселилось багато на Амур — 15 відсотків та в Іркутщин —12 відсотків.

Нещастя. Нас сповіщають, що в с. Витівках, ольгопольского повіту, на паровому мліні трибом ухопило хазяїна того млина, відірвало йому ногу, побило голову. По дорозі до лікарні він помер. В м-ку Бершаді, на винокурнім заводі робітник упав у дрожчі і втопився. В с. Баланівці, на паровім млині ремінь спіймав помішника машиниста і відірвав йому голову й ноги, всього понівечив.

Велика пожежа. Нас сповіщають, що 19 февраля, в с. Косиківцях, в економії орендаря Абрамовича сталась з підпалу пожежа. Згорів великий хлів і разом з ним 56 коней, 16 телят 4 бики і один бугай. Пожежа тяглась годин 15 —20, не можна було нічого врятувати. В час пожежі коні й инша скотина страшенно ревли і бились.Корови з обори рвались в вогонь до горілих телят, але люде намагались не пустити. Дивно, що, коли подивились на кінські кістяки то вони лежали купами, по кілька разом наче в обіймах. Хто запалив, невідомо.

Без просвітку. Нам пишуть з с. Журавлинець, проекурівського повіту: „До освіти селяне тут не беруться. Як совітуєш кому виписать газету хоч хліборобську, то зараз почуєш відповідь: „А що я пан, чи хліб з того буду їсти?". Молодь тільки, котра за останні роки виходить з початкової школи, чіпляється за книжку, як реплях до кожуха, —та нема де взяти... Взагалі в нас люде бідні. Живуть всі селяне з хліборобства. Минулого року купили в поміщика землю. Грошей своїх не мали, а напозичали на проценти — землю, напр. за 50 руб. позички на 1 рік проц. моргу з посівом. Тепер грошей не мають, а ті, що позичали їм гроші, держать землю; і от вони задумали позичити грошей в „Почаївськім союзнім товаристві" по 10 проц, і тим хотять викупити землю, але що буде з того? Побачимо".

Тяжко жити. Наш кореспондент сповіщає, що в м-ку Калинівці вночі з 21 на 22 февраля повісилась дівка в шорні свого хазяїна, в котрого вона служила. Що її призвело до самогубства—невідомо. Люде догадуються, що через тяжке життя та сліпоту наклала вона руки.

„Подольскія Извістія", що виходять у г. Кам'янці Подільському, завели в себе одділ українського життя.

3 Полтавщини. Прилуцьке земство постановило завести дві стіпендії для селян у прилуцькій мужеській гімназії в пам'ять визволення селян з кріпацтва.

Спектакль. Місцеві любителі в Прилуках під орудою артиста Гетенка та Базилевської у земському домі ставили пьеси: „Невольник" по ціні від 10 до 20 коп. Збор був повний. Людей повнісінько, між ними більша половина селян, котрі прибули верстов за 10–15. Цей же гурток готує до вистави „Назара Стодолю", і дума поставить У земському домі 27 февраля.

Курси. 15 января в Прилуках одкрилися учительські курси при 4-х клас, городській школі імени Кіслих. Всіх треба було прийняти на курси 22 чоловіка,а найшлося тілько 17 чоловіка.

Нещастя. Нас сповіщають, що в с. Ольшані, прилуцького повіту, селянин Д. Шевела утопив у діжці свою жінку і сам повісився у сінях на бантині. Років з 5 уже він пив щоденно і коли приходив до дому, то бив жінку і стару матір. й це тяглося аж до 10 февраля. Того дня він загадав жінці наносити води у „зрізок" бо думав купатися. Ввечері прийшов пьяний, стару матір вигнав з хати, а жінку устромив головою у „зрізок". Коли вона була уже не жива тоді він узяв віжки і повісився.

3 Харьківщини. В технологичноиу інституті. „Р. Сл.“ сповіщає, що адміністрація харькшського технологичного інституту вживає всіх заходів, щоб припинити забаетовку. Не дають одпускних білетів. Діректор упередив, що хто ходитиме до інституту і не слухатиме лекцій, того не пускатимуть туди зовсім.

3 Натеринославщини. Убивство і вибух. Наш дописувач сповіщає, що в сл. Андріевці, славяносербського повіту, 19 февраля ранком на краю Андріевеької вулиці знайшла зарізаного татарина —шахтяря з Кадіевськвх шахт. Гадають, що смерть татарину сталась за залицяння до чужих молодиць. Там таки вночі під 19 февраля скоїлось таке лихо. Селянин А. Везвуглий, посварившись з своїм свояком за тестеву хату, прийшов до дому, взяв динамиту, якого він мабуть дістав на Кадієвських шахтах, де робе в забої, і пішов до тестевої хати, де живе свояк, викопав під одним вуглом хати ямку, поклав в неї динамит і підпалив шнура. Стався страшенний вибух і розніс вугол хати. Було десять годин вечора і свояк з жінкою та дітьми ще не спали на щастя і тому залишились навіть не поранені. До речі нагадати, що динамит був покладений під той саме вугол, де стоять ліжка. А Безвуглий все це робив п'яний: він хотів, щоб в тестеву хату його пустили жити, а дітей тестевих, між иншим, відмовлявся виховувати. А. Б-ий уже один раз робив замах на батька, хотів його вбити, але не пощастило, і його в зборні громада карала за те різками.

Вистава. 18 февраля, на руднику С. М. Колачевського, місцевими аматорами була улаштована вистава п'єси М. Кропивницького „Пошились у дурні". Публіки було повно. Збор гарний—карбованців 100.Грали п'єсу старанно. Того ж числа, на другому рудник — Тернівському — йшла п'єса „Помста жидівки або чортове кубло" -Козич Уманський. Афішу надруковано неможливою мішаниною — українською і московською мовою.

3 Херсонщини. Крамниця. Наш кореспондент пише з с. Покровського, херсонського повіту, про становище товариської крамниці:„Зовсім вже була занепала товариська крамниця. Роздали крам у борг, грошей Довженки не платять; краму у крамниці мало-ні з чого вибрать, грошей у касі немає, те, що прикуповували у крамницю, брали більш у борг. Справа йшла до того, щоб ліквідірувать її. Але вибрали у правління між нашими учителя земської школи д. Чернюка. Цей гаряче узявся за товариську справу, спервоначалу піддержав своїми грішми, а потім обернувся до сельської громади. З'ясував на сході мету і завдання товариської крамниці, просив, щоб громада позичила грошей, але сход приговором порішив унести у крамницю пай 1000 р., а в осени ще 400 р. Настрій до потребительського т-ва зразу перемінився.

Спектакль. У г. Миколаїві, 19 февраля, на пароходобудівельнім заводі гуртком аматорів під орудою М. П. Кремньсва було виставлено драму Тогобочнього „Жидівка - Вихреетка". Грали слабенько.

Вечірка. Нам пишуть, що 17 февраля учнями Ольгінської сельсько-господарської школи упоряджено було вечірку, на котрій деклямували українські вірші і співали українських пісень під орудою д. Тодорова. На послідок були танці.

Пам'яги скасування кріпацтва. Селяне Мігії, Благодатной волосхи, постановили збудувать двохкласну міністерську школу в пам'ять скасування панщини.

Спектакль. У г. Миколаї, 19 февраля, учні фершальської школи улаштували вечір. Зпочатку було виставлено жарт А. Чехова „Сватання", у якому роль Наталії Степанівни чудово відіграла д-ка М. Токарьова. Далі була українські хорові та сольні співи, а також й деклямації, які пройшли дуже жваво. Вечір закінчився танцями.