     Нелади в Турції.
     КОСТЯНТИНОПОЛЬ, 10. Зважаючи на маніфестацію проти кабінету останній подався в одставку. Махмуд-Шефкета-пашу наставлено великим візірем. Ізет-пашу—військовим міністром і генераліссімусом.
     ЛОНДОН, 11. Звістки з Костянтинополя про те, що змінився кабінет і владу захопили младотурки, зробили тяжке вражіння на балканських делегатів, які думають, що справа з миром тепер затягнеться. Хоч делегати певні, що справу цю все-ж доведено буде до кінця, бо вона в руках великих держав.
     По відомостям агентства Рейтера з діпломатичних сфер, вимоги балканськими союзниками великої військової нагороди не матимуть спочуття, бо вимоги ці задержять мирні переговори і погано одібьються на економичному розвиткові Турції.
     Нарада послів одбудеться 12 января.
     ВІДЕНЬ, 11. З Костянтинополя надійшли трівожні чутки: сьогодня нагло помер Назім-паша. Єсть думка, що його отруєно. Кіаміль-паша зник невідомо куди; бояться, що його вбито. В Костянтинополі збільшується революційний рух. В віденських діпломатичних сферах тієї думки, що революційний рух в Турції викликала заінтересована держава.
     Про становище в Турції газети пишуть так: народню раду організовано було тенденційно, бо в неї увійшли тільки прихильники Кіаміля. Тайннй військовий комітет постановив убити Кіаміля. Все це примусило кабінет вийти в одставку. На передодні вихода в одставку в кабінет прийшов одкоменданта Адріанополя лист, в якому комендант повідомляв, що коли Адріанополь оддадуть болгарам, то він рушить з військом на Костянтинополь. Енвер-бей оглянув армію і каже, що двохсот-тисячна турецька армія готова до бою. КОСТЯНТИНОПОЛЬ, 11. Нагло помер бувший військовий міністр Назім-паша. Заклався комітет національної оборони. Посол у Відні Хільмі-паша певне прийме портфель міністра закордонних справ.
     ЛОНДОН, 11. Вражіння од Костянтинопольського перевороту величезне. Біржа впала. Преса одноголосно осужує младотурецький переворот. Газети зазначають, що Турція вступила не небезпечний шлях.
