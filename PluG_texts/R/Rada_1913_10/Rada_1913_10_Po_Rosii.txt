     По Росіі.
     — Про амністію. Єсть чутки, що редакцію проекта амністії мають виробити в найближчому засіданні ради міністрів. Мають на увазі дві амністії, одну—для особ, покараних в адміністративному порядкові і другу для особ, засуджених судовими приговорами. В першу чергу мають повернути із заслання всих адміністративно засланих студентів; на думку департаменти поліції, студентів, які через той чи инший напрямок своїх думок увійшли в межі політики, не слід вважати за гарячих апологетів революції, а лишати роздратовану молодь, яка не скінчила курса, в далеких північних закутках—це не в інтересах уряду. Повертання цієї молоді до їх родини і до їхньої роботи, на думку департаменти, викличе спочуття заспокоєння в громадянстві.
     Далі думають повернути робітників, яких у різні часи повисилали губернатори та генерал-губернатори в місцевості „не столь отдаленныя“. Повертання робітників до їх товаришів, на думку департамента поліції, теж має внести спокій між робітниками. Не зважаючи на те, що амністія цих особ цілком залежить од влади міністра внутрішніх справ, проте цю милость буде санкціоновано Височайшою владою. Амністія особ, засуджених судовими приговорами, одбудеться тільки в порядкові Монаршої милости. В міністерстві юстіціі складають тепер докладний список справ, які увійдуть у проект про амністію. Цей список, по згоді з міністром внутрішніх справ, буде внесено на розгляд ради міністрів.
     (Р. В.).
     
     — Нарада В. Н. Коковцева з Н. А. Маклаковим. В числі инших питань, які обмірковували міністри на згаданій нараді, була мова й про національне питання, або правдивіше—про націоналістичну політику. Коковцев тієї думки, що краще не обгостряти національних пристрастей, бо нацьковування однієї національности на другу не можна вважати за основу здорової і твердої політики; перед державою стають инші, більш поважні державні завдання, які необхідно розвязати, щоб покласти тверді підвалини загальному добробутові. Кажуть, що міністр внутрішніх справ одповів, що він цілком приєднується до думки Коковцева.
     (Р. В.)
     — Із селянського життя. „Сар. Листокъ“ росповідає про економичну зміну в житті великої й багатої слободи Орлів-Гай, в новоузенському повіті, яка має до 15 тисяч населення. Два роки тому четвертина слободи перейшла па одруби, а в кінці 1911 року за нею пішла й друга четвертина. Тепер в цій громаді завелося два ворожих табори: общинники й одрубщики. На одруби вийшли всі до одного молокани та инші сектанти, яких у слободі мало не третина. Між одрублянами помічають три течії: дукарі скуповують і гуртують наділи в одному місці, засновуючи великі участки; люде середньої заможности, що, вийшовши на одруби, продають половину наділу і цим ставлять на ноги підупаде своє господарство, і врешті голота, що продає свої наділи цілком й марно проводить або пропиває одержані гроші, переходячи потім у кадри старців.
     — Про оддання чести студентами. Начальник військово-медичної академії видав наказ, яким доповнює й поширює відомий наказ 14 ноября про оддання студентами академії військової чести. В цьому наказові, між иншим, зазначено; студенти академії, яких не можна рахувати за нижніх чинів, не мають також і офицерського чина, і через те повинні на загальних підставах оддавати честь всим офицерам. В кінці наказа начальник академії нагадує, що небажання студентів виконувати цих правил будуть вважати за небажання учитись в академії. 
     — Університет у Рстові-на-Дону. Міністерство народньої освіти вносить цими днями в раду міністрів проект про заснування університета в Ростові-на-Дону. В звязкові з цим у Ростов міністерство посилає свого чиновника для докладного ознайомлення з питанням про одкриття університету на місці і для оглядання участка землі, який дають під будову університета. Члени ради міністрів ставляться з спочуттям до цього проекта.
     — Всякі звістки. Міністерство народньої освіти закінчує проект нових штатів учительських інститутів та семинарій. Незабаром обмірковуватимуть у міжвідомственній нараді.
     (Рѣчь).
     — Міністерство торгу й промисловости дозволило скликати в февралі цього року всеросійський зьїзд лісопромисловців.
     (Рѣчь).
