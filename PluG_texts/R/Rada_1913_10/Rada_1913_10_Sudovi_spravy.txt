     Судові справи.
     —В Харькові в судовій палаті розбіралась справа управляющого лебединським одділом зьєднаного банка, присяжного повіреного Зільберштейна, який робив підлоги і шахрайством брав з банків гроші, всього взяв 127.800 карб. і потім втік в Швейцарію, де його й зловили. Судова палата засудила Зільберштейна на три роки в арештанські роти.
     —В Єлисаветграді в окружному суді часто розбірають діла про хуліганські вчинки, які в останній час трапляються дуже часто. Так, недавно судили сельських парубків з села Злинки: Ф. Годюка, 18 років, П. Годюка, 19 років, Я. Демченка, 19 років, Каплуна та инших за вбивство свого товариша. Всіх їх засудили на три роки до тюрми.
