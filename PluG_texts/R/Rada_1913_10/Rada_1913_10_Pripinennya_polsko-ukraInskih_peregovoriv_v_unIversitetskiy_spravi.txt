     Припинення польсько-украінських переговорів в університетській справі.
     (Од власного львівського кореспондента). Львів, 9 января.
     
     Цей тиждень приніс нам припинення польсько-українських переговорів в університетській справі. В подробицях справа представляється так. Остання польсько-українська конференція під проводом представника правительства міністра просвіти Гуссарека відбулася, як відомо, 22 декабря. На цій конференції, як оголошено В офіціяльному повідомленні, що до значної більшости постанов в університетській справі осягнено порозуміння, а наради над рештою ріжниць відложено до слідуючої конференції, яку назначено на 27 декабря. Але ця конференція не відбулася, бо поляки ухилилися від неї. Презес польського кола заявив, що коло мусить ще раз порадитись в цій справі, і тому польсько українську конференцію над текстом цісарського розпо рядження в університетській справі треба одложити. Тоді назначено конференцію на 7 января. А перед тою конференцією обидві сторони, і поляки і українці, відбули ще раз наради над університетською справою. Український парламентський Союз радився у Львові в суботу, 5 января. Для дальших переговорів ухвалено для презідії Союза оці вказівки: 1) Для переходового періоду в теперішньому львівському університеті мусить бути признана повна автономія комісії, яка має бути утворена з українських професорів львівського університету, щоб назначування учительських сил для будучого українського університету не було залежне від польських університетських властей львівського університету. 2) Згоду на установлення польського характеру львівського університету дати тільки під умовою, що буде повна запорука заложення українського університету. Того самого дня, в суботу, 5 января радила в Відні парламентська комісія польського кола, а в неділю, б января, відбулося повне засідання польського кола. Парламентська комісія радила над текстом цісарського розпорядження, який предложив президії кола міністр просвіти Гуссарек. Додавши до того тексту свої поправки, вона приняла його всіми голосами проти голосів вшехпольських членів комісії. На повному засіданню польського кола повторилося те саме: коло більшістю голосів проти голосів вшехполяків і ще скількох (разом 29 голосами проти 10) приняло до відомости звідомлення комісії, в якому та предложила установлений нею текст цісарського розпорядження. Тепер придивимося до того тексту цісарського розпорядження. Текст цього розпорядження, яке було б звернене до міністра просвіти, в дословному перекладі звучить:
     „Щоб сповнити бажання української людності в моїм королівстві Галичини й Володимирії мати власний університет, вважаю за потрібне при новім збереженню й забезпеченню польського характеру львівського університету звеліти ось що: „Для приготовання основання університету з українською викладовою, екзаменаційною, урядовою і службовою мовою в моїм королівстві Галичини і Волоіииирії уповажнюю Вас, щоб Ви постепенно і в міру як приєднаються до учительського звання науково признані сили, образоаані при підмозі держави чи в инший спосіб на основі обовязуючих законів, поробили заходи за для установлення приватних доцентів для викладів в українській мові в поодиноких галузях нання, потрібних для науки на правничім і філософичнім відділі, які істнують у львівськім університеті.
     „Уповажнюю Вас дальше ставити в звичайний спосіб внесення в справі іменовання цих і инших учительських сил професорами університету, яких права для академичного звання будуть стверджені у властивий спосіб. Ці професори аж до зорганізовання самостійного українського університету мають бути приділені до виконуваная служби при даннім факультеті, а то в цей спосіб, щоб через те склад відповідповідної колегії не дізнав зміни. Але треба їх покликувати на наради професорських колегій тих відділів у всіх тих случаях, в яких справа йде про іспити, імвноаання або покликування сил для української університетської науки.
     „Аж до заснування самостійного українського університету уповажнюю Вас покликувати після своєї оцінки професорів, що викладають в українській мові, тих, що будуть Іменовані для будучого українського університету, на комісії за для нарад над важнішими приготованняии до утворення цього університету і домагатися від них, щоб висказали свою думку.
     „Дальше поручаю Вам поробити потрібні приготовання—із застереженням заходів, приписаних конституцією—щоб найдальше до початку шкільного року 1916—17, кафедри й урядження з українською викладовою мовою, які істнують на згаданих виділах, виділено з істнуючого університету у Львові і на основі обовязуючих університетських законів, беручи за основу українську викладову, екзаменаційну і т. д. мову, при рівночаснім виділенню з університету наукових уряджень для гр.-кат. студентів теології, які мається теж розвинути в теологичний виділ,— зорганізовано в самостійний університет з осідком, який мається означити шляхом закона в моїм королівстві Г. і В. Приготовання для утворення цього університету мається перевести так, щоб в ніякий спосіб не пересуджували його осідку, що до якого послідує рішення законодатним шляхом.
     „Усі наукові заведення, урядження і збірки, а також ишпі які небудь майна остануться—на скільки не є виразно призначені для студій в українській мові—при істнуючім університеті у Львові, який збереже не зменшені (ungeschmälert) права, котрі йому прислугують до заряду університетською біблітекою.
     „Управильнення прав українських студентів до обділювання стипендіями мається провести на підставі статуту; а близші постанови, на скільки були б потрібні, видасться шляхом розпорядку.
     „Законопроект, який відноситься до основання українського університету і до
     того, щоб польська мова виключно обовьязувала яко викладова, екзаменаційна, урядова і службова в істнуючім університеті у Львові, має бути внесений перед кінцем 1914 р. Коли б закон не був ухвалеаий до дня 1 іюля 1916 р., тоді з того університету виділиться з днем 1 октября 1916 р. інституції академичного закладу в українській мові, які в тім часі будуть знаходитися на згаданих обох світських виділах львівського університету, а також урядження, які істнують при теологичнім виділі для слухачів гр.-кат. обряду—й одкрито яко самостійну висшу школу з усіми правами і з українською мовою, яко викладовою і т д., а притім ця школа не буде оставатися в жадній звязи з теперішним львівським університетом.
     Ця тимчасова вища школа має істнувати аж до часу основання законодатним шляхом українського університету. Також в перехідній стадії, т. є найпізніше до 1 октября 1916 р. цею постановою не буде нарушена обовязуюча досі в теперішнім університеті польська мова яко викладова, екзаменаційна, урядова і службова. В тім перехіднім періоді остануться в силі без зміни спеціальні постанови, що відносяться до української мови у згаданім університеті.
     „Отже найпізніше до 1 октября 1916 р., а може і скоріше, з хвилею засновання університету з українською викладовою мовою в Галичині, мають згадані спеціальні накази про уживання української мови стратити обовязуючу силу і з того часу буде обовязувати в тім університеті виключно польська мова яко викладова, екзаменаційна, урядова і службова“.
     Пригляньмося, що це розпорядження давало б українцям, а що полякам.
     Почнемо від поляків, бо їм розпорядження дає, коли тимчасом українцям тільки обіцяє дати.
     Отже на самім початку розпорядження признає польський характер теперішнього університету у Львові, бо виразно каже: „при повнім збереженню й забезпеченню польського характеру львівського університету“. Законні постанови про права української мови розпорядження називає „спеціяльними“, отже виїмковими постановами. В кінці розпорядження постановляє, що всі права української мови в львівськім університеті найпізніше 1 октября 1916 р. тратять обовязуючу силу і львівський університет стає тоді чисто польський.
     Отже поляки дістають уже тепер цісарське потвердження, що львівський університет мав польський характер, а з днем 1 октября 1916 р. цей університет має бути до решти „очищений“ від всего українського.
     А що дістають українці? Обіцянку, що найдалі до кінця 1914 року має бути в парламенті внесений законопроект про заложення українського університету, що цей законопроект має найдалі до 1 іюля 1916 року статті законом та що, коли-б законопроект до того часу не став законом, 1 октября 1916 року має бути заложена українська тимчасова вища школа, яка опісля законом буде перемінена на український університет.
     Обіцянка дуже гарна, тільки вся біда в тому, що нема ніякої запоруки, що вона буде сповнена, а за те е багато причин боятися, що вона сповнена не буде.
     Правда, законопроект про заложення українського університету правительство може внести в парламенті на час. Але чи буде він на час ухвалений?
     Де е запорука, що поляки, які входять в склад парламентської більшости, не станут на перешкоді його ухваленню? А така велика партія, як польське коло, партія, яка належить до більшости, яка має своїх представників у кабінеті, має безліч способів не допустити до ухвалення нелюбого законопроекту. А знаючи, яким духом дишуть галицькі поляки на український національний розвиток, не можемо від них сподіватися особливої прихильности для законопроекту про заложення українського університету.
     До того треба додати, що аж законопроект має означити, в якім місті має бути заложений український університет. Українці домагаються у Львові і ніколи не згодяться, щоб український університет був прогнаний десь у провінцію, бо це значило-б, прогнати з Львова центр українського національного життя. Ну, а поляки вже зазделегідь заявляють що ніяким чином не дозволять, щоб український університет заложено у Львові. Коли-ж польське коло в парламенті не схоче згодитися на бажанне українцям місце осідку українського університету, то тоді знов весь законопроект стане на довгі роки на мертвій точці. Та роспорядження говорить, що цього українці не потребують бояться, бо в такім разі 1 октября 1916 р. буде заложена тимчасова українська вища школа з правами університету. Але тут знов не все в порядку. Розпорядження, правда, говорить, що з львівського університету мають бути виділені українські сили й урядження і з них має бути зорганізована українська вища школа, але не говорить, де саме має стати та школа. А міністер для Галичини Длугош зложив і на засіданню парламентської комісії польського кола й на повнім засіданню кола від імени правительства заяву, що правительство не означить місця осідку тої української вищої школи без згоди польського кола.
     Значить, коли прийде час закладати ту українську вищу школу, вистане, щоб польське коло не захотіло згодитися, щоб та школа була у Львові,— українці знов не зможуть згодитися, щоб її прогнати десь у провінцію,—і українська вища школа повисне в воздусі.
     І вийде таке, що ми свої добре набуті права в теперішнім львівськім університеті втратимо, а власного університету ані навіть тимчасової вищої школи не будемо мати.
     Так, що властиво цісарське роспорядження в такій формі, як його придумало польське коло, дає університет не українцям, тільки полякам, які на основі того роспорядження з днем 1 октября 1916 року позбулися б з львівського університету українців і стали б в ньому виключними хазяїнами. Єдиною запорукою, що обіцянка заложення українського університету була б справді здійснена, що польське коло тому здійсненню не перешкодило б, була б умова, що признання польського характеру теперішньому львівському університетові залежатиме від основаная українського університету. Значить, треба, щоб цісарське роспорядження постановляло, що права української мови в теперішнім львівськім університеті тратять обовязуючу силу і йому буде признаний польський характер аж тоді і тільки тоді, коли буде вже заложений український університет у Львові. Тоді поляки, хотячи, щоб теперішній львівський університет став чисто польським, не перешкоджали б заложенню українського університету.
     Та на це вони власне не хотять згодитися. Вони хотять мати повне запевнення, що львівський університет стане чисто польським незалежно від справи заложення українського університету, щоб мати свобідну руку ставити перешкоди заложенню українського університету. Коли в понеділок, 7 января, в міністра просвіти Гуссарека зійшлася польсько-українська конференція і коли Гуссарек, як матеріял для конференції, предложив ухвалений польським колом текст цісарського роспорядження, українські члени конференції заявили, що коли цісарське роспорядження має мати такий зміст, то вони всі розмови про університетську справу вважають покінченими. На тім і закінчилася конференція, хоч міністр просвіти й польські члени конференції старалися українців переконати, що пропонований текст цісарського роспорядження для них „дуже користний“.
     Таким чином переговори розбилися. Коли вірити газетним звісткам, то правительство і польське коло думають робити заходи, щоб почати їх наново. Поживемо—побачимо.
     А тим часом польська преса, як скажена накинулась на українців та кличе правительство, щоб воно репресіями примусило нас згодитись на те, чого хотять поляки.
     М. Лозинський.
