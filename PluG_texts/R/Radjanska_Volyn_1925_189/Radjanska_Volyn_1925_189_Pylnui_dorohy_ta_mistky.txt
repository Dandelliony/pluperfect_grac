Пильнуй дороги та містки! 
На залізниці ст. Лепесівка не малий вже час збирають попудні збори на полагодження доріг і містків, а до цього часу ще не приступили до ремонту. 
От хоча би взяти Ямпольський тракт до Чувгана, так по тій дорозі сам чорт голову зламає, не то що коняка, та ще з вагою, а містка складено із трьох непоприбиваних дощин. 
Коли б голова Ляховецького РВК'у виїхав уночі по цій дорозі, то напевне ночував би під містком. 
Треба зібрані кошти яко-мога швидче використати для ремонту, бо незабаром — осінь, почнуться дощі — прийдеться багатьом селянам ламати свої вози. Крім того, що на ремонт в-осени треба буде витратити далеко більше коштів на ремонт, ніж зараз. 
У с. Глинниках Ганнопільськ р., бідують селяни з дорогами та містками. Підчас збору ярини, через дощі, де по дорогах долини, — тепер повно води. Коли селянин везе фуру зі снопами —так труситься, щоб не перекинутись і шубовтнуть у калюжу. Такі дороги по селах. А коли їдеш через самісінський Ганнопіль, то там не краще, як у Глинниках. 
Біля самісінької сільради така велика яма, що під час дощу треба човном пливти, щоб до сільради дістатися. 
А біля пожежної валки такий глибокий рівчак, що коні й влітку загрузають. Коли б трапилась пожежа, то, напевно, прийшлося б не пожежу гасити, а пожежну дружину з болота витягати. 

