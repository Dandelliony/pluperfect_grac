Вісті із Америки. 
В Сполучених державах Америки що-далі збільшується переслідування комуністів. Лише за останній час запроторили до в'язниць 100 робітників. З них половину вже засуджено до ув'язнення „за комуністичну пропаганду". 
В Канаді (американській країні, що входить до складу англійської імперії) буржуазія теж всіляко тисне робітників. Капіталісти утворили спеціяльну, так звану, „компанійну поліцію". 
Ця поліція служить по найму в окремих товариств власників фабрик та заводів. Поліцаї заступають робітників, коли ті страйкують, служать вартовими то-що. Цими днями на заводах Ньюватерфорда застрайкували робітники. Тоді власники заводів поставили працювати оцих поліцаївстрайколомів. 
Коли група робітників прийшла на завод зняти цих страйколомів, то несподівано вийшов загін поліції й почав стріляти на робітників. Кількох робітників забито, багатьох поранено. 
Ця підла розправа обурила канадське робітництво. По цілій Канаді скликають мітинги протесту. Робітники вимагають негайно розформувати „компанійну поліцію". 
Трудяще українське населення, що оселилось у Канаді, широ взялось допомогти голодним селянам Західньої України, що під Польщею. 
Цими днями українська робітнича колонія в Канаді оголосила відозву-заклик стати на допомогу голодним братам-селянам. У відозві вони кажуть:—„Польський уряд своєю політикою віддав українських селян на поталу злидням, руйнації та голоду. Треба негайно допомогти нашим голодним братам, що стогнуть під владою польської шляхти. Тисячі голодних селян покладають усі свої надії на радянську Україну й Канаду, що єдині тільки можуть допомогти їм. Польське суспільство байдуже ставиться до стогону українських селян". 
До цього часу канадське робітництво зібрало для голодних коло З мільйонів доларів.

