Бюджетні справи Пулинського р. 
Відомо, що з введенням НЕП’у гостро повстало питання про засновання бюджету як державного, так і місцевого. Джерелами прибутків місцевого бюджету стали: прибутки від націоналізованих будинків, від комунальних установ, від експлоатації промисловости місцевого призначення, від надбавок до держподатків і т. и. 
Всі ці прибутки розподілялись у видатковій частині в такий спосіб: потрібно утримати апарат радустанов, установ наросвіти, охорони здоров'я, органів впорядкування і т. и. 
По окремих галузях видатки району розподіляються таким чином: на утримання адміністраційно-громадських установ в цьому році із загального бюджету пішло 36 відс., на утримання міліції 3, на задоволення культурно - освітніх установ села 37, на лікарні 18, на установи с.-господарства 3 і решта 3 відс. —на місцьгосп та заборженість. Що-до зросту бюджету в порівнянні з минулим роком, то тре ба відмітити оздоровлення в цьому році, а саме: в 1923-24 бюдж. році на прибуткову частину призначено було на рік 37015 карб. 79 коп., а виконано всього 78 відс. Таким чином район мав дефіціт у сумі 6.225 карб. 84 коп.; прибуткова же частина цього року має 77516 карб. 31 коп., ця сума цього року зводиться без дефіціту.
Зріст бюджету цього року пояснюється повним охопленням всіх джерел прибутків та переданою району територіяльних прибуткових частин, що вони були за окрбюджетом. 
Складено вже прибуткову частину бюджету на 25-26 рік. Населення в своїх постановах скрізь на зібраннях вимагає збільшення коштів на культурно-освітні та гуманітарні потреби села. 

