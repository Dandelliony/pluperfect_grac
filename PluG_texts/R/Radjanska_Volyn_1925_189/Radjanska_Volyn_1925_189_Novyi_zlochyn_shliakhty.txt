Новий злочин шляхти. 
Вчора суд польської шляхти засудив комуністів Рутковського, Гібнера та Кнієвського до розстрілу, засудив за те, що непартійні, як Ботвин, що комуністи, як Рутковський, Гібнер та Кнієвський розбивають байку про всемогутність системи провокації. 
Система провокації просякає у всі щілини шляхти. Тисячі українських селян із „кресів“ гниють по тюрмах шляхти, захоплені без суду в полон агентами провокації. 
На нечуваний жахливий терор шляхти польське робітництво відповідає терором проти провокаторів. Воно перебуває в стані оборони. 
Жаден совісний суд не посмів-би засудити тих, що обороняються. Але шляхетський суд підводить їм розстріл. 
Запеклим терором шляхта надіється забезпечити своє існування. Вона забуває, що своїми безсудними та судовими вбивствами кращих представників польського робітництва вона кидає виклик всьому міжнародньому пролетаріятові. 
Але цей новий злочин шляхти не спинить боротьби проти системи провокації.
Польське робітництво зуміє належно вшанувати пам'ять жертв шляхетського терору. Воно піде далі своїм революційним шляхом, зміцнивши свою рішучість жагою законної помсти. 

