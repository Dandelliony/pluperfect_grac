Закордонні брати в гостях у нас. 
Вчаться в нас. 
Делегація чужоземних учителів, перебуваючи в Москві, завітала до Народнього Комісаріяту Освіти. Народній Комісар т. Луначарський виголосив промову про стан народнього господарства Радянського Союзу. 
Член делегації, німецька вчителька Шпехт заявила, що в Німеччині треба втягнути вчителів до політичного життя. Учительство повинно йти попліч з робітничою класою. 
За світове об’єднання освітників.
Позавчора в Москві відбулось урочисте засідання вчительства разом з чужоземною вчительською делегацією. На зборах виступали голова Центрального Комітету спілки робітників освіти т. Коростелев, народній комісар т. Луначарський та инші. Збори ухвалили резолюцію, де закликають робітників освіти всіх країн об'єднатись та створити міжнародне об'єднання освітників. 
Лист до робітників Донбасу. 
Одвідавши Донбас, німецька робітнича делегація надіслала до Всеукраїнського комітету гірняків листа, де говорить про свої вражіння від огляду донецької промисловости.
В листі делегати пишуть: 
- „Ми вільно, без перешкод могли оглядати всі галузі гірничого виробництва й дістали всі потрібні відомості. Ми побачили також найтісніший зв'язок між робітниками й технічним персоналом. 
Ваша колективна угода що-до робочого часу, відпусток, соціяльного забезпечення, безплатних кватирь та освітлення— дає вам користь, що ії не має жаден робітник на Заході. 
Ви маєте ще багато инших досягнень — будинки відпочинку, санаторії, дитячі містечка. 
Ми раді були побачити, що в вас встановлено тепер нові машини для здобичу вугілля, що відповідають досягненням сучасної техніки. Будівля нових майстерень, пущення підприємств, що довгий час стояли, —все це говорить про велике майбутнє. 
Нас приємно вразило палке бажання робітників Донбасу об'єднатись у братерську спілку не тільки з німецьким пролетаріатом, але також із пролетаріятом цілого світу, щоб найскоріше утворити справжню братерську спілку людства по цілій земній кулі. 
Ми прикладемо всіх зусиль, щоб прискорити об'єднаний російських та німецьких братів-робітників”.

