Девяносто п'ять.
Мало не півроку існує в нас в Житомірі товариство «Геть з неписьменністью ». Сьогодні це т-во обірає своє правління. А всього то в т-ві тім нараховується девяносто п'ять членів (по місту). Та й з цих 95 товаришів — як не члени міськради, то відповідальні робітники. Всі ми з всякої нагоди, а часом і без неї, заприсягаємось свято виконувати заповіти Ілліча. Нагадаємо (а до цього нас спонукає 95 членів т ва «Геть з неписьменністью» по нашому Житоміру), що ліквідування неписьменности є одним з заповітів т Леніна. Причім Володимиром Іллічем був точно зазначений термін, до якого це завдання повинно бути виконаним до десятих роковин Жовтневої революціі. За яких небудь три тижні ми святкуватимемо сьомі роковини Великого Жовтня. Часу для виконання цього заповіту лишається всього ніби 3 роки. Отже запитаємо себе, чи можна при такому темпі праці сподіватись, що заповіт буде виконаний? Правда, справа, безумовно, не стільки в членському внеску (хочай і він, безумовно, грає ролю; при наших злиднях має значіння, і не мале). Суть справи в нашій неуваж нооті до цього грандіозного завдання, грандіозного не стіль ки по своїм труднощам, скільки по тих наслідках, яких ми маємо право чекати від ії розвивання. Гадається, що кожний робітник, кожний селянин з'ясував вже собі, що нема й не може бутя підняття продуктивности сільського господарства, продуктивности праці взагалі навіть до тих норм, до яких вже дійшли буржуазні держави, при десятках мілійонів неграмотних і малограмотних робітників і селян в країні. А це в величезній мірі загаює і будівництво комунізму, не кажучи вже про підняття добробуту робітниче-селянських мас. Неграмотність і малограмотність на решті служать не ма лою перешкодою до масового втягнення широких верств ро бітників і селян в справу державного і господарчого будівництва. 

А без сконцентрування, об'єднання навколо завдання лікнепа широкої радянської суспільности, без втягнення широких робітниче-селянських мас до активної праці в цій галузі засобами, про які вже не раз говорилося на сторінках нашої преси, нам, звичайно, з цим - завданням до зазначеного терміну не справитись. Ми не будемо шукати винних в тому, що в цьому питанні так мало зроблено, на сором мало зроблено, Всі винні. І в цьому нема ніякого перебільшення. Тому, що в місті, де ми маємо більш ніж десять тисяч членів профспілок, більш за тисячу членів партії, цілу низку партійних, професійних і , радянських організацій, сама і цифра 95 ясно про себе говорить. Ми тільки з цеї цифри повинні зробити відповідні висновки. В найближчий час розвинути відповідну важливості задачі кампанію; поставити на ноги все радянське суспільство, всі партійні, професійні і радянські організації, мобілізувати всю нашу випробовану енергію, цілепрагнення. І не тільки в місті, але й на селі. Бо в нас немає ніяких підстав гадати, щоб но округах і районах ця справа стояла ліпше. І до наступних виборів правління у нас не буде (і не повинно бути), ми в цьому твердо впевнені, жадного робітника, службовця і селянина, який би не був членом т-ва «Геть неграмотність», членом активним, у всьому допомагаючи владі й партії в цьому грандіозному завданні. Бо, повторюємо ще рав, справа не в десяти копійках одночасового внеска й п’ятнадцяти — піврічного, а в активній участі у всіх засобах, направлених до остаточного винищення цеї проклятої спадщини вікового рабства. Всі трудящі до товариства: «Геть неграмотність!» Ми не повинні заспокоїтись і скласти зброю, поки на радянській землі лишається хочай би один неграмотний. Ми не повинні забути, що до терміна, наміченого для цього Іллічем, лишаються тільки три роки.