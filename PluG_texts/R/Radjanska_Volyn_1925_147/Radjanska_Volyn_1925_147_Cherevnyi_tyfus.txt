Черевний тифус.
За останні дні збільшились випадки хорувань на черевний тифус і загроза росповсюдження його надалі вимагає від нас знати про засоби боротьби з цією пошестю. Черевний тифус― хвороба прилипчива. Зараза —тифусна палічка попадає до людини через ріт до шлунку, а потім у кишки, головним чином, через забруджені харчі, сиру городину, садовину та через сиру воду. Передається хвороба від хорої людини до здорової через доторкання—посліду сечи, забрудженої білизни хорого, або инших річей, якими користувався і через те запаскудив їх хорий. Від хорих людей пошесть разом з послідом попадає течією до річки, або в криниці, водою яких користуються люди. Таким чином, пошесть шириться. Люди, які хорували на черевний тифус, теж розносять пошесть завдяки тому, що в їх кишках довго існує зараза, яка виходить разом з послідом. Засоби упередження боротьби з цією пошестю такі: 
Очистка і дезинфекція (обеззаражувану) криниць в тих районах, де були хорування. 
Не можна пить сирої води та молока. 
Харчові продукти їсти тільки вареними або смаженими. 
Садовиння та городину — мити вареною водою. 
Обеззаражувати послід, сеч, білизну. речі і все те, чим користувався хорий. 
Хорих треба відправляти до лікарні. 
Необхідно провадити щеплення проти черевного тифусу (звертатись на прищепний пункт у місті —вул. Карла Маркса ч. 40, або до районової лікарні). 
При всіх випадках шлунко-кишковнх хорувань звертатись до лікаря. Щоб зробити дезинфекцію (обеззаражування), треба звертатись до Окрздраву чи до районової лікарні. 
За допомогою цих засобів і при свідомім відношенні всього населення, а також при керовництві лікарського персоналу ми скоро ліквідуємо цю пошесть. 
Т—ський.

