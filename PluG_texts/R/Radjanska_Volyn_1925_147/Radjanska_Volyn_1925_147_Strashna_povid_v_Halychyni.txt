Страшна повідь в Галичині.
У східній Україні повіддю знищено багато засівів та мости біля Перемишля. Водою зруйновано залізничну колію й мости на багато верстов. 
В Західній Галичині засіви цілком знищено. 
Газети вказують, що катастрофа набула небувалих розмірів. 
Із Львова повідомляють, що все Прикарпаття залито водою. Десятки тисяч людей у паніці: тікають, врятуючи рештки майна. По багатьох місцях водою знесено весь живий та мертвий реманент. Мобілізовано всю поліцію й військо, що намагаються припинити паніку; одначе, скрізь страшні картини. Найбільш потерпіло Станиславське воєводство, що уявляє із себе море. Потопилось багато людей, особливо дітей. Залізничий рух між Станіславовим та Стрієм припинився. Не тільки Дністер, але всі гірні річки вийшли з берегів та перетворились у великі ріки.
Зверх 500 селищ заллято водою.
Повідь у Східній й Західній Галичині набрала катастрофічних розмірів: зверх 500 селищ цілком заллято водою. У районі Маріямполю повідь настигла так швидко, що вода знесла де-які мости разом з перехожими. По різних місцевостях загинуло біля 300 чол. Вода загрожує вже околицям Кракова. Сполучення з ними майже зовсім відрізано.
