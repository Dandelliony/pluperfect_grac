Білий терор у Болгарії.
Цанківським катуванням нема рівних в історії.
Одеським комітетом МОДР‘у одержано вчора листа з Болгарії такого змісту:
„В Болгарії за останній час панує найжахливіша реакція. Робітники й селяни ще пам'ятають терор два роки тому, під час Стамбулійського режиму, але терор Цанкова та його посіпак не має рівного в історії людства. Прибічники уряду Цанкова знущаються над кращими синами болгарського народу. Їхні знущання переходять межі всякої не тільки людської, але й звірячої фантазії: душать, кидають з 3-го поверху поліцайської дільниці, вішають, щоб здавалось, шо тут акт самогубства. У кишенях забитих лишають записки, ніби той сам себе забив. 
Карні загони цанковщини лютують по всій Болгарії та несуть смерть всім, хто проти реакції. 
Нещодавно жертвою цанковщини зробився проводир селянських мас Дідус, що користувався великою популярністю. 
Це тільки сота частина того, що діється в Болгарії. Багато робітників та селян, із зброєю в руках, тікають до лісу, давши обіцянку за всяку ціну перемогти цанковщину. Карні загони, шо їх посилає Цанков для боротьби з повстанцями, безсильні. 
У Філіпополі агенти охоронки хотіли захопити одного революціонера, але це їм не вдалося. В місті Бургасі в-день на вулиці забито агентами охоронки Димославова, вчителя Станасова, а також Петкова. Обурення населення зростає з кожним днем“. 
Цанков веде переговори зі соціял-зрадниками про перебудову кабінету.
Між Цанковим і болгарськими соціал-демократами та рештою опозиційних партій провадяться переговори про перебудову кабінету й поповнення його новими міністрами. Причиною переговорів є тиск громадської думки на Цанкова. В політичних колах гадають, що соціал-демократи навряд чи ввійдуть до нового кабінету, бо решта опозиційних партій не хоче працювати разом з Цанковим.
