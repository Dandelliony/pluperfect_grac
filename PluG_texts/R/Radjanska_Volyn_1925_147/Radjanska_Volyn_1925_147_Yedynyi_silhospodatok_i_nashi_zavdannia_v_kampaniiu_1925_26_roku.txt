Єдиний сільгосподаток і наші завдання в кампанію 1925-26 року.
Податок значно знижено для Волини.
Чимале зниження єдиного сільгосподатку на 1925-26 рік по Україні (39 відсотків) особливо відчує селянство Волини. Відсоток зниження податку, проти минулого року, в нас на Волині в пересічному становить 55,2 відсотків. Оскільки податок полекшено для Волинської губерні, можна бачити ось з цієї порівняльної таблиці:
---
Це зниження ще більш відчує селянство, в зв'язку зі сподіванками на гарний урожай, в той час, коли податок минулого року довелось сплачувати при дуже кепському --- --- явному недороді по де-яких районах губерні. У звязку з цим, у нашій губерні в більшій мірі, аніж де инде, є грунт для здійснення на практиці поставлених партією й радянською владою гасел: „обличчям до села“ „пильної уваги потребам села“, „міцніший звязок між робітничою класою й селянством“.
Які ж завдання стоять перед нами?
І. Передусім —є відомості, що селянство ще не знає про зниження податку, тому необхідно, щоб до менту вручення обкладних листів (вони повинні бути вручені згідно з положенням до 15-го липня), широко популяризувати (розтлумачити) податок, в такий спосіб, аби не було жадного оселеного пункта, де не ставилась би доповідь про єдиний сільгосподаток. Доповіді треба ставити не тільки на сільських зборах, але й на зборах комнезамів, делегатських зібраннях, зібраннях селянок,— після грунтовного попереднього опрацьовання в сільських партійних і комсомольських осередках.
2. Необхідно перевести з'ясувальну кампанію що-до пільг. Цього року поширено пільги для родин червоноармійців і на розвиток сільського господарства. Кожен платник повинен знати про пільги. Крім того про пільги треба оповістити своєчасно й обов'язково до початку стягання податку.
3. Необхідно роз'яснити селянству, що помилки минулого року в високому оподаткуванні худоби й поступовості, за декретом цього року, виправлено, що видно з такої таблиці:
---
Для ясности візьмемо, наприклад господарство, що має пару коней й одну корову. Минулого року ця худоба в переводі на пашню становила 3,30 десят., а цього року 1,90 дее. Перевод худоби таким чином зменшено (в наведеному зразку) на 43 відс.
Зріктися ж цілком оподаткування худоби неможливо, бо при цьому потерпіло б найбідніше господарство, котре сплачувалоб по землі однаковий податок з господарствами, забезпеченими й робочою й продуктивною худобою.
4) Необхідно також перевести з'ясувальну кампанію по справі утайки землі, худоби та приписки їдців. У нас по губерні мається багато утаєних об'єктів обкладення. Так, скажемо —в одному тільки Володарському районі, підчас переведення землереєстрації, викрито більш, як 10 тисяч десятин утаєної землі. При нашій системі обкладання — єдиним с.-г. податком, така утайка значно збільшує тяжість податку на ті господарства, що показали землю правильно. Коли, наприклад, у Коростенській окрузі на одну десятину припадає 1 карб. 95 коп., то при виявленні утайки на десятину припало далеко менш. Як-що досі де-які громадяни свідомо затаювали, боючись тяжісти податку, то зараз такий момент повинен відпасти. 
5. Селянству необхідно роз'яснити, що більш, як одна третина, йде на культурно-освітні й господарчі потреби села й залишається на місці в районовому бюджеті.
6. ІІеред керуюючими округовими органами стоїть завдання негайного обліку збіжжя та инших сільськогосподарчих продуктів і сировини, які можуть бути викинуті на ринок, аби до менту стягання податку втворилась потрібна мережа державних і громадських організацій по заготівлям, і аби ціни на продукти сільгосподарства було врегульовано. 
7. Перед фінорганами й райвиконкомами, як  відповідальними за правильне, своєчасне й безболізне виконання податку, стоять такі завдання: 1) начислити податок, аби до 15-го липня обкладні листи було вручено платникам, 2) у жодному разі не вимагати податку до строку, але всіляко заохочувати  ініціятиву населення до дострокового здавання податку доброхіть, 3) наблизити прийом податку до платників, а за для чого, там де це можливо, зорганізувати прийом у сільрадах, через пошту, колективне здавання й таке инше. 
Можна бути цілком певним, що при умові правильного підходу з обліком всіх помилок минулого, при уважному й негайному розв'язанні запитань, скарг і клопотань платників, селянство Волини у 1925|26 році єдиний сільгосподарчий податок виконає цілковито й своєчасно, без жадних присилувань і політичної мети буде повністю досягнено.   Левін. 
