Бешкети французів у Рурі.
В колах найвищого французького командування виникла сильна опозиція проти Пенлеве (голови франц. уряду). Військові кола вважають, що обіцянки Пенлеве евакувати (очистити від війська) Рур є невчасні. 
В зв'язку з цим Пенлеве трохи міняє фронт. Він погодився на необхідність зміцнити окупаційний режим, хоча безумовно буде змушений евакувати Рур. Окупаційна влада збільшила терор проти мешканців Рурської країни. 
За розпорядженням окупаційного командування Рура, вислано кількох німецьких залізничників та службовців. Суди виносять жорстокі присуди німцям, обвинувачуючи їх у співах патріотичних пісень. Гадають, що німецький уряд звернеться до Франції з протестом проти терору окупаційної влади.
