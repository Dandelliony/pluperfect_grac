ПО СЕЛЬБУДАХ.
Славутський райсельбуд. 
Цими днями в Славуті відбулася нарада, на якій заслухано було доповідь про роботу Райсельбуду.
Райсельбуд охоплює своїм керовництвом 14 хат-читалень та 5 сель будів. 
Бракує робітників для обслуговання цих політосвітніх закладів району. Особливо мало керовників сільсько-господарськими гуртками. 
В кожне село надсилаються часописи: нещодавно закуплено число книжок „ленінської бібліотеки“ що будуть розіслані по селах; по хатах - читальнях пересуваються „мандрівні бібліотечки“.
Провадилися виїзди на села, краще сказати, виходи, бо на виїзди коштів не було. 
Так от виходили на село робітники лекторського бюра, від спілки робітників освіти та юридичної консультації. 
При Райсельбуді з‘організовано гуртки: драматичний, співочий, фізичний та радіогурток. Переважно в гуртки втягнуто молодь, комсомольців і піонерів, які виявили свої досягнення в день пятиріччя сельбудів.
В суперечках по доповіді зазначалося, що мало коштів відпускалося для юнсекції, що правління сельбуду ще не приступило до ремонту помешкання, що часописи з перервами доходять на села. Підкреслювалась також активність жіноцтва за останній час. 
На засіданні відзначили іще, що культурно-освітня робота в Славутському районі значно зросла з того часу, як сельбуд об'єднався з робітничим клубом. З‘осередження культурно-освітніх сил в одному місці сприятливо відбивається на загальній роботі. 
Загальні-ж кошти дають можливість більше обслуговувати як селянські, так і робітничі політ-освітні заклади. 
Василь Кухарчук. 
В сельбуді праці нема. 
(Пилиповичі, Пищівського р.) 
Вже зо два місяці буде, як засновано в нас сельбудинка. І календар праці вивішено на дверах, тільки щось нічого не робиться ні по календареві, ні без нього. Висунуто керовників гуртків, та й досі немає ні одного гуртка, крім драматичного. 
Вся біда в тому, що завсельбудом не зацікавлений культосвітньою працею, бо крім сельбуду ще займає дві посади — голови й секретаря сільсько-господарського товариства. 
Цікавий О.
