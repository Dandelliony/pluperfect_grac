Ярмаркові картини.
Ще до сього часу наші містечкові та сільські ярмарки без шахраїв та жуліків не обходяться. --- 
Зібралась їх ціла тичба. Один став серед міста, поставив перед собою столика, на якому знаходиться 1 горошина й 3 наперстки й викрикує:
― Сюди, хто хоче 5 карб. виграти, вгадаєш, котрим наперстком горошину накрию, 5 карбованців одержиш. Обступили селяни його. Вилазить з юрби один — виграв 5 карб., другий—теж. 
Але селяни запримітили, що то його компанія виграє, щоб задурити голови. 
— Дідька лисого піддуриш, знаєм ми таких дурисвітів,— кажуть селяни. 
Добре, що селяни запримітили це і не піддалися на гачок шахраям, а буває й инакше. 
Треба, щоб міліція гнала з ярмарків таких шахраїв.  
Свідок.
