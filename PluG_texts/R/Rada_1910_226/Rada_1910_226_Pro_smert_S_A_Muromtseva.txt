Про смерть С. А. Муромцева.
Смерть С. А. Муромцева зробила на московців величезне вражіння. Скрізь по вулицях біля вітрін з портретами Муромцева величезний натовп людей: учнів, воєнних, робочих і чиновників. Московські газети зазначають, як покійного любили студенти. Він екзаменував дуже строго і тому без знаннів до нього не зважувалися йти. Але за те в життю в відношеннях до студентів він був незвичайно добрий і чулий. На лекціях його завше була сила студентів. Як голова суду чести літераторів, він був незвичайно ввічливий і тільки в справах порушення етіки суворий. В неділю покійний послав телеграму в юридичний одділ городської управи, де ждали його поради, таку телеграму; „На цьому тижні після вівторка в мене всі вечорі заняті”. Це — була його остання телеграма. Сем'я Муромцева згодилася, щоб похорон зроблено було на громадський кошт. Похоронний комітет закликає до жертв. Градоначальник не дозволив нести вінки перед труною, як це було під час похорону професора С. Трубецького. Під домом Муромцева ввесь час стоїть величезний натовп. Сила людей жде черги, щоб поклонитися покійному. В самій кватирі біля тіла багато професорів і адвокатів. Вся світлиця, де лежить тіло, прибрана білими квітками. Над самою труною невеличкий вінок од „Русск. Вѣд” написом: „Его, какъ первую любовь, Россіи сердце не забудетъ"; поруч з цим вінком, вінок од московського університету; біля ніг— вінок од сем'ї, на стінах—инші вінки. Професор Набоков оповідає, що коли він під'їздив до Москви, то в вагон увійшов маляр. „Ідете ховати Муромцева? — спитав він Набокова.— „Еге", одповів Набоков. Тоді маляр передав Набокову три рублі, сказавши: „поставте од костромичів свічку коло труни". Відомий багатирь Шахов прислав замісць вінка чотирі тисячі рублів на організацію видачі безплатних білетів незаможним студентам. На похорон записалося більше 20 промовців.
Першу промову на кладовищі скаже ректор московського університету, потім представники першої, другої і третьої Думи, од партії к.-д., адвокатів, поляків, євреїв, кавказців та громадських організацій.
Нові вінки покладено од „Польського Слова* і „Польського Курьера”, польської газети „Правда" та од невідомого з написом; „Спи спокойно. Сѣмя посѣяно, взойдетъ оно".
В Петербурзі кадетська фракція постановила організувати комітет і одкрити підписку для увіковічення памяти Муромцева. Проф. Максим Ковалевський в інтервью в „Б. В." згадує життя покійного.
Московське юридичне т-во закрито було за слова з промови Муромцева: „Росія втомилася од державної опіки". Ковалевський бачив документи, які поясняють невідомі досі причини одставки Муромцева з університета. Це те, що, після подій першого марта, невеличкий гурт студентів на збірці протестував проти того, щоб класти вінок. Муромцев не повідомив кого слід про імена протестантів. В сфери донесли, шо Муромцев покриває їх. Наслідком цього і була одставка. Газети згадують, що підчас першої Думи Єрмолов запрошував Муромцева бути головою міністрів. Муромцев поставив умовою скасування смертної кари і повну амністію.
Польська колонія в Петербурзі поклала вінок з написом: „Голові першої Дум —рівноправоъвя і поєднання народностів". 
Соціял-демократична фракція послала телеграму вдові покійного з висловом щирого спочуття. Газети „Рус. Вѣд,“, і „Рѣчь“ вийшли в чорній рямці з силою статей, присвячених нам'яти Муромцева: „Нов. Вр.“, „Свѣтъ“ і „Россія" теж вмістили статті, де визнають заслуги Муромцева перед громадянством, хоч і з свого погляду, „Гол. Москвы", „Моск. Листокъ" і „Моск. Вѣд." вийшли без статей про Муромцева. „Земщина", „Колоколъ" і „Рус. Знамя" не згадали й словом.