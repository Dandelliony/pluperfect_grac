Дописи.
(Од власних кореспондентів ).
Село КРИВЕ, сквирського повіту (на Київщині). Кооперація. Років шість істнує в нашому селі товариська крамниця. З першого дня істнування тієї крамниці був головою покійний д-р. Юркевич. 
Під керуванням д-ра Юркевича крамниця розвивалася. Після смерти його т-во стало підупадать. Книжки рахункові почали вести не так, як треба і діло в крамниці падало, бо не було освічених людей. Оце в 1912 році пощастило, що найшовся чоловік Корват, який взявся за справу т-ої крамниці і вивів її на стежку. 
Завів нові, добре зрозумілі, книжки, навчив, як по їх вести рахунки і сам частенько доглядає. Прибутку за девьять місяців прибуло на 195 карб. 81 коп. більш як торік за цілий рік. 
27 січня ц. року відбулися загальні збори т-ої крамниці. Голова зборів Корват прочитав справоздання про діяльність т-ва. 
Прибуток поділили не по кооперативному: великий дівіденд на капітал і малий на забор. А не членам дівіденду на забор зовсім не дали. Загальні збори постановили дать з чистого прибутку нагороду членам ради і ревизійної комісії т-ва по три карбованці кожному і словесну подяку за їх гарну працю в т-ві. Постановили загальні збори давать нагороди тим членам, котрі брали крам і через незаможність вийшли з т-ва. Раду т-ва вибрали тусаму. Врешті збори постановили висловить щиру подяку голові зборів д Корвату і дать йому пьять карб. Він від грошей одмовився.

ПРОСКУРІВ (на Поділлі). Розбій на проскурівській дорозі. 27 января, коло 7 год. вечора, вже під самим Проскуровом, там, де починаються на ярмолинецькій дорозі інтендантські склади, чотирі невідомих розбійники напали на балагулу. що віз з Ярмолинець аптекаря Гехтмана, посесора з Нового села, п. Стокальського і фактора Ціпермана. Спинивши коней, розбійники втрьох вскочили в фаетон і почали душити пасажирів — Стокальського і Гехтмана. Четвертий розбійник, націлившись з револьвера в Стокальського, кричав йому, щоб він давав гроші Стокальський не давався. Тоді розбійники вдарили револьвером його по голові так, що забили йому зовсім памороки і вже в непритомного пограбували золоті часи, 250 карбованців і щось на тисячу карбованців векселів, підписаних Стокальським. Поки двоє поралось з Стокальським, третій розбійник обдерав Гехтмана. Найшовши в його кишені револьвера, розбійник, очевидно для остраху, вистрілив чотирі рази в землю коло самого Гехтмана. В Гехтмана теж пограбували 220 карб, і золоті часи. 
Четвертий розбійник тимчасом все лякав револьвером балагулу і фактора. Цікаво, що поки йшов цей грабіж, по дорозі їхали инші балагули і селянські підводи, але побачивши, що розбійники озброєні, всі спішили втікати. Не вспіли Стокальський і Гехтман приїхати в Проскурок і заявити поліції про грабіж, як в поліцію прибіг купець Шапіро, що їхав по тій же дорозі за ними слідом і заявив теж, що чотирі розбійники пограбували його майже на тім самім місці на скілька сот карбованців. Негайно підняли на ноги всю городську і повітову поліцію, поїхав справник, слідователь і инші, але на слід розбійників не напали. Пограбовані кажуть, що розбійники, не зважаючи па зіму були в сорочках —„хакі“ , що літом носять солдати і в міщанських картузах. Поліція гадає, що це справа рук, або тутешніх „хуліганів", або й навіть передягнених солдатів. Кажуть, що Стокальський вже навіть пізнав одного солдата, з тих, що вартують інтендантські склади, і солдата вже арештували. Останній грабіж страшенно налякав населення околиць Проскурова і Ярмолинець, бо це вже не перший раз трапляється на шляху між Проскуровом і Ярмолиицями. 
Ще в сентябрі 1912 року булатам така пригода Були й раніш. Взагалі дорога між Проскуровом і Камьянцем з цього боку дуже небезпешна, бо залізної колії нема ще й досі і 90 верст приходиться їхати балагулами. І чого, чого не буває тільки в цих подорожах: то розбійники пограбують, то злодії пообрізують чемодани, то коні злякаються автомобіля і вивернуть пасажирів в яр. Всі тут змучились і благають, щоб швидче кінчали вже будівлю подільської дороги. Але поки підуть поїзди „по настоящому" треба ще ждати з півтора роки.

ЧЕРНИГІВ. Губернські земські збори. Губернські земські збори, що недавно відбулися, були мляві й не дуже цікаві за для громадянства. Тільки зворушило їх і трохи підняло настрій питання про святкування 300- річного ювилею Дому Романових, але піднесене при цій нагоді гласним Шимановським питання про політичну амністію було поховано. 1 святкування ювилею Дому Романових збори ухвалили таке: асігнувати 25 тисяч карбованців на аероплан і піднести цей ювилейний подарунок Великому Князеві Олександру Михайловичу, яко покровителю повітряного всеросійського флоту.
 Меньшість земських зборів покладала инакше справити це святкування: одні пропонували асігнувати 150 тисяч на позашкільну освіту й заснування народніх бібліотек, другі раяли асігнувати теж 150 тисяч на так зване „общественное призрѢніе" в губернії і нарешті треті підносили зборам, що слід було б на памьять ювилею заснувати земський музей, в якому б були зібрані усі земські речі, що дотикаються до земської діяльності і життя, або такий музей, щоб обьєднував усі чернігівські музеї — земські і міські Але більшість зборів з легкої руки предсідателя губернської управи Н. П. Савицького, ухвалила таки свого аероплана, котрий тепер і буде історичним свідком „оскудѢнія земской мысли“, як казав один земський гласний: опріч того збори вибрали ще, за-для привітання з ювилеєм, депутацію з трьох особ; Н. П. Савицького, Ю. Н. Глібова, бувшого членом Державної Думи, і Д. Д Роговича.
 Із більш-менш цікавих і користніших для людности нашої постанов губернських зборів можемо зазначити перш усього постанову про видання що-недільної земської газети: „Черниговская земская недѢля", на що земством асигновано 8 тисяч карбованців. 
Знов було піднесено зборам доклад управи про заведення для фершалів „ повторительныхъ“ курсів з замовленням трьох університетських лекторів, на що збори й асигнували 2800 карб. Курси ці заводяться по вкороченій, практичній програмі, відповідаючій прямо практичним потребам сільського земського фершала, але не вловній мірі його задовольняючій з боку наукової і теоретичної медицини.
 Було піднесено також знов доклада про заведення курсів за-для народніх вчителів в губернії й про видачу пособій вчителям, які поїдуть на київські курси, на що збори й асігнували 6450 карб. 
Курси ці, як і попередні —фершальські минулого року були заборонені нашою адміністрацією через вибори в Державну Думу. 
З инших докладів управи звертає на себе доклад про досліди над кустарними промислами нашої людности, на що зборами асигновано 6500 карб. Крім того, зборами асігновано також 2800 карб, на заведення курсів по сельському господарству в губернії і 1500 карб, на видання популярних сельськсо-господарських книжок.

ХОРОЛ, (на Полтавщині). Міщане і селние. З октября 1910 року одкрито у нас міщанське позичкове товариство. Розвивається воно дуже мляво. Маючи основного капіталу десять тисяч карб., подарованого міщанською громадою, воно зробило обороту до сорока тисяч. Причина цьому в тім, що воно є сословним, це б то міщанським. Скільки не клопотались як члени правління, так і інспектор дрібного кредіту, щоб прийнять другі сословія, нічого не помогло: „Не хочемо, та й годі, гроші наживали наші діди, а ми будемо роздавать козакам, та селянам, не хочемо! “
 27 января було загальне зібрання членів т-ва, котрому між иншим було доложено заклик Полтавської губернської земської управи послати представника свого на зьїзд кредітових кооперативів, котрий буде в февралі в Полтаві і чи не згодиться т-во одкрить у себе прийомну хліба під заклад, бо через те, що хлібороби продають хліб хто коли попало, вони теряють тільки в одній Полтавській губернії 8 1/2  милійонів карбованців на рік. Правління і рада написали доклади, що річ це дуже бажана, але через те, що вони з цим ділом не знайомі, то просили зібрання послать

кого небудь на зьїзд і доручити тому уповноваженому придивитись ближче до цього діла, а потім скликать зібрання і долежить як і що.
 Це так писалось, а на словах предсідатель ради сказав от що: „я не знаю на чий бік стати, чи на бік перекупщиків, чи на бік хліборобів? Бачите, як хлібороби будуть дорожче продавати хліб, то дорожче буде він і нам продаватись. Так що я не знаю, що й сказать" .. „Не треба, не треба нам цього!" почулося з-заду. Але як же писати в журнал?  і „оборонці інтересів народніх" радять писати, що через те, що в міщанській громаді хліборобів менше ніж ремісників, то і заводити у нас посередницьку операцію по продажу хліба нема потреби.


