З газет та журналів.

Перервою польсько-українських переговорів в справі заснування українського університету у Львові занепокоєна певна частина польського громадянства з Росії, яка правдиво уявляє собі польсько-українські відносини в Галичині. „Kurjer Polski“ в № 87 пише з нього приводу:
„Два тижні тому, на початку польсько-українських переговорів в справі університету, зазначали ми виразно, що вважаємо за необхідність, щоб українці одержали університет, і тоді ж ми виявляли свою радість з приводу успішного ходу переговорів. Та на нещастя надії наши не справдилися. Умови порозуміння розбилися, не давши ніяких наслідків.
 Хто цьому винен? Як завше буває , обидві сторони , вже не час тепер вишукувать винуватців, краще шукать нових шляхів, які можуть довести до порозуміння; не слід забувати, що польсько-україанська ворожнеча, то прокляття для обох народів і нещастя для Галичини.
 Лежить вона на шляху до всяких реформ, поліпшень і удосконалень. В цій ворожнечі обидва народи багато теряють марно енергії, сили кращих людей, замісць того, щоб вжити їх на користну громадську працю.
 Ворожнеча польсько-українська, то невичерпне джерело недобрих почувань: невависти, призирства, заздрости, що невпинно розливаються у суспільстві польському; вона є джерело довгих скарг і процессів, які прикрою луною одбиваються за кордоном і кладуть пляма на чисту до цього часу честь польського народу. 
Зважаючи на все це, українську справу треба негайно закінчити. Справа ця тепер, в руках наших братів з Австрійської держави, але єсть вона справою, яка торкається всього нашого народу, і тому вільно нам звернутись До них з проханням: „Покінчіть справу, виповнивши накази справедливости. Нехай ніхто не має приводу нарікать, що колись був „czlonkiem Rzeczypospolitej“! Нехай ніхто не проклинає польського панування“!
Далі газета наводить виривок з кореспонденції „Nowej Gazecie", в якій обговорюється таж справа і висловлюються погляди, з якими цілком погожується „Kurjer Polski“. 
Кореспонд. „Now. Gaz.“, зауваживши, що немає ніяких причин одмовляти українцям в праві мати свій власний університет у Львові, запитує, чи зможуть же поляки, коли б того захотіли, одмовити українцям в університеті? і сам дає таку відповідь:
„Все вказує на те, що не зможемо. Вищі сфери віденські той університет дати їм хотять, і рано чи пізно дадуть, наказавши тільки українцям заплатити їм за той університет яко мога дорогшє, і хто зна, чи не нашими коштами. Це треба взяти на увагу. Чи не користніше буде, коли перешкодить українцям здобути власне огнище науки не зможемо, допомогти їм, або принаймні не гальмувати справи, і взамін за те одержать не вдячність, а частину тих коштів, які вони примушені будуть заплатити Відневі “?
 Навівши кілька виривків з „Now. Gaz." „Kurjer Polski“, так закінчує свою статтю:

„Справедливість наказує нам визнать слушність українських доиагаенів, а визнавши це, мусимо посвішатись знайти спосіб поєднати (погодити) ті домагання з вашими потребами. Проводирі обох сторін повинні скласти умови, які задовольняли б тим домаганням. Це є їх обозьязок “ .
Не послідовно тільки з боку „Kurjera Polskiego“ визнавши „слушність українських домаганнів“, все таки обвинувачувати українців в небажанні дійти до порозуміння, виключно за те, що українці не одмовляються од тих домаганнів.
