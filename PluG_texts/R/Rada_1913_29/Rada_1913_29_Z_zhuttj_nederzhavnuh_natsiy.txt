З життя недержавних націй.
Заборона польських написів. Цими днями у Мінську поліція звернулася до всіх хазяїнів ресторанів, кондітерських і т. ин. підприємств з вимаганням зняти вивіски й плакати, писані польською мовою, поховати коробки, серветки і навіть меню з польськими написами. При цьому поліція заявила, що дозволяє написи французькою, німецькою, англійською та всіми иншими мовами, за винятком польської. Подаючи цю звістку, польські газети називають діяльність міської поліції незакономірною і посилаються на Височайше затвержену постанову комітети міністрів 1 мая 1905 року. 
Освіта серед казанських татар 27 січня у Казані відбулося зібрання казанських мусульман. Група поступовців внесла предложення заснувати в Казані жіночу мусульманську гімназію, що являється пекучою потребою дня.
 Проти них повстали старі мулли. Посилаючись на Коран, вони доводили, що заснування нової школи, де вчитимуть обовьязково й московської мови, суперечить науці Магомета. 
Ці доводи один з поступовців розбив цітатою з Магомета, що сказав: „Коли вас просвіщатимуть навіть китайською мовою, то не зрікайтесь і вчіться. Підкінець зібрання мало не дійшло до бійки. 
Помирилися на тому, що вибрали дві комісії: одну для обміркування справи з жіночою гімназією, а другу — в справі заснування захисту для дітей. 
Російсько-татарський журнал. У Казані вийшло перше число російсько-татарського журналу „Право и Жизнь“, що видає і редактує присяжний адвокат Шейх-Аттар Іманаєв. Журнал має своїм завданням виясняти питання шаріату, мусульманського адату, звичайового права та взаємовідношення їх до сучасних російських законів.
