Одкриття памятника Імператору Петру 1 в Петровському лагері
РИГА, 5. 5 іюля, в Височайшій присутности, в Петровському лагері, за 28 верстов од Риги, в Куртенгофі, урочисто посвячено поставлений військом пам'ятник Державному завойовникові Ліфляндії Петру 1. Недалеко од пам'ятника, вкритого мантією, з лівого боку зроблено місця для запрошеної публіки. На зеленому фоні листя рельєфно виступала невеличка мурована церков; далі біліли шатри лагеря. Праворуч стояла Царська палатка — шатер, що вся потопала в квітках і килимах. Лагерне поле — гарне, рівне місце. В далечині, за краєм ліса, видно було зелений прапор, що майорів над офицерським зібранням, де од Височайшого Двору приготовлено було польове снідання для воєначальників, почету і офіцерів.