Украінська книжка в народній книгозбірні.
Ніде так гостро не відчуваеться „рецидив безграмотности”,  як по наших, українських селах. Хлопець або дівчина вже за рік після того, як скінчили школу й дістали „свідоцтво" про це, робляться цілком безграмотними й ледве-ледве, з великим зусиллям, з багатьома помилками, підписують власне ім'я й призвіще. Це з'явище відоме кожному народньому вчителеві, з'явище, на котре давно вже звернули увагу кращі педагоги, проаналізували його й знайшли первопричину. Коли у великорусів рецидив можна пояснити тільки тим, що учень, одірвавшись од школи, не має потрібного духовного матеріялу для самоосвіти, то наш страшенний хроничний рецидив має багато ще й инших причин. Знаємо, що народня школа має своїм завданням лиш подати учневі елемент грамотности, те знаряддя, що потім мусить стати в пригоді до ознайомлення з великими здобутками людської культури. Чи дає ж народня школа учневі на Україні хоч те невеличке, що від неї треба вимагати? На це питання вже давно й безповоротно відповіли педагогика й практика життя. Вони виразно й категорично вирекли свій присуд сьогочасній системі народньої шкільної освіти на Україні. Сучасна школа чужа для української дитини, котра бачить в ній не рідну матір, а мачуху, й почуває себе в ній, як у пеклі, що зазначив ще Ушинський, а коли нарешті виходить з неї, то ніби поспішаеться хутчій скинути з себе, забути те нерідне, що мали на меті їй там прищепити. Наслідком такого з'явища і є рецидив безграмотности. Нема чого багато розводитись про те, яку велику шкоду робить це людности, а через те й державі, і тільки навмисна короткозорість перешкоджае бачити це тим, кому слід бачити.
Але самому громадянству треба не забувати й не заплющувати очей на це небажане й шкодливе з'явище, треба вишукувати инших шляхів, щоб хоч в невеличкій мірі зарадити лихові. Не говоритимемо вже про те, що треба завжди й скрізь доводити, прохати, вимагати освіти національної, але й тепер, за-для здійснення цих вимаганнів, можна було б хоч дещицю зробити, а іменно—дати книжку на рідній мові. По багатьох селах, станціях, рудниках істнують уже народні бібліотеки до читання. 2-го грудня 1905 року видано офіціяльну „отмьну временных'ь правиль 15 мая 1890 г. о безьплатныхь народныхь библіотекахь и читальняхь" і народні безплатні книгозбірні підлягають тепер законам про публичні бібліотеки, се б то в них можна мати всі книги, видані законним способом.
Часом трапляється прочитати, що в тім або другім селі всяке дрібне начальство забороняє виписувати українську газету або журнал, одбірае українські книжки, як річ ніби то нелегальну. Замовчувати й лишати без уваги таких вчинків ні в якім разі не можна, памятаючи, що й українська газета або книжка видається на підставі тих самих законів, що й російська, тому має однакове з ними право на місце в кожній книгозбірні, в кожній окремій хаті. А яку величезну вагу має всяка бібліотека, хоч би й невеличка, яку визначну ролю може вона відограти в поширенні освіти по-між темним людом —річ відома, це стало вже „общимь мьстомь", як кажуть росіяне. Нам траплялось не раз бачити й розмовляти з селянами й робітниками, котрі самотужки, не бувши навіть у школі, досягали, порівнюючи, доволі високого ступня освічення, завдяки тільки тому, що жили завжди в місцевостях, де легко було дістати путню книжку; бажання ж багато знати ніколи у них не бракувало, як і у більшости темного люду.
Виходить, що, коли сучасна народня школа не в силі дати міцного ґрунту для переймання потрібного minimuma знаннів, то треба ті знання дати народові після школи й дати в найлегшій, стравній формі, це б то наблизити до нього рідну українську книжку через бібліотеки, заповнивши велику прогалину в каталогах народніх книгозбірень. Недостачі ж в таких книжках тепер немає, дякуючи заходам наших видавництв та поодиноких письменників, що за останні часи розвинули широку діяльність у виданні дешевих і популярних книжок, У великій пригоді стане в цій справі виданий цими днями 3-м виданням „Каталог книжок для народнього читання", складений видавничою комісією товариства „Просвіта" у Київі.
Сподіваємося, що наші ці кілька заміток не лишаться без уваги тими, хто близько стоїть біля справи позашкільної освіти рідного люду.
С. Ч.