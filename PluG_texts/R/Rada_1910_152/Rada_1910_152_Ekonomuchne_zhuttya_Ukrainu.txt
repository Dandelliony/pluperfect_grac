Економичне життя Украіни.
Діяльність сельсько-господарськях товариств.
Золочівське сельсько-господарське товариство, на Харьківщині, постановило організувати сельсько-господарські курси для селян. Слухачами будуть прийматись селяне-хлібороби, добре грамотні, не молодші 17-ти літ. В програму курсів, між иншим, включено елєментарні відомости з химії, в звязку з сельським господарством, фізіки, метеорології, геології й сельсько-господарської кооперації. Дергачівське сельсько-господарське товариство, також на Харьківщині, в цім році заклало показні поля на 20 десятинах землі, прокатний пункт з 9 сіялок, організувало продаж насіння, фунгісідів і інсектісідів, купило прискалки для садків і т. д. У маї влаштовано було мандрівку учнів у ліс, лекції про сельське-господарство, скотарство, садівництво й бжільництво.
Славгородське с.-г. т-во роспочало свою діяльність 1 сентября 1908 р. Товариство до сього часу влаштувало багато лекцій про сельське-господарство, відкрило бібліотеку, до якої виписуються с.-г. журнали й газети, організувало інформаційне бюро, яке давало поради в справах юрідичних і сельсько-господарських. Опріч того, т-во впорядкувало пробне-показне поле й прокатний пункт хліборобського знаряддя, продавало всіляке насіння то що. Нарешті, при товаристві відкрито одділ земського складу сельсько господарських машин, з якого продано знаряддя на 3.578 карб, і зароблено комісових 144 карб. Тепер т-во має 160 дійсних членів, які платять по 50 коп. на рік. Опріч того, товариство має щорічної субсідії: від охтирського земства 550 карб., від харьківського земства 100 карб, і від уряду —50 карб.
Тимківський с. г. гурток, на Поділлі, організує географично-економичне дослідження району своєї діяльности. В дослідженні братимуть участь геолог, етнограф, економіст, спеціаліст по кустарній справі, статистик, лікарь, агроном і садівник. Буде зібрано колєкції місцевих природних багацтв і зроблено буде фотографичні знімки. Робиться це для того, щоб мати змогу краще обслуговувати потреби місцевої людности.
Сербянський с.-г. гурток, також на Поділлі, послав двох своїх членів на Одеську виставку; їм доручено оглянути виставку й потім зробити доклад для всіх членів гуртка. Опріч того, на 18 сентября сього року гурток улаштовує в селі Сербах одноденну сельсько-господарську виставку, причім буде роздано кілька грошевих нагород, кілька медалів і похвальних листів — останні від імени гуртка.