Украінці в Галичині.
Спілка українських есперантистів. Нас повідомляють, що 27 мая (ет. ст.) на з'їзді українських есперантистів уЛьвові засвовано - асоціацію українських есперантистів. Головою обібрано лікаря Даниловича, писарем Сопотницького (Львів, вул. Коперника ч. 60).
В справ! вшанування памяти А, Коцька. Як у нас вже повідомлялося в  148 „Ради“, в Львові заклався комітет для вшанування памяти А. Коцька. Тепер нами одержано деякі нові відомости, які ми тут і подаємо:
До комітету увійшли: д-р Волод. Бачинський, Федір Волод. Кульматицький, Василь Королів, Кость Паньківський, Волод. Рудницький, Ант. Крижановський, Цмайло-Кульчицький та Ірина Січинська.
Накладом комітету вийшли вже листовні картки з життя (місяць перед смертю) і з похорону Ад. Коцька (в домовині на марах); незабаром вийдуть ще такі картки: Ад. Коцько в Америці (на роботі), з похорону: похід І, похоронні вінки, похід 11, домовина і духовенство, свіжа могила і т. и.
До друку готується книжка, в якій буде уміщено статі про університетську справу, біографія, смерть, похорони і промови над могилою покійного; книжку доповнять спомини товаришів з життя А. Коцька. — Редакція книжки прохає дуже кожного, в кого в який матеріял, надіслати на адресу; Мих. Лозинський, Львів, Ринок 10. („Діло").
Право на видання карток одержав за згодою і порозумінням родини покійника виключно комітет для вшанування памяти А. Коцька.
Ті картки, які вже вийшли, продаються в книгарні Наукового Товариства ім. Шевченка (Львів, Ринок, 10), а замовляти їх можна у Антона Крижановського, Львів, вуг. Супінського, ч. 17.
Голос польського студента в університетській справі. Редакція „Діла" цими днями одержала дуже цікавого листа в університетській справі від студента-поляка Яна Озембовського з Фрейбургу.
Редакція видрукувала тільки частину листа, випустивши оцінку вартости слідства, з огляду на польську цензуру. Подаємо цей лист в перекладі; „Останні події у львівському університеті показали цілому світові, до чого доводить пануючий у Галичині польський шовінізм. Кожний поляк, який ще може оцінувати той шовінізм як слід, морально обовязаний як найенергійніше запротестувати проти насильств, утисків і несправедливостів, які робляться в ім'я „народу польського" та „польської культури". Цілком поминаючи питання про те, хто перший роспочав стріляти, можна тільки дивуватись... адміністрації, що арештовує сотні русинів і лишає на волі всіх поляків. Жадання русинів, які вимагають заснування окремого українського університету у Львові остільки природні і слушні, що треба тільки шовіністичного засліплення, яке панує серед урядуючих в Галичині поляків, щоб не бачити того, що ясне, як день!
Дійсно: Оculos habent et non vident, aures habent et non audiunt (Мають очі і не бачуть, мають вуха і не чують).
Нарешті, ще одно запитання: Чи й тепер нічого не буде зроблено, щоб задовольнити цілком слушні жадання українського народу? Чи й надалі буде провадитись політика одсовування та одкладування а року на рік? Коли так, то нехай шовіністи польські (й сприяючі їм віденські сфери) пам'ятають, що всяке терпіння має свої межі, а терпінням українського народу у Галичині вже віддавна зловживають! Дозволяю собі висловити глибоку пошану перед українськими патріотами, які присвячують своє життя боротьбі за слушні жадання свого народу.
Вшехпольські провокації. По замордуванню у львівськім університеті українського студента бл. п. Адама Коцька подяки не заспокоїлися. Почали нападати на українські доми і на українців по вулицях. Навіть на малих дівчат нападали, як чули, що говорять по-українському. Окрім того почали скликувати по містах східної Галичини віча, на яких домагаються, щоб львівський університет був чисто польський та щоб русини не мали свого університету. Але і русини скликають віча по всій Галичині, по селах і по містах, І українські віча не такі як вшехпольські з кількадесятьох душ, —на українсьькі віча прибуває по кілька тисяч народу. Це застрашило вшехполяків і намісника Бобжинського і тепер починають забороняти віча. От перед кількома днями заборонено віча в Стрию і Дрогобичу і викликано туди військо та жандармів, бо наче б то була небезпека. Заборонено також віча в Рудечині, в Коломиї та Підбужі, бо вони, мовляв, загрожують „спокоеві і безпеченству публичному“. Бруковий вшехпольський „Herold polski" в числі од 27 іюня умістив в вступній статі таку провокаційну замітку: „Гайдамаки голосно загрожують, що за упавшого Коцька мусить упасти один з професорів львівського університету. Розуміється, що в першому ряді мають на думці д-ра Гломбінського, презеса кола польського. Можемо однак запевнити українців, що як би д-рові Гломбінському мав волос упасти з голови, то наступить неминуча різня всіх гайдамаків у Львові. По Потоцькім —Гломбінський. Цього ще бракувало би нам!“
Дивно, що австрійська цензура дозволяв друкувати польським газетам такі погрози
.
 До Інтерпеляції Тепфера. Після заяви радника Тепфера про те, що українці підчас похорону А. Коцька поламали на могилі Гротгера польського орла, редакція „Діла* розслідувала цю справу і виявилось от що: , Кільканадцять кроків у гору, ліворуч від могили бл. п. А. Коцька стоїть невеличкий пам'ятник А. Гротгера. В низу хреста того пам’ятника зроблено з вапняна орла завбільшки з добру курку. Тому орлові бракує з 1 1/2 цм. дзьоба, котрий відірвався не знати, врешті, коли, —бо був насажений на залізного прутика і так пришрубований до насади дзьоба. Зуб часу ослабив ту прищіпку, так що вона відпала, а залізний прутик стирчить собі з голови орла".
Огляд місця крівавих подій. 27-го іюня, на девятий день після подій, судова комісія оглянула університетські корідори, які було опечатано тільки на 4-й день після подій, де була сутичка між поляками й українцями. До комісії ввійшли: радник Рибацький, прокуратур Франке, секретарь унів. д-р Йордан, віденські знавці рушаикарі Франц Денк і Йосиф Дерфлер, власники крамниць з зброєю і львівські знавці п.п. Мольнар і Янковський, а крім цього інженер з управи будови судових будинків Них. Домбровський. При огляді були й заступники арештованих студентів д-р В. Старосольськай, д-р М. Шухевич, д-р. Евин і д-р. Кос.


Комісія найшла сліди куль і ударів полін лише на тім кінці стіни корідора, де стояли вшехпольські студенти. Там, де стояли руські студенти, ніяких слідів від куль комісія не найшла. З цього виводить слідство, що всі вистріли впали з руської сторони , а з 'польської не було зроблено ні одного вистрілу.


 Заступники арештованих вказували на сліди, що мали вигляд слідів куль, пущених з польського боку. Але знавці після де-якого вагання рішили, що ці сліди від куль не походять, або що найбільше від куль відбитих.


Очевидно протягом чотирьох днів вільного доступу до всіх можливих слідів на стінах, слід від кулі можна було дуже легко змінити на слід від поліна або иншого предмету.


Доля арештованих студентів. Слідство проти студентів українців вже закінчено. У вязниці сидить зараз 24 студенти, які, згідно з посвідченнями польських студентів, стріляли, вони сидітимуть у вязниці аж до суду, який почнеться в-о сени. Всіх заарештованих тягнуть до суду 341 „морд і публічне насильство*. Адміністрація вязниці не дозволила передавати арештованим їжу з волі, арештованим дозволили тільки за окрему плату одержувати поліпшену їжу. Громадянство вже зібрало кілька сот корон на поліпшення їжі арештованих. Одвідувати арештованих можуть тільки близькі родичі по неділях та святах.