З приводу грунвальдського святкування.
Телеграми і дописи приносять нам звістки про незвичайно урочисте святкування поляками грунвальдської перемоги. Ми вже висловили почасти наше становище з приводу цих подій. Недавно ми навели також голоси литовців, предки яких одіграли найважнішу роль в Грунвальдській битві. „Нас переслідувала сувора доля, пишуть сучасні литовці, ми тільки що пробудилися з довгого сну, сьогодні знов довкола нас вороги не менш небезпечні од тих, якими були 500 літ тому хрестоносці. Теперішні наші вороги, пише далі литовська газета, — прямують до того, щоб остаточно видерти і знищити те, що є для нас найдорожче — нашу національну індівідуальність, хотять задушити нашу молоденьку культуру, хотять знищити пупянок нашої національної свідомости, що ледве починає розвиваться. Історична хвилина не є для нас одповідна до того, щоб святкувати роковини щасливих виступів на полі битви за давніх часів".
Так дивляться на грунвальдський ювилей литовці і ми вповні розуміємо їх становище і поділяємо почуття. Історичні і сучасні обставини примусили литовські газети присвятити грунвальдським роковинам більше уваги. Що до нас —ми могли-б обмежитись сказаним досі у попередніх числах „Ради", як би не те, що в грундвальдському святкуванні у Кракові взяли участь, окрім чехів і болгар, також деякі російські діячі, через що цей ювилей, з виключно польським історично-національним характером, печав набірати наче б то загально-славянського вигляду. Кажемо „наче-б-то“, бо й з приводу Грунвальду зайвий раз виявилося, що всякого сорту славянські еднання відбуваються через наші голови. Поляки уряджують суто-польське свято грунвальдської перемоги, в якому прийняли участь майже всі шари польського громадянства, всі партійні польські групи од клерикалів до соціяль-демократів (?І). Історичний характер цього ювилею визнав одверто комітет грунвальдського свята, що в своїй відозві писав, між иншим, що грунвальдська битва „спричинилася до розвитку польської культури і могутности і до складення польсько-литовської унії“. Чи власне те, що комітет підкреслив значіння цієї унії, до якої примусом потягнуто також українців і білорусів, дало привід російським поступовим діячам взяти участь в святкуванні і промовляти на тему „всеславянського значіння" грунвальдської перемоги і „боротьби за свободу?” (Де боротьба за свободу, там мусять бути поляки*, — висловився  д. Родічев). Сопоставимо факти: „всеславянське значіння" Грунвальду і історична доля українців та білорусів, „боротьба за свободу* і грунвальдський дарунок, призначений на колонізацію східньої Галичини польськими селянами. Все це говорить само за себе і не вимагає ніяких коментаріїв.
На славянський з'їзд в Софії поляки одмовились їхати, мотивуючи свою відсутність гнітом, який вони терплять в славянській Росії. Один з участників з'їзду сказав: „той не славянин, хто утискає своїх братів славян*. Шкода, що російські поступові діячі не звернули більшої уваги на ці слова. Адже-ж в Галичині стосунки польського уряду до українців мають багато спільного з стосунками російського уряду до російських поляків, причому на боці україножерної політики польського уряду величезна більшість свідомого польського громадянства, чого про росіян в стосунках до поляків поки що сказати не можна. Ще не обсохла кров української молоді, пролита в борні за елементарні культурно-національні права, а вже розлягаються голоси про „братерське єднання*, звернуті на адресу — убивців. Так, убивців, бо моральна одвічальність за останні кріваві львівські події падає виключно на галицький польський уряд та на польських націоналістів і їх численних прихильників, що підпірають цю політику. А хто-ж, як не вони, з'являються керманичами і вдохновителями грунвальдського свята, програм якого складено в польському історично-національному дусі?
Взявши все це на увагу, можна тілько дивуватися, що російські поступовці, які мусять бути гаразд освідомлені в справі львівських подій хоч би з російської преси, не уяснили собі, яку ролю відограють вони в цім святі, виступаючи з прилюдними промовами та компліментами на адресу тих, що заслуговують найбільшої ганьби.