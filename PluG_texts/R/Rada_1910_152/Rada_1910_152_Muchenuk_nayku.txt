Мученик науки.
Наука має своїх мучеників і до їх числа доводиться тепер прилучити нову жертву, Гаррі В. Кокса, відомого дослідника х-проміння, що помер цими днями після десятилітніх страждань в одній з лондонських лікарень. Покійний учений мав усього 45 років, але він лишив по собі багато дуже цінних студій, і життя своє він цілком присвятив науці, за прихильність до якої він так дорого заплатив. Він одним з перших почав студіювати вплив х-проміння на людське тіло й вніс багато поліпшень в апарат, за допомогою якого користуються цим промінням. Один з його винаходів має особливо велике значіння: зроблений ним апарат за допомогою двох радіографів показує не тільке всяке чуже тіло в людськім організмі, а й глибину, на якій воно лежить, що значно полекшує хірургичні операції. Студії над х-промінням викликали тяжку недугу, й Коксові довелось перенести три операції; йому одрізано засохлу руку. На користь його семьї підпискою зібрано коло 25 тис. карб., а опріч того уряд давав йому щорічну пенсію в 2.000 карб. Тепер ця пенсія переходить до його семьї, що складається з жінки й чотирьох дітей.