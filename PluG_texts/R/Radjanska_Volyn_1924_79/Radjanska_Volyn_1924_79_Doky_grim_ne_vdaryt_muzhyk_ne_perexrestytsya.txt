Доки грім не вдарить — мужик не перехреститься.
В Ставропільській губерні (Південно-Східний край) спостерігається стихійний зріст селянських колективних господарств. З м. жовтні число колективних господарств, в порівнанні з вереснем, збільшилось на п'ятдесять відсотків. 
Те ж саме спостерігається і в Одеській, і в Катеринославській губернях, — одним словом — по місцях, пошкоджених в цім році недородом.
Досить було двох неродючих років (1921 і біжучий), щоб тамтешнє селянство переконалось в перевазі колективного господарства над індивідуальним.
А протягом цього часу селянське господарство цих районів, що було стало налагоджуватись після імперіялістичноі та громадянської війни, знову потерпіло остільки, що зараз потрібуються просто нелюдські сили й надмірна довгочасна праця, щоб, навіть при колективній формі господарювання, його знову піднести.
Над цим треба поміркувати нам, що пробуваємо в щасливих губернях і не вичікувати грому, а, користуючись зімовою добою, найбільш придатною та сприятливою і для пропаганди колективних форм хліборобства і для самої організації таких колективів, поставити цю працю в осередку нашої уваги на зімову добу.
Особливо це стосується до нашої Волині, де умови для створення товариств громадської обробки землі, машинових товариств, колективів і комун безумовно більш сприяюче, ніж в низці инших губерній нашого Союзу
Коли не рахувати норм других районів, наша Волинь, починаючи з 1921 року, майже фактичного припинення в нашій губернії громадянської війни, не знає не тільки неврожаю, але й недороду, і селянське господарство у нас на Волині за цей час повстало з руйнації в значно більшій мірі, ніж в ряді инших губерній.
Щодо кількости незаможнього елементу і наймитів, найбільш вдячного матеріялу для організації всякого роду форм громадської обробки землі, наша губерня теж знаходиться в особливо сприяючих умовах.
Справа, значить, тільки в тому, щоб ці сприятливі умови використати, розвинути в цьому напрямку інтенсивну (напружену) роботу.
За директивами (вказівками) і по партійній і по радянській лінії, здається, діло не стало.
І в програму нашому й постановах цілої низки з'їздів і конференцій лінія роботи в ній галузі намічена досить ясно й категорично.
А між тим кількість а часто й якість наших колективів, комун і инших товариських об'єднань ніби каже за те, що ми чекаємо грому.
Бо наш Волинський селянин, як і Ставропольський, Катеринославський й Одеський і селянин усякої губерні нашої Спілки раніш за все й перш за все практик і, раз впевнившись в користі й вигоді того чи иншого господарчого почину, дальшої агитації не потрібує.
Одже хай нам буде дозволено триматись тої думки, що наші сільські робітники саме в практичній користі колективних форм господарювання селянство переконати не змогли, а переважно займались побрехеньками.
А деякі й досить слушні матеріяли для пропаганди ділом ми вже маємо: треба тільки пильніш глянути навколо себе.
Серед наших комун та колективів є вже пара, друга — правда, ще далеко не зразкових, але вже удосконалена в провадженні праці, яка для більшости наших селян може служити зразком.
Крім того наше законодавство, й податкове й земельне, дає досить вдячного матеріялу для пропаганди колективних, товариських форм господарювання.
Мова пільг, знижок, кредитів на землеустрій, на придбання інвентарю -річ для селянина дуже зрозуміла.
І пропонуючи нашому сільському комуністу, вчителю, агроному, лікареві, комсомольцю й селянину-активісту відвести місце в плані своєї роботи на зимовий час пропаганді колективних форм господарювання, ми тільки таку пропаганду маємо ва увазі.
Тяжіння до товариських об'єднань серед найбільш активних незаможників і наймитів є.
Необхідно помогти цьому тяжінню зформуватись, організуватись, втягнути найбільш здорові й активні елементи не тільки батрацтва й незаможництва, але й середняцтва.
Це бойове завдання для всіх на селі з радянським напрямком думки.
Грому чекати нема чого.