Орудний однини жіночих іменників в українських говорах.
(Докінчення).
II.
Закінчення  -ом : гором, руком зявилося підо впливом іменників чоловіч. і середи. роду: боком, літом. Поширилося найбільш — як кажуть записи Верхратського — у західній частині лемківської говірки, де -ою, -оу уже дуже рідко подибуються, пр. у селах Біньчарова, Нова Весь, Ростока в Новосандецькому пов. та Орябині на Спищині (коломазю). У говорі т. зз. Замішанців (Короснянський пов.) виступає вже тільки -ом; у східній Лемківщині переважає -оу, хоч у декотрих селах (Туринське, Тиханя) тільки -ом, в інших мішаються -оу і -ом; в говірці долівській -ом тільки в двох селах Дунковичка і Негрибка в Перемищині, у говорі Батюків с. Вишенка Мала, Городецького пов. і Камінка Мала в Жовківщині; у тих селах -ом поряд з -оу; Огоновський згадує ще про Белз, Бірки Великі і Дичків Скалатського пов. Дальше користаю з матеріялу, що я зібрав у часі вакацій 1932 р., Копичинеччина с. Мшанець: косом, косярком, діуком, але молодицеу, динеу; те ж саме у Теребовельщині в селах: Іванівна, Деренівка, Перемилів. У с. Колиндянах біля Чорткова в декого зо старших осіб запримітив я -ом, у 4-літнього синка Івана Шемлея: яком руком; випадки ті рідкі, однако свідчать про зростання й поширення форм іменників чол. роду. Такі ж самі відокремлені приклади наводить Ст. Смаль-Стоцький (ор. cit.) за »Трудами« II 514, як от з молитвом з м. Боришполя на Переяславщині, перепелком (Тр. V 929) з пісні без подання місцевости. Курило (ор. cit.) подає і -йом; рукойом із західн. Поділля.
У Огоновського стрічаємо ще закінчення -ем; душем; про нього згадує теж і Михальчук (Тр. VII 511): рукем (може помилково зам. руком), душем з лемківської говірки; та навряд чи такі форми й існують. Лемківщина не знає їх; можливі вони хіба в пинсько-волинських говірках, де могли повстати підо впливом отаких тамошніх форм, як шовкем, чоловікем (Михальчук, ор. cit. 475).
Ріжні також були погляди про походження закінч, -ом. Міклошіч (Vergl. Gram. І2 434) виводив -ом просто з давнєслов. о через -у, а -оу з -ом; таке вияснення прийняв і Огоновський (Stud. 124), що вважав -ом явищем архаїчним, та новіші дослідники вияснюють це впливом, як уже згадано, йменників чол. та сер. роду (нпр. Ст. Смаль-Стоцький ще 1885 р. у цитованому вже Archiv-i).
Коли в мові сербській -ом сягає XIII ст., у словінській, як доводить Рамовш, було воно старше за -ov, у словацькій датується з XVII ст. (Полівка допускає можливість його загального вживання на ті часи), то на українському грунті треба це вважати явищем найновішим, ось із яких міркувань:
1)-ом ніде не засвідчене в історичних памятках;
2)у тих говірках, де -оу, -еу уже майже заникає (західня Лемківщина, Замішанці), прибирають -ом іменники і твердої відміни і мякої : руком, душом, паліцьом, молодицьом, кирвйом, бритвйом;
3)в інших вичислених говірках -ом прибирають тільки ім. твердої відміни (Мшанець: косом, але динеу), що в порівнянні з говіркою лемк. і замішанецькою вказує на новіший у них процес;
4)запримічується -ом таки на наших очах там, де досі його не було (Колиндяни у дітей; яком руком).
Зводячи все сказане, приходиться ствердити, що звязувати генетично українське -оу, -ом  з подібними в інших слов. мовах не має належного уґрунтування.
При кінці запитання до шановних читачів: у котрих іще околицях є отакі форми, як »руком« і чи тільки такі, чи може й такі, як »господиньом, баньом«?


