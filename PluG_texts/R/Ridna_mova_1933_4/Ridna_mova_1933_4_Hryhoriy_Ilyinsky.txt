Походження українських слів.
4. Ще раз про  „заміж”.
Року 1918-го в »Изв. Отд. русск. яз. и слов, Росс. Акад. Наук«, т. XXIII кн. 1 ст. 161-168, видрукував був я замітку, в якій намагався довести, що і в укр. заміж походить не з у, як у нас звичайно твердять, але з о (докладніше — з ō), згідно з тим відомим законом української мови, що всяке о в закритім складі міняється на і. На доказ своєї — признаюся, досить смілої, — гіпотези я міг тоді подати, крім відсутности зрозумілої фізіологічної причини зміни у на і в цьому слові, румунське mojic, що взяте — як давно вже зазначив В у h а n (Fünfter Jahresbericht des Inst, für Rumänische Sprache 322) — з українського діялектичного можик, що є не що інше, як зменшена форма від * м о ж ь.
Тепер, по 15-ти роках від часу, коли появилася в світ моя статейка, можу я, несподівано для самого себе, подати підтвердження свого пояснення. О. Б. Курило, що дала українській філології цілу низку блискучих дослідів, року 1928-го видала в Києві дуже цінні »Матеріяли до української діалектології та фольклористики«, де на ст. 87 подана, між іншим, і форма замож, записана в Білоцерківськім повіті. Для зміни у в о в цім слові не було жадної фізіологічної підстави, тому маємо повне право признати за матір для форми заміж власне цю форму, а не ф рму з а м у ж ь. Такий висновок можемо зробити тим скоріше, що в церковно-словянських памятниках поруч із вельможжь (відомим уже в Супрасльськім Рукопису) маємо й вель-можь (звідки рос. вельможа) і більше рідке вель-можь (Мік-losich LP2 60). Друга частина останнього слова однакова з другою частиною українського за-мож звук у звук.
Якщо наш здогад про вивід українського заміж правдивий, то він може остаточно вже вияснити історію слова муж, докладніше možь, бо від нього в усякім разі не можливо відділювати вище поданого можь. Через цю останню форму можна б думати, що звичайне зближення мжжь з нім. Mann та д.-інд. manuš невірне, а що справді і можь і мжжь, що відріжняється від нього тільки носовим інфіксом, повстали від корня *mogь — »мочь« (р. могу і ін.). У такім розумінні možь (možь) визначало б не »думаючу істоту«, як вище вказані німецьке й давньо-індійське слова, а »істоту, сильну сексуально«, »чоловік-самець«. До такого висновку я й прийшов у своїй вище згаданій статті.
Тепер же я бачу, що обидва слововиводи можна легко примирити. Нема сумніву, що й словяне за часів своєї спільности вживали слова *monь, що зовсім однакове з нім. Mann і д.-інд. manuš. Поки відчувався лінгвістичним чуттям звязок цього слова з коренем men- »мислити«, слово це жило повним життям. Але звязок поміж обома коренями поволі став губитися в народній свідомості. Ця обставина мусіла неминуче зблизити слово *monь  з його синонімом то2ь, а це й довело з бігом часу до контамінації обох слів, наслідком чого й повстало третє слово možь. Схрещення з *monь уникло možь лише в тих випадках, коли воно входило до складу зложених слів, напр. імен вельможь і вельможа, або коли воно, напів скамяніле, було за проклітикою. Цей останній випадок ми й маємо в прасловянськім za-moźь, звідки й повстало українське діялектичне з а м о ж > літературне заміж.
