Віддієслівні прикметники на -льний.
У нашій сучасній письменницькій мові, головно в наукових творах, часто можна зустрінути новоутворені прикметники на -льний. Одначе наші наукові робітники та письменники вживають цих прикметників не все правильно, тому що досі цього питання не зясували, як слід, наші мовознавці.
Проф. Ст. Смаль - Стоцький не відмежовує, ані не виясняє прикметників із наростками -ний і -льний, наводить тільки приклади : платний, незабутний, непохитний, доступний, відповідальний, огрівальний (»Граматика української мови«, Львів, 1928 р. ст. 39).
Так само й проф. В. Сімович не дає докладного пояснення, не зважаючи на те, що якраз новоутвореним мовним явищам треба б присвятити належну увагу: »На прикмети, в яких міститься значіння діяча, вказують у нашій мові передусім такі наростки: -чий, -ичий, -альний, напр,: виборчий, споживчий, законодавчий, виховничий, кермівничий, робітничий, діяльний, викональний< (Грам, укр. мови, 2-е вид., 186).
Проф. Є. Тимченко взагалі не має в своїй граматиці прикметників із суфіксом -льний. Автор приняв тільки прикметниковий суфікс -ний »від часівникових пнів з відтінком пасивности«, напр., засівне збіжжа (§ 127, 2).
Зовсім загально зазначив і проф. О. Синявський (»Порадник укр. мови«, §73), що »сам наросток -аль — чужий; уживається в чужих словах: ідеальний, реальний, але ж під впливом таких слів у книжній мові повторювалися слова з тим наростком у сполуці з українськими пнями: діяльний, порівняльний, відповідальний«.
П. Горецький і І. Шаля та інші автори новіших граматичних підручників української мови не звернули зовсім ніякої уваги на це питання, і справа позостається не вирішена та складна.
Правильне зясування прикметників із наростками на -льний і -ний знаходимо тільки почасти в »Російсько-українськім Словнику« Української Академії Наук. І так, напр., у II т., 219 ст. читаємо: исчислимый — по укр. обчисленний, зчисленний (отже в пасивному, недіяльному значінні, цебто — що його можна обчислити, зчислити); исчислительный — лічильний, обчислювальний (цебто в активному, діяльному розумінні: той, що лічить, обчислює). На жаль, послідовности нема і в Академічнім Словнику. В І т„ 108 ст., нема того ясного відмежування: »Воспитательный — виховний, виховальний, (редко) виховавчий. Воспитательно-исправительное заведение — виховно-поправний заклад, будинок для виховання та поправи«. Але ж »виховний« і »виховальний« — це не синоніми: Виховний хлопець — такий, що його ще можна виховати, а виховальний заклад — установа, що виховує (хлопців).
Інші приклади: »Жвачное животное — жуйна тварина, ремиґавець, жувач, віджувач« (278 ст.), а на 279 ст. знаходимо : »Жевательньїй — жувальний, жувний, жвачный — жуйний, ремиґальний«. Чисте баламутство! Наведені синоніми не одновартні, тему треба їх ясно відмежувати щодо значіння: Пережувач — жувальний (ремиґальний) ссавець, але: жуйна паша, цебто паша, що її віл може добре пережувати. Дійна корова — корова, що її доять, але доїльна машина — м., що доїть. Навчальне приладдя (»Шлях Освіти«, 1930, 1-2, 151 ст.) — активне значіння, одначе неправильно вживають подекуди в Вел. Україні вислову: навчальний рік (Залужний: Методи вивчання, Харків, 1926, 52), бо рік не навчає; треба сказати: шкільний рік (Іван,- Шумл, II, 220). Не: мешкальний дім (Партицький, Желехівський, Кміцике-вич і »Poc.-укр. Сл.< У. А. Н.), але: мешканевий, комірний, чиншовий дім, бо не дім мешкає, але в ньому мешкають.
На цьому та й інших прикладах бачимо, що не від усіх дієслівних пнів можна творитити прикметники з наростком -льний. Згідно з духом української мови можна творити того роду прикметники тільки з деяких перехідних дієслів: давальний, навчальний, обєднальний, поєднальний, діяльний, наслідувальний, дробильний, благальний, пояснювальний, бажальний, проклинальний і б. і., але тільки в активному значінні.
Для зазначення пасивного стану вживаємо прикметників із наростком -ний: невтриманий сміх (Васильченко, Твори, 1928, І, 45), невимовний сором (там же, 55 ст.), невичерпне джерело (»Рідна Мова« І, 1, 14), цебто таке джерело, що з нього не можна вичерпати всієї води, невблаганний — що його вблагати не можна і т.п.	

