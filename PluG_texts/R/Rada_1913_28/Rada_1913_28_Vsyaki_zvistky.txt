Всякі звістки.
    <>  Нова газета. У Полтаві почала виходити нова копійчана газета „Полтавская Почта“. 
    <>  Лікарня. У Харькові ліга боротьби з туберкульозом має заснувати туберкульозну лікарню. Устав уже затвержено. 
    <>  Самогубство священика. У Харькові, в лікарні для божевільних та алкоголиків, був такий випадок. В цій лікарні лічився довгий час священик Іванов. Недавно він одержав з дому листа, і під його впливом зайшов в курилку, взяв засвічену лямпу, перекинув собі на голову і спікся. 
    <>  Модель автомобиля. В селі Трощі, липовецького повіту, один селянин зробив модель автомобиля. Автомобиль цей їде під впливом здушеного холодного повітря. Тепер селянин цей продав свою землю і почав майструвать великого автомобиля. Уже він витратив на нього 300 карб., та до кінця не довів за браком грошей. 
    <>  Союзник. В Одесі засідання присутствія по городським ділам постановило скинуть з посади і оддать під суд ремісничого голову Кононова за підлоги та рострату 18.000 карб. громадських грошей. Постанова присутствія зробила сенсацію в ремісничому обществі, що давно боролось з Кононовнм, який користувавсь сімпатією генерала Толмачова, під протекцією якого він і служив ремісничим головою сім років, виступаючи в монархичних організаціях. Кононов гласний городської думи. 
      Недавно, по наказу градоначальника, була зроблена ревизія в ремісничій управі, після якої викрито всякі шахрайства. 
      Крім Кононова, тягнуть під суд і його співробітників. 
    <>  Наказ. 21-го января в Армавірі одержано наказ начальника Кубанської області про роспуск істнуючого з 1909 року городського штату поліції. Причина роспуску — небажання жителів Армавіра платить по роскладці на содержування поліції. Биржа та місцеві банки бояться, що після роспуску поліції збільшаться напади та грабіжі.

