В наших товариствах.
      „Українська Громада у Варшаві. 26 січня відбулась перша чергова вечірка цього сезону. Виставлено було п. на 4 д. Дзвін до церкви скликає, та сам у ній не буває“ (Лісова квітка). Брак гарних виконавців жіночих ролів, окрім одної п. Крилової, невелика сцена, відсутність можливости роспоряжатись нею для репетіцій, бо Громада у комірних, і користуватись коном дозволяють в меншій мірі ніж це потрібно, дуже вплинуло на виконання вистави. Тіснота помешкання також вплинула на вражіння гостей, котрі ледве чи вийшли задоволені з вечірки. Гостей було повнісенько і багато ще повернуло до дому за браком білетів. Як вже вступ для гостей не був обмежений, але велике число чл. співробітників і дійсних членів не може мати приємности при такій тісноті. Продавались на вечірці, як звичайно, книжки, котрі дуже гарно росходяться і малопомалу ця стаття доходу займе поважне місце.

