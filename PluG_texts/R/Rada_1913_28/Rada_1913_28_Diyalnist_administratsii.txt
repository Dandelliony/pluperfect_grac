Діяльність адміністрації.
    <>  Слідство. З містечка Сміли, черкаського повіту, наш кореспондент пише: 25 та 26 января по роспорядженню міністра внутрішніх справ в Смілу прибув з Черкас повітовий справик ї вів слідство по ділу кражі дівчат в м. Смілі—Савченкової та Ломової. За два дні допрошено коло 100 свідків в цій справі. Весь слідственний матеріял передано прокурору черкаського окружного суду. 
    <>  Наказ справника. У нас уже писалося про те, що павлоградський справник наказав продавцям газет неодмінно росповсюджувати чорносотенську газету „Русскую Правду“. Ніхто з людей цієї газети і в руки не бере. А тепер справник наказав, щоб газетчики передплачували що-дня не менш 60 екземплярів „Русской Правды“. 

