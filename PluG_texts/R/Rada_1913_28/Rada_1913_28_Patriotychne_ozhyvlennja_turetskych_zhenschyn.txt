Патріотичне оживлення турецьких женщин.
      Тяжке сучасне становище турецької держави не аби як хвилює всих правовірних її підданців. Майже що-дня по всих мечетях і школах відбуваються народні зібрання, на яких говоряться палкі промови з заклиами одностайно стати в оборону рідного краю і віри 
      Навіть жінки, що звичайно не приймають майже ніякої участи в громадському життю, відгукнулись на цей раз і виявили помітне патріотичне оживлення. Ми нулого тижня, в Стамбулі, в помешканні вищої школи, відбулось велелюдне зібрання турецьких женщин, на якому президенткою була принцеса Німетханум, жінка Махмуд-Мухтарпаші. Всіх жінок було кілька тисяч. 
      Першою промовляла донька відомого турецького вченого-історика Девед-паші, Фаміе-Адих-ханум; вона вказувала на необхідність ще нових жертв для врятування рідного краю. Після неї промовляла молода дама, красуня ФенімеНезетханум; промовниця яскраво змалювала сучасне становище війни, лютість і жорстокість війська союзних держав. 
      Після цілої низки патріотичних віршів, що були прочитані слухачками вищих жіночих шкіл, почались впьять промови. Виступ відомої турецької письменниці Xаліде-ханум, викликав незвичайне захоплення: заля дріжала від оплесків. Халідеханум нагадувала про славне минуле оттоманського народу. Виступала на зібранні і магометанка з Росії, яка привітала зібрання од імени своїх сестер по вірі з-за кодону. 
      Під кінець зібрання винесло таку постанову: послати телеграму до війська з закликом—як і раніше, завзято боронити честь матерів, жінок і сестер; звернутись із закликом складати жертви до всих закордонних магометанок, і, нарешті, послати телеграми до всих монархинь Європи з протестом проти жорстокостей війська союзних держав. 
      Даючи добрий приклад, присутні на зібранні знімали з себе дорогоцінности і складали їх на столі, біля президентки.

