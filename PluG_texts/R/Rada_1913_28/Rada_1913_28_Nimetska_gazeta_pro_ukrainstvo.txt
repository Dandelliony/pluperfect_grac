Німецька газета про украінство.
     Украінська справа останніми часами вийшла вже за межі дрібних місцевих справ і де далі все більше набірає ширшого значіння, одбиваючись далеко за межами України й приковуючи до себе увагу політиків Такі голосні справи, як напр, вчинок Січинського або університетська, розійшлись по всьому світі, ставлючи перед ним нове національне упитання — країнське. Світова преса мусіла озиватись на це питання, повідомляючи громадянство, як про фактичний стан українства, так і подаючи свої думки про його. Особливо мусить це робити преса тих двох держав, у яких живуть українці, і в Росії та Австро-Угорщині все частіше зьявляються статті на цю великої ваги для обох держав тему. 
     Ось знову „Neue Freie Presse“ присвятила українській справі цікаву статтю з приводу посольства кн. Гогенлое до Петербургу. Німецька газета говорить про те, що університет ська справа в Галичині викликала в офіціальних сферах російських страхи перед тим, що це може одбитись і на російських стосунках. Заснування українського університету в Галичині могло б зробитися і для російських українців вельми користним, і тим самим шкодливим для сучасної офіціальної політики в Росії. Тим то в Росії й повстають так проти цього, тим то внутрішня справа австрійська зробилась немов межинародньою справою, що може викликати ворожнечу між двома державами. Німецька газета рішуче висловлюється проти такої думки, нагадуючи, що такі самі страхи в офіціяльних російських сферах були й по переду з приводу поляків. До того ж і тепер українські наукові інституції вже істнують і властиво в практиці нічого не зміняє „відокремлення науково вже істнуючого українського університету “ в самостійну наукову інституцію. Для Росії це не повинно бути причиною доля ворожнечі, тим більше, що „допомагати“ утисками якогось народу не входить у сусідські обовьязки“. „Східне-галицьке питання, — кінчає німецька газета, — істнує як факт внутрішньої політики, а не закордонної. Нам нема чого журитись тим, як Росія з своїми українцями поводиться, та разом з тим не можемо дозволити, щоб хто-небудь почав втручатися в нашу політику до українців, які раз-у-раз були лойяльні до держави“. 
     З погляду внутрішньої австрійської політики німецька газета безперечно має повну рацію, даючи таку одсіч забаганкам російських патріотів. Заснування українського університету в Галичині для них ніби сіль у оці, й вони уважають це за особисту образу, за зменшення якихсь своїх „прав“ на знищення всієї украінської культури. В Росії вони це й роблять відомими заходами і дуже жалкують тільки, що їхні руки не дістають за кордон. Це звичайно їм великі збитки робить, але відповідь німецької газети показує, що на це нема иншої ради, як помиритися з неминучим лихом.
