Новий вселенський патріарх.
      Новий патріарх, халкедонський митрополіт Герман, родився в Чаталджі і, не дивлячись на свої вісімдесять літ, ще здоровий і бадьорий. 
      Він не тільки не втеряв своїх інтелектуальних здібностей, але й досі визначається видатним розумом і дійсним чернечим життям. Популярність його починається з 1890 р., коли він рішуче виступив в оборону національно-церковних привілеїв, проти яких завзявся було тоді великий візірь. По його пораді цілих три місяці були зачинені всі церкви і школи і була послана до АбдулГамида депутація, в яку входив і митрополіт Герман. 
      На заяву Абдул-Гамида, що він не може на далі терпіти держави в державі, митрополіт Герман витяг з кешені мотузок і даючи його султанові, сказав: „В 1821 році ваш прадід повісив патріарха Григо рія V. Оце вам мотузок, можете всих нас перевішать, але од своїх прав ми не одступимось“. 
      Зрозуміло, з яким захопленням була зустрінута ця відповідь гречеським населенням. Після цього кожного разу, при виборах патріарха, Германа вибірали кан дидатом, але Порта неодмінно викреслювала його. 
      Кажуть, що новий патріарх визначається уміркованністю політичних поглядів і досить прихильно ставиться до славянства Росії.

