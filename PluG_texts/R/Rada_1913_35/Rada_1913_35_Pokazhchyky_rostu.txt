Покажчики росту..
Українське національне життя росі те і в міру того як воно розвивається, схиляються перед ним хоч і поволі, захоплені у нас чужинцями, торговля, промисловість й т. ин. Будучи чужими по своїй суті українству, фабрики, заводи, всякі майстерні їі торговельні заклади що стоять на Україні й по за межами її, тепер вже час від часу виявляють своє відношення до українства, з котрого видко, що промисел й торговля, коли не поступають до українізації, то принаймні рахуються з українством, як з цілком реальною силою. Не маючи можливости спинятися над тим, як сила українства відбивається на всяких галузях економичного життя України й инших місць держави, хочеться тут в скількох словах показати факти таких завязів українських в способах рекламування всяких фабричних та инших виробів, збірання котрих автор цеї замітки веде вже скілька років. Коли переглянути ту силу лубочних картин що з українським змістом випускають московські, петербурзькі й київські видавці, рахуючись з художніми потребами нашого народу, що цілком стихійно вимагає від ринку милого своєму серцю рідного окруження; коли також пригадати десятки й сотні тисяч лубочних книжок, виданих для України не українцями на нашій мові, то й цього одного вже в 
де-якій мірі було б досить, щоб бачити, як промисловість, напр., видавнича (инакше її назвати не можна) відчуває на собі вплив українства. Досить того, що московські видавці навіть й ту російську книжку, котра йде на Україну, прибірають в українську зовнішню одежу, надаючи їй кольористі палятурки з відповідними українськими малюнками. Але це не єдині факти. Згадаймо ще видавані всякими російськими журналами українські додатки (твори Гребінки, Мордовця, Шевченка) до своїх видань, призначені для приваблення читачів. Подивіться також на розкидані всюди мальовані реклами всяких фабричних виробів,— завжди ви найдете в них й таке, що має на увазі зачепити іменно нас, може й несвідомих своїх національних обовязків, але свідомих свого походження, своєї національности. Такі, наприклад, оповістки всяких грамофонних фірм, котрі зустрінете на залізницях, де позмальовувані українські селяне за слуханням грамофонових музик, або за танцями, такі самі оповістки від фабрик всякого хліборобського знаряддя дуже чисі легші реклами про всякі тютюнові випроби з понамальовуваними на них українськи козаками, народніми сценами й з- українськими написами, а один такий тютюн через свій образок українського весілля дістав навіть на правобережу чималої популярности, будучи відомий там під назвою „музиків”. Українські обгортки можна бачити тепер на цукерках, на милі, на пуделках з нитками, що йдуть до селянського вжитку, на календарях, на перкалях і хусточках, на шпалерах (обоях), сірниках, численних горілчаних виробах і навіть парфумових пляшечках. В Петербурзі-ж один підприємець (Далматов) став виробляти для України дитячі ляльки, та дуже вдатні набойки українських орнаментів на рушниках, що видаються за справжні українські вироби. Так само в Київі іконостасна майстерня Невєжина почала виробляти різблені і орнаментовані українською чеканкою кіоти й образи, а на Поділлю склалася ціла артіль малярів, що беруться малювати церкви в так званому українському стилю, про який раніше ніхто й не згадував. До всього згаданого треба додати й те, що де-котрі, зовсім чужі Україні люди захопилися народнім українським промислом й стали його викохувати як промисел, де-які зайшлі панове вчаться української мови й будують в українському стилю свої хати, а де-які фірми навіть друкують украінські цінники. Маючи на увазі всі ці коротко перечислені приклади, котрих не видко було раніш, хочеться бачити в них ознаку зростаючої національної сили, котра непереможно обгортає всі прояви українського життя, хоча й би вони були їй навіть ворожі. 
