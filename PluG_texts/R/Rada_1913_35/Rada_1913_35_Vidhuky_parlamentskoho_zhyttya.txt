Відгуки парламенського життя.
< Депутат Геловані телеграфував кавказькому намістникові і військовому міністрові про те, щоб підождали з смертною карою над трьома братами Паресовими, гостем Насгаїдзе, яких судили за напад на стражників. Геловані одержав од намістника відповідь, що про цю справу його ще не повідомляли. Коли повідомлять, він зверне на це увагу. < Зважаючи на прохання правих, Щегловітов припинив слідство про незаконні вчинки Хвостова підчас виборів. < В Петербурзі 25 февраля одбудеться зьїзд монархістів. Пуришкевич має виступити з докладом про шкодливість октябристів. < Трудовики одмовилися задовольнити вимоги презідіума про зміну характеристики третьої Думи в проекті про загальне виборче право, бо ті вирази в проекті, на які звернено увагу, були висловлені і з думської трибуни. Трудовики погодились замінити слова: „Дума у всіх випадках була слухняним знаряддям”— словами: „в більшости випадків”. < Восьмий одділ затвердив великою більшістю вибори в Донській області, про які з думської трибуни Крупенський казав, що вони несправедливі. Соц.-д незабаром подають запитання Тімашеву про локаути в текстільній промисловости і про бездіяльність фабричної інспекції. Під запитанням підписалась також опозіція і де-хто із октябристів.
