З життя вчителів.
— Самогубство. В селі Попівці, зінькінського повіту, (па Полтавщині) на протязі двох років учителювала в школі Л. М. Римбаківська. Оце недавно вчителька кинулась в колодязь і втопилась. Витягли з колодязя труп і в кешені знайшли три записки до родичів, де вона повідомляє їх, що вона вкорочує собі віку „бо не вміє працювати на користь людям”. 
— Суд. Виїздна сесія судової палати розглядала у Полтаві гучну справу учителя одної з городських шкіл Закаблука, який знущався над школярами. Закаблукові 60 років Суд позбавив його посади і засудив на два місяці в тюрьму. 
— Пенсії. Народній вчительці харьківського повіту А. Г. Васильківській призначено управлінням каси народних вчителів та вчительок при міністерстві народньої освіти пенсію в 1444 карб. на рік. Васильківська провчителювала 42 роки. Це другий випадок в харьківському повіті призначення великої пенсії вчителям. Торік було призначено пенсію (коло 1000 карб.) народній вчительці Є.І. Білогорській. Разом з Васильківською призначено пенсію і другій вчительці харьківського повіту М. С. Кисуленковій в 450 карб. на рік.
По земствах
— До чехів. Роменська повітова земська управа посилає в Чехію трьох особ, щоб вони там навчились правильно госпоподарювати.
— Ольгопольське земство зменшило асігновку в 1913 році церковно-парафіяльним школам. Зменшено на 14,000 карб. Постанову земства про зменшення асігновки затвердило губернське присутствіе.
— Юрисконсульти в земствах . На Харківщині при повітових земських управах незабаром будуть засновані юрисконсульти, які будуть давати юридичні поради селянам 
— Обслідування. Балтське повітове земство в цьому році буде обслідувати в повіті садівництво.
Діла поліції.
— Арешт. По наказу адміністрації в селі Покровському (на Катеринославщині) арештовано старшого стражника, вахмистра Дейнегу, у якого переховувався  озбійник Семенюта. Дейнега теж брав участь в нападах.
— Сищик грабіжник. В передмісті Катеринослава, на Амурі, поліція арештувала якогось Лаврентєва, що пограбував монопольку. Виявилось, що він агент сискного одділу.
— Суд. В містечку Дзигові, ямпольського повіту, сім стражників з урядником па чолі допитували селянина Слободенюка, на якого поскарживсь односельчанин, що будім то Слободенюк одняв у нього 5 карб. Після допиту, на другий день, Слободенюк помер од побоїв. 7-го февраля в Каменець-Подільську це діло розбірала судова палата. Палата засудила стражника Мойсеенка та врядника Кондратовича на 6 років до каторги кожного, решту палата виправдала.
— Заколот. В селі Лопатичах, житомирського повіту, стався заколот. Частина селян стала перечити землемірові Ковалевському розмірювати землю Сюди прибув пристав з стражниками і почав їх уговорювати. А коли селяне підняли заколот, стражники почали стріляти. Вбито одного селянина і пьять душ поранено. 
— Сутичка з поліцією . Наш кореспондент повідомляє, що на ярмарку в с. Зубовщині, київського повіту, була бійка між сельським старостою Яковом Обіходом і де-якими ярмарчанами—з одного боку і урядником Г. Тарасюком і стражником Остапом Якимцем—з другого боку. Стражник чотирі рази стріляв з револьвера, одначе ні в кого не влучив. Потім стражник вихопив шаблю і поранив селянина Адама Корбута в голову до того тяжко, що Корбут тепер говорить не може—спаралізувало язика. Сутичка виникла через те, що сельський стар ста Обіход, бажаючи росколошкать біля монополії якогось лежачого пьяницю, почав бить його ломакою і лаять поліцію, що не стежить за пьяними.
Всякі звістки.
— Українські вистави в Нижнєдніпровську. Товариством тверезости при нижнєдніпровських вагонних майстернях протягом січня виставлено було в столовій майстерень такі вистави: „Шельменко деньщик“ Квітки-Основьяненка, „Як вони женихалися” Володського і „Доки сонце зійде, роса очі виїсть” Кропивницького. 
— Церковна старовина. В харківський церковний музей благочинний 3-ї округи лебединського повіту, свящ. Антон Дикарьов, прислав старовинні чаші, діскоси і три плащаниці; вишиті золотом. Одну з плащаниць пожертвував колись в Недригайлівську церкву гетьман України, Мазепа, коли жив недалеко од містечка Недригайлова в своєму маєткові.
— Сирітський приют. Незабаром в м. Чорнобилі, радомисльського повіту (на Київщині), буде одчинено приют для селянських неповнолітніх сиріт. На содержування приюта волосні сходи обіцялись видавать що-року: чорнобильський вол. сход—229 карб ,горностайпольський — 100 карб., шепелицький —100 карб., мартиновицький — 100 карб., розважівський—1oo карб., красятицький —100 карб., приборський — 100 карб. і іванківський—100 карб. Крім того, перелічені сходи постановили оддавать на користь приюта всі штрафи, накладені за провини на окремих селян та на волосне і сельське начальство, яких загалом набереться за рік не менше як 600 карб.
