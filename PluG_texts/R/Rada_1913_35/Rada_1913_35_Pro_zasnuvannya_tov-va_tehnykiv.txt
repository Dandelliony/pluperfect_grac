Ще про заснування тов-ва техників.
В числі 15 „Ради" інженер. Я. X —кий підняв питання про заснування українського техничного товариства. Стаття його знайшла палкий відгук серед студентів вищих техничних шкіл, а тепер уже маємо у цій справі і голос з сфери практичної (див. ч. „Ради" № З1)—кажу про замітку М. Діхтяра. З цього вже видно, що справа ця має під собою глибокий грунт і ми певні, коли зьїдеться до Київа більше представників трудової інтелігенції з цього кола, то на сторінках нашої преси зьявиться більший обміндумок, що до практичних заходів коло утворення нової української організації, що зрештою і приведе до реалізації їх. Я певен в тому, що заснування українського товариства техників— це питання недалекого будучого – коли хочете питання дня. Тепер, коли у Київ мав зьїхатись на контракти звідусіль багато робітників-техників, котрі продаватимуть свої руки і знання, новий заклик до єднання знайде численних прихильників серед них і питання це буде поставлено в першу чергу і вирішено тепер же. Україна—це центр цукрової, сїльсько-господарської та металургичной промисловости. Не дурно один російський письменник назвав Україну „сахарним королівством”. Київ же — найбільший український центр служить разом з тим і центром для всіх цих галузів промисловости, концентруючи таким чином коло себе робітників і роботодавців всіх вищезгаданних галузів промисловости. М. Діхтяр цілком слушно зауважив, що нове товариство повинно гуртувати не тілько техників українців з вищою освітою, а й практиків. Таке товариство захопить ширше і більше коло техничних робітників, а не виключно технологів та інженерів. Таке товариство було б збудоване на більш демократичних підвалинах і мало б глибше коріння в трудовій масі наших техників. Кому невідомо скілько в нашім краї служить по всяких прідприємствах, закладах фабриках, сахарнях та в сільсько-господарській промисловості техників-практиків, та техників та агрономів з нижчою та середньою освітою. Інженери ж та учені агрономи займають здебільшого в цих підприємствах посади директорів та управителів і дуже можливо, що коли б тільки вони й заснували таке товариство, то воно малоб велико панський склад, було б далеке від демократичних потреб та завдань українського руху серед кола техників-українців взагалі. А тим часом справа заснування нашого українського товариства техників—це житьова наша потреба. Не так навіть в справі професійних потреб, як в справі культурно-національних наших завдань. Яскравим прикладом великопанської продукції в цім напрямі—може й бути той самий заклад, про котрий згадує М. Діхтяр,—це „О-во взаимопомощи служащихь на сахарныхь заводахь“, серед членів та верховодів якого є всякі директори та адміністратори сахарень, що нічого спільного ні з якою взаємодопомогою не мають. І звичайно, що безробітний навіть член їхнього товариства, воліе краще мати діло з усякими Рабиновичами, бо ці хоть деруть, та принаймні, хоч одверто і вже вклонятися собі не вимагають. В своїй статті інженер Я. X —кий вказує, як на точку опори для нового закладу на техничну секцію нашого Наукового Товариства. Це погляд правдивий і, може бути, найбільше практичний. Нема тепер підстав серед загальноі російської дійсності дурити себе рожевими мріями, що до нової української організації. Памятаємо бо добре про того „зася”, що стоїть на сторожі українського руху і гадаємо, що нова спеціально-українська організація не скоро ще побачить світ через незалежні обставини уже через те тілько, що вона українська,— будь то чи професійна спілка техників чи тілько їхнє товариство взаємної допомоги. Знаємо також, що свідомих техників українців, хоча б із різним ступнем освіти, — набереться зараз не аби яке військо з першого разу. Хоча без міри велике значіння матиме така нова українська справа більше в розумінні популярізації своїх завдань. Маючи ж на увазі, що багато техників працює по приватних підприємствах і менше залежать од усяких інспекторів та попечителів округів — можна робити де-які втішні висновки, що до будучини нового товариства, яко українського. Але це тільки що до будучини. А тепер усі свідомі техники та інженери українці знайшли б захист у техничній секції нашого Наукового Товариства, маючи на увазі переважно культурно просвітні свої завдання та обовязки, що до рідного краю. Справа ж професійної допомоги мала б залагодитися тоді почуттям морального обовязку поміж громадянами техниками та інженерами українцями. На прикінці своєї замітки зверну увагу громадян ще на один випадок, коли справа утворення товариства техників мала б теж велику користь. В м. Смілі (на Київщині) є технична школа, яка постачає на сахарні нашого краю та й цілої Росії техників, хіміків, механиків, помішників директорів та ин. Є вже навіть чимало й директорів. Що-року ця школа викидає на ринок праці 20 —25 техників. Розкидає доля цих людей по всяких закутках світа білого і рідко хто з них заховує в собі товариські відносини й спогади про те, що колись вони були членами однієї семьї в своїй alma mater. Ну, скажемо, що це явище в де-якій мірі загального змісту і дошукуватись причини його нам тут ні для чого. Працюючи переважно по сахарнях вони завше мають зносини і збитки з Київом, як центром їх професійних та культурних інтересів, а підчас контрактів вони є численними гостя ми тутешніх: „Кіевскаго Отдьленія Императорскаго Русскаго Техническаго Общества“, „Общества Взаимопомощи служащих сахарныхь заводовь” та инш. Після контрактів вони знову розїздяться по всіх закутках України. Новому українському товариству було б не важко скористуватися цими шляхами од центра української свідомости й культури до її народа, маючи на увазі демократичний склад цієї трудової інтелігенції і її безпосередні звязки з українськими робітниками і через це потреба заснування українського товариства техників стає ще більш користною й небхідною. Потреба вже давно на часі. Техник Андрій Смілянець.

