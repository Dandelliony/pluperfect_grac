Дворянство і преса.
Як відомо в міністерських кругах саме тепер захожуються коло законопроекта про пресу. Але разом зацікавилося цією справою й „обьєднане дворянство” і доручило своїй комісії розробити теж свій законопроект. На чолі комісії стоїть Пуришкевич, який ще недавно виказав свій нюх у справах друкованого слова, знайшовши (!) автора однієї виданої за кордоном книги; беруть у ній участь такі досвідчені особи, як колишні начальники „главнаго управленія по дьламь печати“ д.д. Бельгард та Звьрев. Одно слово, справа стоїть поважно і проект дворянський буде серйозним конкурентом урядовому, і ще хто знає, який з них подужає... А втім певне між ними буде різнація невелика, хіба що панове дворяне побільшать трохи бичів та скорпіонів проти преси, але знов же хто зна, чи проти цього матимуть що й конкуренти їхні. Становище преси дворяне обставляють такими умовами. В дповідальність тільки перед судом, а цензорі мають сам „наблюдательные“ обовязки; штрафи побільшуються до 5000 карб. і забезпечуються заставами до 15.000 карб В дповідальність падає головним чином на видавця й друкаря. Видання „инородчеськими мовами“ дозволяється тільки по великих містах. Такий оце проект, що певне матиме заголовок „про волю преси”. Багато про його говорити не треба: він сам за себе говорить. Можна хіба додати, що нещастя преси вже до краю, видно, доходить, коли над нею Пуришкевичі замишляють та пишуть закони про її “волю”...
