За кордоном. Бійка в парламенті.
БУДАПЕШТ, 9. Палата депутатів. Заля переповнена. Перед парламентом сила народу. Палко обговорюється скрізь думка депутатів кошутовців оповістити, що роспуск парламенту незаконний і пропозиція Юста не платити податів і не давати рекрутів. Голова читає імператорський декрет про одстрочку сесії палати, Граф Батіані і Кошут висловлюються, що діяльність уряду перечить констітуції. Міністр-презідент починає промову, щоб оборонити діяльність уряду. Опозіція гомонить. Голова припиняє засідання. Після перерви міністр знов хоче промовляти, але починається такий гвалт, що не можна розібрати ні слова. Тоді міністр підходить до стенографів і диктує  їм свою промову. Депутат Захаріас кидав в Хедерварі (мін. презідент) згорток паперів, депутата опозіції хапають великі книжки і починають ними бити міністрів. Хедерварі ранено в лице, міністра хліборобства, Церені в лоб. Багато депутатів пересварились і між ними мають бути ще поєдинки. 
РИМ, 9. Міністр презідент  Сонніно подав в одставку.
 МАРШАЛ-ТОУН (штат Айова), 9. На залізній дорозі Рокайленд поїзд впав у яму. 14 чоловік вбито і 25 ранено. САН-СЕВАОТІАН, 9. В північнозахідній  Еспанії два дні падає великий сніг. Поїзди в багатьох місцях перестали ходити. 
КОСТЯНТИНОПОЛЬ, 9. Вчора, в три 8 половиною години дня прибув царь Фердінанд. Султан з наслідником, а також міністри і генерали прибули на платформу вакзала для зустрічі царя. Музика перший раз грала в Костянтинополі болгарський гімн „Шуми Мариця“. Після сердешного вітання царя з султаном при валюті гармат вони одбули в палац Долма-Бахче. 
ПАРИЖ, 9. В Кліші виникла зутичка поліції з робітниками натрової фабрики, що вже скілька день бастують. Ранено багато робітників і два поліцейських.

+
