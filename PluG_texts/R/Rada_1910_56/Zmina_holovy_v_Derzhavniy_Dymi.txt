Зміна голови в Державній Думі.
Крізіс в Державній Думі, з приводу одмови д. Хомякова на далі головувати, скінчився. За голову обрано привідцю партії „Союз а 17 октября“, д. Гучкова. Голови перших двох Дум одностайно зо всією старшиною думською пильно оберігали достоїнство молодого народнього представництва з обох боків, з яких цьому представництву могла загрожувати небезпека приниження його достоїнства: з боку бюрократії і самих членів Думи. Що до останніх, то в першій Думі таких членів, які мали б на думці принизити тим чи шипим способом достоїнство молодого представництва, не було. Перші представники народні переступали через поріг Думи з почуттям побожности в душі. В другій Думі вже чимало набралося ворогів самого народнього представництва, що час від часу дозволяли собі навмисне ображати достоїнство Думи, щоб принизити її в очах людей. Що до бюрократії, то вона з самого початку дивилася на Думу згорда і при всякій нагоді намагалася виявити свою вдасть над нею. Головам і старшині перших двох Дум доводилося не мало покласти сили на те, щоб високо держати в своїх руках новий прапор народнього представництва і не дати його заплямувати. І своє завдання вони виконали добре й з честю. Зовсім не те треба сказати про голову і всю старшину третьої Думи. Мало не з першого дня істнування третьої Думи, її повернено з високої палати, в якій творяться нові закони, з одного боку в місце сміховини і безугавних скандалів — чорносотенної зграї з Пурішкевичем на чолі, а з другого —в місце, де бюрократія виявляла свою зневагу і погорду до самої ідеї народнього представництва. 1 ніхто так багато не спричинився до приниження і зганблення народнього представництва, як сам голова
третьої Думи, вкупі зо всією старшиною її. ї що далі тяглося головування д. Хомякова з старшиною, то все нижче й нижче падав авторітет Думи. Голова й старшина Думи незугарні були захистить достоїнства високої палати від напасників з обох боків, бо самим їм бракувало справжнього почуття свідомости достоїнства народнього представництва. Чи зугарен буде підняти потоптане достоїнство російської Думи новий голова її, д. Гучков? Навряд. Новий голова за час своєї парламентської діяльности занадто яскраво показував своє справжнє обличчя, щоб можна було надіятися на його здатність підняти повагу до народнього представництва. Не оборонить він його од наскоків Пурішкевичів і тим паче не захистить від натиску бюрократії, яку він звик завжди цілувати в руку. Безнадійність цю підкреслила і вся опозіція третьої Думи, зрікшись брати участь в обранні нового голови. При таких умовах головувати, коли більша половина членів Думи не подавала своїх голосів, навряд чи й можна. З одного боку ми тільки і вважаємо обрання голови Державної Думи за факт цікавий і значний, — що на голову обрано мужицького внука і старовіра.



+

