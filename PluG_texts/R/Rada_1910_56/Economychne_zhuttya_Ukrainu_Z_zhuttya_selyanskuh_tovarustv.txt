
Економичне життя України. З життя селянських товариств.
Позичкова справа на Вкраїні останніми часами набірає все більшої сили й ваги. Не зважаючи на брак оборотних капіталів, наші позичкові й позичково-зберігательні товариства все-таки розвивають досить широку діяльність. Полого-Вергунівське позичкове товариство, на Полтавщині, на початок 1910 р. мало 465 членів і на 11 тис. карб, обороту, при 4.353 карб, вкладів. Справу ведуть сами селяне, проте все йде дуже добре. Так, напр., з 10.418 карб, виданих позичок невчасно сплачено тільки 42 карб. Тепер товариство вже думає будувати власний дім для себе й для товариської крамниці, про одкриття якої клопочеться товариство. Селічівське позичкове товариство, також на Полтавщині, мало на початок 1910 р* обороту на 5.576 карб, при 696 карб, вкладів. Мала сума вкладів з'ясовується виключно тим, що місцеві селяне дуже вбогі й їм нема чого відкладати. Справа ж у товаристві ведеться цілком добре. Хрещатинське товариство, на Чернігівщині, опріч своїх звичайних функцій задумало ще взяти на себе піклування про деякі господарські справи. Цими днями товариству дозволено видавати селянам позички під заставу хліба й тютюну. Не зле йде справа й в деяких позичково-зберігательних т-вах. Так, Сербянське т —во, на Поділлі, закінчило минулий рік з чист. приб. у 379 карб., з якого 117 карб, одкладено на збудування власного дому для т —во. На початок 1910 р. т —во мало 417 членів, 4.733 карб, паєвого капіталу й на 3.08і карб, вкладів. Позичок видано за рік 17.235 карб. При товаристві другий рік істнує по хоронна каса, фонд якої становить 168 карб. Войнівське т —во, на Полтавщині, не зважаючи на свій недовгий вік (одкр. у 1909 р.), має вже проте 204 членів і баланс у 6.576 карб, при 2.890 карб, вкладів. Сума вкладів усе зростає й взагалі з боку селян тут помічається найкраще відношення до т —за. Одне тільки Паришківське товариство, також на Полтавщині, маючи досить значний оборотний капітал (баланс 7.911 карб., вклади 1.375 карб,, паєвий і основ, капітали 1.330 карб.), не спромоглося проте як-слід розвинути свою діяльність. Але тут винуваті керманичі т —ва, особливо ж голова ради.

