ДОПИСИ.
(Од власних кореспондентів).
ЮШКОВОРОГСЬКА ВОЛОСТЬ, таращанського повіту (на Київщині). Злодій. Впродовж кількох останніх років хрещато-ярська і миколаївська сельські громади, юшковорогської волости, натерпілись багато лиха від місцевого злодія Митрофана Рубіженка. Це молодий ще собі парубок, 25 років, в Миколаївці має власну садибу і хату, але дома ніколи не живе — завжди переховується по лісах та в порожніх оселях і, увійшовши в спілку з злодіями не тільки з околишніх сел, а навіть з сусідніх повітів і губерній, бере в селян все, що попадеться під руки. Сельсько- господарські речі, домашня дробина, скот, кон —все це не минало рук Рубіженкових. Окрім того, він ще иноді наскакував на селян і вимагав собі грошей на піяцтво. Супроти Рубіженка, озброенного револьвером і ножакою, беззбройні селяне нічого не могли вдіять, не могли виказать на нього поліції, бо це виходило свідомо напитать собі смерть, або червонаго півня на свої оселі. Правда, якось мировий суддя був засудив Рубіженка в тюрму, а також давно колись його похвоськано різками, але все це тільки його розлютило. Довго міркували селяне, що їм робити з напасником, але нарешті насмілились і склали приговора про вислання його в Сібір. На видатки в цій справі заплачено 15 карб. Приговора 28 февраля одіслано в губернію на затвердження.

С. ПАСЩЕЛІ, ананьевського повіту (на Херсонщині). С.-господарське товариство. З початку сього року, на селі у нас відкрився третій кооператив —сельсько-господарське товариство. Повстало де т-во завдяки заходам кількох тутешніх людей з інтелігенції: земського лікаря Г. М Фідровського, учителя В. С. Любченка та священика о. Андрея Кондратовича. Правління т-ва негайно взялося до праці і де-які наслідки цього ми вже маємо; випрохали у земської управи жеребця і бугая для случного пункта у селі, виклопотали у губернської земської управи субсідію в 250 карб, на розвиток діяльности т*ва, заводять продаж усякого насіння, а тепер ще клопочуть у землеустроїтельній комісії, щоб дала де-кілька десятин землі для заведення зразкового поля. Пасіцелі — село виключно хліборобське, але тутешні люде ведуть хазяйство по старосвітському. Нема, здається, ні одного хазяїна, що завів би в себе плодозмін, або травосіяння. Землі у наших селян тут обмаль і єдиним способом поліпшити свою долю, це — більш інтенсивна і культурна праця коло землі. Зробити це й постановило своєю метою наше нове сельсько-господарське т-во і може тоді не буде на селі таких злиднів, які панують у нас тепер.
+
