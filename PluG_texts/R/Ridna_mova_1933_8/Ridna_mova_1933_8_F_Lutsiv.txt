Українська мова в Америці.
Головною ознакою української мови в Америці є значна домішка англійських слів. Яка велика та домішка англійщини в нашій мові, не стверджено. На мою думку, українці в Америці вживають коло 10 процентів англійських слів, говорячи «no-українському». На доказ цього твердження подам підслухану розмову двох українських жінок.
I жінка: Галóв (Hello, коротке поздоровлення в англійській мові), кумотро (кумо)!
II жінка: Ог, галов, давном Вас не виділа.
I Я ж бо тепер дістала джав (job, праця, робота, заняття), то все бизи (busy, занята).
II А я гадала, що ви з Дзаном (John, Іван) поїхали на вакейшен (vacation, вакації, відпочинок).
І. Ой, де там, жінонько, на вакейшен; тепер
не час на ґуд тайми (good times, досл. добрі часи, забави, гуляння, випочинок).
Зміняють тему.
— А як, чи вдався вам той кейк (cake, медяник, торт, періжечок), що ви пекли на свята?
— Сюр! (sure, так). Кейк удався, але пай (ріе, рід печива, дуже відомий в Америці; виглядає як галицька «палениця», тільки замість картоплею начиняють її яблуками, черешнями й ін.) ні.
Знову зміна теми.
— Де тепер йдете?
— Та йду на маркет (market, торг, базар), заплачу били (bille, рахунок, щось ніби «наказ заплати») за летрик (electric, електрика) та й за гез (gas, газ); ще може купю Дюли (Julia, Юлія) яку дресину (dress, сукенка) та й стакéнси (stockings, панчохи), бо вже гет подерла.
— А я буду клинувати (to clean, чистити) нині гавз (house, хата, тут кімната, мешкання), бом ще не мила, як перед Крисмусом (Cristmas, Різдво).
— То ґуд бай (goodbye, до побачення, бувай здорова).
— Бай-бай (bye-bye).
Смішно й дивно виглядають ці англійські слова в українській мові. На жаль, більшість нашої еміграції — свідомо й несвідомо — їх таки вживає й навіть дуже не застановляється над отаким засміченням рідної мови. Так стоїть справа нашої мови серед більшости старших.
Далеко гірший стан української мови серед нашої вже тут народженої молоді, що часто-густо (коли взагалі говорять по-українському) вживає ще більше англійських слів, навіть бувають уже такі «українські» діти, що зовсім не вміють говорити по-нашому, а до всіх говорять по-англійському. Це найбільше болючі наслідки легковаження рідної мови в Америці...
На закінчення слід ще сказати, що одинокою радою — як усі в нас твердять — на очищення нашої мови в Америці може бути лише добре зорганізована українська школа. На превеликий жаль тільки, не у всіх місцях можна знайти добре ведені українські школи; часом учителі самі не глибоко знають українську мову. Та до появи «Рідної Мови» й учителям можна було робити деякі промахи в українській мові. Тепер же всі українці, а особливо вчителі повинні пильно студіювати рідну мову.
Dubuque, Iowa.	Ф. Луців.



