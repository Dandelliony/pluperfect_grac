Чистота й правильність української мови.
Замітки про окремі слова.
Боротьба, а не борба. «Діло» ч. 116 пише в «Кутку мови», ніби «борба» це русизм у нашій мові. Це не так, — це не русизм, а архаїзм у нашій мові, бо слово «борба» відоме і в тих наших письменників, що жадного російського впливу не знали. Напр. церковнословянсько-український словник П. Беринди (Київ, 1627 р. ст. 10) ц. сл. бронь перекладав укр. бóрбa. Але мова літературна вживає тільки «боротьба».
Восени постановила писати Академія Наук; «Діло» ч. 97, ст. 2 і ін. пише «в осені» по-місцевому.
Давніший, а не раніший. «Так робили вожді раніших часів», пише журнал «Табор» ч. 18 за 1933 р. ст. 127. Це чистий русизм, треба «давніших», див. про нього «Рідна Мова» ч. 1 ст. 13-14.
Заміж — це пануюча літературна форма, а «замуж» («Діло» ч. 97 ст. 3) форма рідша, в літературі вже не вживана. Так само академічний правопис наказує писати «заміжня, а не замужня.
Католицтво — це добре вже зукраїнщена форма, з українською кінцівкою -цтво. «Хліборобський Шлях» ч. З (15) пише: Прийняв католицизм; такої форми з -изм ліпше не вживати.
Клич — український архаїзм, часто вживаний у старій нашій мові. «Діло» в ч. 116 у «Кутку мови» зве це слово русизмом зовсім безпідставно. В мові рос. «клич» часте, але трохи не в нашім значенні, а в стародавнім, — клик, clamor; пор. в Словнику Памви Беринди 1627 р. ц. сл. кличъ добре перекладено: «крик, гукъ, вереск»; пор. ще в «Повісті временних літ» 6604 (1096) р.: В горахъ тѣхъ кличь великъ и говоръ». Зо старого кличь повстало потім і нове значення, — гасло, лозунг, відоме в говорах західніх. Словник Б. Грінченка знає слово «клич» ніби в розумінні «репутація» (?) й подає приклад із Максимовича 1849 р.: Козак доброго клича; а нове, третє видання цього словника пояснює ще укр. «клич» як російське «клич, зов» і наводить приклад із Б. Лепкого: Подай клич. Слово «клич» належить у нас до тієї групи архаїзмів (точний, взаємний, наглядний і т. ін.), що їх трудно докладно передати якимсь іншим словом. Літературна мова не часто вживає слова «клич», замінюючи його на: лозунг, заклик, пбклик, гасло, пароль, але ці слова не передають докладно розуміння нашого слова «клич».
Оженитися з ким — це літературна форма; «Діло» ч. 97 ст. З пише: «Вженився теж і син», це місцева форма, треба «оженився».
Рід чужих спів. Чужі слова, що прийшли до української мови з різних мов, часто не задержують свого чужого роду, а приймають рід відповідно до свого українського закінчення, цебто українізуються. Всі йменники, що кінчаться на тверду приголосну, будуть у нас тільки чоловічого роду: кожний мінус (а не кожне мінус, як пише «Діло» ч. 97), наш мінімум (а не наше мінімум), довгий анабазис (а не довга анабазис, див. «Рідна Мова» ст. 25).
Чужі слова на -ум. Латинські слова на -ум віддавна в нас чоловічого роду (а не ніякого, як в мові польській), бо всі слова, що закінчуються на приголосну, в нашій мові чоловічого роду, див. «P. M.» ст. 25, 29. «Діло в ч. 116 пише: «Пленум ухвалило, треба ухвалив»; в ч. 122: Парляментарне форум, треба: парляментарний форум. По академічних словниках слова: пленум, індивідуум, меморандум, максимум, кольоквіюм, референдум, мінімум, форум, фатум, і т. ін. — чоловічого, а не ніякого роду.
Українські географічні назви. Воєнно-літературний журнал «Табор» ч. 18 за 1932 р. звичайно вживає колишніх російських географічних назов зам. українських; так, на ст. 131-135 читаємо: Одесса, Кременчуг, Фастів, Чернигів, Винниця, Литин, Лубни, Ромни, Меджибож, Староконстантинів, — це все російські форми, а по-українському буде: Одеса, Кременчук (див. «Рідна Мова» ч. 1 ст. 15), Хвастів, Чернігів, Вінниця, Лігин, Лубні — з Лубень, Ромéн — з Ромнá, Старокостянтинів. Також російські форми на -ськ: Вознесенськ, Красномирськ, Першомайськ, Дніпропетровськ, Артемєвськ, Словянськ, Луганськ, Сталино, — по-українському треба -ське: Вознесенське, Красномирське, Першомайське, Дніпропетрівське, Артемівське, Слов'янське, Луганське, Сталіне«. Взагалі, в «Таборі» скрізь повно русизмів, що робить занадто прикре враження.
Дністép, а не Дністро. Журнал «Табор» 1933 р. ч. 18 ст. 113 пише: «Не встиг замерзнути Дністро». Нелітературна форма «Дністро» повстала підо впливом «Дніпро», але в літературі панує тільки форма Дністер. «Етноґр. 36.» VI. 224: Перевозив биз Дністер. Граматика С. Смаль-Стоцького: Дністер. «Ярошенко» О. Маковея: Ходили над Дністер, Перейти Дністер. А. Чайківський, «На уходах»; Дністер; «Олюнька»: Дністер заглядає до хати і т. ін.
Лятичів, а не Летичев. Російська форма Летичев (місто на Поділлі), по-українському буде Лятичів, з Лятичева.
«Фонетичність» українського правопису. Проф. К. Nitsch в «Język Polski» 1933 р. ч. 1 ст. 14 пише: Konsekwentnie musiałoby się pisać ftem, gdyby w pisowni polskiej obowiązywała zasada bezwzględnej fonetyczności, taka jaka obowiązuje po ukraińsku«. Дивно це чути з уст такого мовознавця, як К. Nitsch. Український правопис ніколи не був і не є «bezwzględnie fonetycznym», а то з тієї причини, що обшир української мови дуже великий (більший від польського), чому вона природно ділиться на силу різних говірок, і вже через те український правопис не може бути чисто фонетичним. Справді, в одних говорах панує гинший, иньший, інчий, єнчий, питаєця, одинадцять, а в других: інший, питаєся, одинайцять-одинаньцять і т. ін., як же тут правопис може бути «bezwzględnie fonetycznym»!


