Почати й почити.
I.	Ці дві слові, мало не однакові формою, різняться лише одною буквою. Але їх значення не лишень різні, а й зовсім протилежні. І так: почати значить те, що нім. anfangen, beginnen, лат. incipere, і визначає діяльність, цебто початок її. Почити — означає те, що нім. ruhen, ausruhen, лат. quiescere — залишення діяльности або стан по роботі.
У В. Україні ці дві слові відрізняються не лише значенням, але й формою, як у наголовку, і там нема ні одного письменника, що не робив би різниці між одним і другим. У Галичині навпаки: преса вся без винятку, письменники, вчені і невчені і мало не всі загалом — не свідомі різниці тих слів — і чи то усно чи в письмі вживають тільки одної форми «почати» у двох вище поданих значеннях. «Почати» значить у них і anfangen і ausruhen (у формі «відпочати»). З чого пішло таке помішання понять і зведення двох окремих форм до одної? Це сталося, крім інших причин, також і підо впливом польщини, де вже від століть уживають одної форми на два різні поняття: нпр. począć і spocząć, pocznij і spocznij. Чи правильно це роблять, це їхнє діло, але пощо нам наслідувати їх? Ідім слідом за письменниками Великої України.
II.	Пригляньмося ближче до тих двох слів. Найперше — слово почати. Корінь того слова є кьн, пізніше чьн. Порівняй грецьке xivew порушаю, xivnua рух, xeview побуджую, xevinua бодець. Порівняй також кьн з нім. коренем ginn у словах Be+ginn, be+ginn+en, і з англ. be+gin.
Корінь чьн або розширюється на чин (нпр. у слові за+чин+a+ю), або звужується на чн (нпр. у слові за+чн+у). В корені чьн сполучення ьн походить із носового звука ę (старослов. і староукраїнське ѧ), напр. по+чѧ+ти, читай почęти; з того повстало по+чя+ти, по+чя+в, форми, ще досі вживані в бойківськім і гуцульськім діялектах.
На підставі того кореня вовстали в нашій мові отсі дієслівні види: Дієйменник: за-на-по-роз-розпо+ча+ти, на вираження одноразової або доконаної дії, і за+чин+а+ти на протягову або недоконану дію. Час теперішній: за+чин+а+ю. Наказовий спосіб: за+чин+на+й і за+чн+и. Час минулий: за+чин+а+в, за+ча+в. Час майбутній: за+чн+у.
Іменники, на тім корені повсталі, отсі: за+ча+ло, на+ча+ло, за+чат+ок, на+чат+ок, по+чат+ок, на+ча+льник, за+чин, no+чин, роз+чин.
Що є початок нового, те є заразом і кінець старого; слова «початок» і «кінець» мають той сам корінь. Корінь кьн проявляється в отсих словах: кон, кін — сцена, кінець (конець), спо+кон+віку. Селяни й досі говорять: зачинай з кінця, цебто з початку. До тогож кореня належать слова: конати, кінчити і їх соmposita.
III.	Слово почити своїм значенням протилежне слову «почати» й означає спочинок (нім. Ruhe, лат. quies, otium). Його корінь — къи, кой. Порівняй грецьке xeîuiai, xeiw спочиваю, xoiuáw) успокоюю, xoirn спочинок. «Почити» повстало з no+къи+ти, де к змінилося на ч (почити). Від того кореня вживаються в нашій мові отсі дієслівні форми: почити, опочити, спочити і відпочити, або: почивати і т. д.; почиваю, опочиваю, спочиваю і відпочиваю; наказовий спосіб на дію протягову: почивай, опочивай і т. д., на дію одноразову: почий або починь, опочий або опочинь, спочий або спочинь, відпочий або відпочинь; множина: понийте, опочийте, спочийте, відпочийте, або: починьте — відпочиньте. Але ніколи: почніть, спічніть, відпічніть! Час минулий: почивав, спочивав, відпочивав; почив, опочив, припочив, спочив, відпочив; але ніколи: спочав, відпочав, припочав. Час майбутній: почѝю, опочѝю, припочѝю, спочѝю, відпочѝю; або: почѝну, опочѝну, припочѝну, спочѝну, відпочѝну; але ніколи: почну, спічну, припічну, відпічну.
Від кореня къй, кой ідуть отсі йменники: покой, упокой, покій, упокій, спокій, супокій; «куява» в бойківськім говорі (місце затишне від вітрів, ярок між убочами); також дієслово «куйти» або «куняти» (н вставлене) в значенні: бездільно в лінощах лежати. Дальше ще такі йменники: спочин, супочин, спочинок, відпочинок, або: спочивок, спочивання, відпо-чивок.
IV.	Вкінці поставмо однорідні форми обох дієслів обіч себе для розрізнення:
по+ча+ти anfangen, по+чи+ти ausruhen по+чин+аю   по+чи+ваю  
по+чин+ай   по+чи+вай
по+чн+и   по+чи+й, або по+чин+ь
по+чин+ав   по+чи+вав
по+ча+в   по+чи+в
по+чн+у   по+чи+ю, або по+чи+ну
V.	Кінчу отсими увагами: 1. Розрізняймо добре між тими двома словами; почати і почити. 2. Слів «спочати», «відпочати» в нашій літературній мові нема; є лише слова «спочити», «відпочити», і в В, Україні і в Галичині вживані. 3. Не вживайте ніколи слів «спочати», «відпочати»! 4. Ті, що вживають цих слів, повинні би вживати для послідовности йменників «спочанок», «відпочанок» замість літературних спочинок, відпочинок.
Скільщина.
о. Д. Хитарко.

