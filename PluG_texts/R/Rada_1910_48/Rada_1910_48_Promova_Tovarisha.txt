Промова тов. міністра.
Товариш міністра юстіції Верьонкин зазначає, що обвинувачення можна поділити на два гуртки: по перших обвинуваченнях, що стосуються зламання законів, можна робити запитання. Другий гурток обвинуваченів—це власне незадоволення окремих членів Думи. Цих обвинуваченнів не варт і обмірковувати. Міністр юстіції відповідає за своє міністерство тільки перед Государем. (Оплески на правих). 
Але коли до міністра юстіції доходили звістки про те, що де-які судові діячі не одповідають свойому високому станові, то звичайна річ, він робив переміщення, але це не порушує незмінности суддів. Що торкається кодіфікації, яку зазначає Годнев, то ця галузь підлягає державному секретареві. Що торкається наріканнів на окремих діячів, то вони були здебільшого голословні й недоведені. 
Товариш міністра, знов же таки, вважає потрібним торкнуться обвинуваченнів та поклепів на добре імя судового слідувателя Лижіна і предсідателя новочеркаської судової палати Хлодовського. Сполучене присутствіе сената, розглянувши першу справу, признало, що в учинках Лижіна можна доглянути тільки недбальство, і що нема данних для того, аби почати судове переслідування і роз'яснило йому допущені неправильности. Що торкається Хлодовського, то всі його вчинки сенат визнав правильними. Лижін заслуговує всемірного морального підтримання, особливо в теперішні часи, коли йому доручено складне слідство в справі революційної партії дашнакцутюнів (голосні оплескі з права).