ПО УКРАІНІ У КИІВІ.
В українському клубі сьогодня одбудеться чергова вокально-музична вечірка при участі: д-к Наслідової (спів), Уріцької (спів), Зотової (спів), Рахмаїлової (спів), * * * (спів), Яновської (рояль); д.д. Брауде (віолонч.), Гур'янова (спів), Іржавського (спів), Осауленка (деклямація), Яновського ('скрипка), X. (скрипка). X. (скрипка). Між иншими №№ буде виконано „Квінтет" Шумана (д-ка Яновська; д.д. Яновський X., X,). Початок о 9 годині ввечері. 
Виставка малюнків київських художників. З мирта в міському музеї починається третя виставка малюнків київських художників з К. Н. Бахтіним на чолі. В цій виставці беруть участь художники: Бахтін, Владимирський, Вржещ, Домбровський, Зайцев, Ковальський, Левченко, Макушенко, Менк, Моравов, Муравов, Мурашко, Орловський, Пімоненко, Попов, Пото (скульптор), Трипольська (скульптура), Фельдман, Шульга і Яровий. 
Ревизія в канцелярії губернатора. Зараз відбувається ревизія в канцелярії губернатора. Ревизія ця стоїть в звязку з викритими шахрайствами в документах, зробленими чиновником Терещенком, що втік з Київа. 
Виставка малюнків славянських художників. Сьогодня останній день пробуде в Каїві виставка славянських художників. 
На Дніпрі лід ще не зовсім знесло водою. Пароплав „Кн. Святополкь Мирскій“, що одплив з Київа 25 февраля, мусів вернутися назад, зустрівши нижче Київа на своєму шляху багато ще зовсім непорушного льоду. 25 февраля почав з Київа до Слободки ходити пароплав „Никодимь" , а 26 февраля до його прилучилися ще й *Спокойньій" та „Ольга". Загальна навігація, як сподіваються, має початися з перших днів марта. 
Самовбивства. 26 февраля зробили замах на самовбивство: студент Б., Марія С— ва, Демяа С. (Набережво-Нікольська, 43) і Яків П. Всих їх пощастило обрятувати. Крім того, тоді ж таки отруївся карболовим квасом учень гімназії Покривницького — П. Медведов. Обрятувати його не пощастило. Причина самовбивства—неуспіх в науці. 
Батанична екскурсія. 28 февраля гурток натурадистів київської політехники улаштовує батаничну екскурсію в Голосіївський ліс. Збіратися треба на Троїцькому плацу о 10 годині ранку. 
Ревизія київського земства. Ревизійна комісія, вибрана губернським комітетом, та київська губернська земська управа ніяк не погодяться між собою. Ще ревизори й не почали своєї роботи, а вже київська губернська земська управа одмовляеться видавати членам комісії папери додому і цим самим позбавляє їх спромоги гаразд ознайомитися з справами, бо ревизори служать на урядових посадах і бувають на службі в той час, коли в управі роблять. Далі ревизійна комісія звернулася до управи з проханням дати їй до 1 мая своє справоздання, але управа одповіла, що зможе це зробити тільки до 1 іюня. Справу цих суперечок ревизійна комісія передає на розгляд губернського комітету. 
Арешт колишнього поліційного надзирателя. Вчора київська поліція арештувала на вокзалі колишнього уманського поліційного надзирателя Андроніка Кармадіна, якого обвинувачують за прогайнування 700 карб, урядових грошей. 
Союзники з Слободки, на чолі а колишиім своїм головою —Пряхіним, заснували у себе крамничку, біля якої зробили вивіску; „Алесеевскій отдел с. р. н." і приладнали вітрину, де виставили: „Русское Знамя", „Земщину" та „Русскую Землю". В ці патріотичні газети загортають покупцям і покупки.
3 Київщини. Товариство пасішників. 52 селянина-пасішника з Мошнів, Будища, Лозовки, Єлисаветівки та Сокирної, черкаського повіту, просять, щоб губернська земська управа пособила їм згуртуватися в товариства пасішників. Усі вони мають уліків 2155 штук. 
Український спектакль. З г. Липовця нам пишуть, що там 23 февраля, в „общественном" клубі аматори виставляли комедію А. Володського: „Хатня революція". Грали порядно. Збор був повний і всім охочим бути на спектаклі місця не вистачило. 
Казенна допомога погорільцям. Міністерство внутрішніх справ дозволило земству видати 200 карб. на підмогу 16 семьям найбідніших погорільців, що потерпіли від пожежі 11 мая 1908 року, в с. Янківці, уманського повіту. Гроші поділено на всіх нарівно. 
Пошести. Губернське земство має відомосити від участкових лікарів, що за минулий тиждень на всій Київщині заслабло: на дифтерит 418 душ, на черевний тиф—232, на сипний тиф —149, на шкарлятину 146, на віспу —59. 
Орендарі „коробки" . В 1905 році десятеро жителів м-ка Махнівки, бердичівського повіту, одкупили збірання „коробочного" податку впродовж 1906 —10 років. Заплатили вони, як пишуть „К. В.“, 900 карб, застави і 800 карб, оддали до рук двох уповномочених на те, щоб провадити все це діло, Ш. Ромбому та А. Луцькому. Прибуток мали ділити на всіх однаково. Все йшло гаразд, а тим часом Ромбом та Луцький чогось усе не давали звідомлення. В январі місяці сього року вони сказали пайщикам, що діло дало не заробіток, а 800 карб. втрати і через це довірених їм 800 карб, нема вже. А тим часом з книжок видко, що це брехня. І от пайщики подали на цих двох шахраїв у суд. 
Ткацька школа в Єленовці. „Газ" оповідає, як йде діло в ткацькій школі та в майстерні, заснованих у с. Єленовці, васильківського повіту, Варварою Миколовною Ханенко. Хто скінчить ту школу, то має звання майстра й грошову запомогу від п. Ханенкової. Вона ж таки й купує в ткачів їхні вироби. Таким способом у Єленовці що-року все більше стає кустарів-ткачів і Єленовка має вже вигляд ткацького селища. У майстерні там роблять усяку широку тканину, і красять її усякими фарбами. Там таки, в Єленовці дешево продаються для кустарів ткацькі верстати.  
Кустарна школа в Корсуні. Друга кустарна школа на Київщині є в м-ку Корсуні, канівського повіту. Заснувала там школу княгиня Лопухина-Демидова і вчать там робити з лози та очерету усякі меблі, кошики то що. 
3 Волині. Телефон. Ровенський повітовий земський комітет постановив зробити в п'ятнадцяти волостях цього повіту телефон. Телефон має бути в тринадцяти містечках, пяти станових кватирях та в 9 врачебних пунктах. 
3 Поділля. Спектакль у школі. В м-ку Тульчині, в дівочій єпархіальній школі цими днями пансіонерки відограли українську дитячу оперету М Лисенка: „Коза Дереза". Оперету поставлено заходами і старанням учителя співу д. Леонтовича. 
Самосуд. З Литина до „К. В." пишуть, що там оце недавно був самосуд. На міщанина Крахмаля. молодого парубка стали думати, що то він краде кури й свині. І от спершу Крахмаля люде так побили, що він зомлів. Далі прив'язали сердешного до хвоста коняці, яку гонили доти, доки од убитого зосталося знівечине мертве тіло. 
3 Полтавщини. Через карти. „Гол. М." сповіщає, що в Полтаві засудили на пять днів під арешт старшин чиновницького клубу, що дозволяли грати в клубі в азартну гру. З цеї гри зубожіло багато полтавців. 
Український спектакль для слабих. 24 февраля, в Полтаві в лікарні для божевільних слабих виставляли комедію Б. Грінченка —„Нахмарило" та жарт М. Старицького —„Як ковбаса та чарка". 
Батюшка—душогуб. „Полт. Г." повідомляє, що 19 февраля, удень, в Глинську, роменського повіту, батюшка Чачков зарізав свою наймичку Параску Кариленкову, 45 років, а тоді зник. В записці батюшки сказано було, що то він помстився. Незабаром Чачкова знайшли й арештували. 
На полі. Весняні дні й ночі в морозом нагнали смутку на селян по Полтавщині. „Тільки дощ і порятував би нас", говорять хлібороби. Химерна погода за два тижні дуже пошкодила озимині. Вона пожовкла, поскручувалась. Земля швидко зовсім висохне. Без дощу і ярини сіяти не можна. 
3 Харківщини. Агітація серед переселенців. Завідуючий переселенням д. Глінка прислав, як пише „Ут.", харьківському переселенському пункту книжечок протоієрея Восторгова; „Доброе слово". Книжечки дано під росписку завідуючому пунктом, щоб він ширив їх поміж переселенцями, що виїздять з Харькова.
3 Таврії' Нам пишуть з Бердянська, з над моря, що там уже почалась навігація. Стоїть по скілька закордонах параходів за хлібом. Погода змінилась на холодну. По залізниці багацько везуть сюди хліба.  
3 Кубані. Роскопки. Імператорська археологичеа комісія дозволила завідуючому Кубанським військовим музеем К. Т. Живилові роскопувати могили на Кубанщині