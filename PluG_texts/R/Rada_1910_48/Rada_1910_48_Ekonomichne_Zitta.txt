Економичне життя України.
Благославенна земля. Гірничі багатства. Партія миколаївських інженерів і штейгерів цими днями знайшла по під Бугом, між містечком Новою Одесою й селом Гурьївкою, величезні шари всяких гірничих багатств. Перш за все знайдено залізну руду, значно кращу проти криворізької, бо процент металу в ній вищий. Далі знайдено багато камьяного вугілля, дуже зручного для добування, бо він не глибоко лежить. Знайдено також багаті шари графіту, що дуже дорого ціниться. Нарешті, знайдено на протязі цілої версти товстий і густий шар слюди, вартістю в кільканадцять милійонів карб. Всі знайдені багатства оцінюються в кілька десятків милійонів. Уже зорганізувалась велика компанія петербурзьких і московських капіталістів, на чолі з одним московським Морозовим, для експлоатації знайдених багатств. То-то для капіталістів одкривається Каліфорнія. А для селян-власників землі? Вони, мабуть, задовольняться недоїдками. Одеський порт. У минулім 1909 р. через одеський порт вивезено за кордон 69.730 пудів вовни, а у 1908 році було вивезено тілько 61.490 пуд. Нові підприємства. На Чернігівщині за один минулий 1909 рік виникло нових фабрик і заводів 46. — У Таврії організується акціонерне товариство „Г. Г. Вильмсь и КО“ для розвитку й експлоатації трьох млинів у бердянськім повіті. Осн. кап. 2 мил. карб. Наші сіндікати. Представники українських металургичних заводів приступають до організації свого власного, ворожого до уральської „Кровлі*, сіндікату для продажу дахової бляхи.—В Харькові сього літа сподіваються дуже жвавого будівельного сезону, через це цегельники постановили відновити свій сіндікат, що був розпався торік. Банкротство. У Полтаві збанкротувала велика мукомольна фірма Крайника. Пасів 300.000 карб. Мукомодьний крізіс на Полтавщині набірає все більших розмірів. Стало дуже багато млинів. Пшениця коштує 1,10 карб, пуд, а борошно продається по 8 карб, за 5-пудовий мішок. Закриття підприємств. Миколаївський пароходобудівельний завод незабаром закривається зовсім. Робітників, розуміється, буде рощитано. Нижнєдніпровські залізнодорожні майстерні остаточно постановлено закрити з першого березіля. Робітникам буде видано „наградних* 3.087 карб., що вийде менше, ніж по 3 карб, на душу. Збільшення робочого дня. В Лубнях на тютюновій фабриці товариства „М. Німковський та А. Берштейн* цими днями заведено нові правила внутрішнього розпорядку. З цього часу офіціально встановлюється робочий день в 10 1/2 годині, з 7 годин ранку до 6 1/2 вечора з перервою в 1 годину на обід. Забастовка. 1 лютого на Дінецько- Юрьївськім металургичнім заводі було оповіщено, що каменярам зменшується поденна плата на 10—ЗО коп. у день (досі вони одержували 1,25 —1,60 карб, у день); опріч того, багатьом робітникам зменшено розмір щомісячної премії за вироблений продукт. У відповідь на це робітники забастували. Забастовка тяглась усього один день, бо адміністрація заводу скасувала свої нові постанови, й тоді все на заводі пішло по старому.