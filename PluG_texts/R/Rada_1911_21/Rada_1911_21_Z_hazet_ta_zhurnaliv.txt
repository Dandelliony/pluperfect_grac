З газет та журналів.
Свіжий безглуздий напад Савенка на українство обурив навіт ті елементи, що до українського руху ставляться зовсім байдуже. 
Так в місцевій „Кіев. Мысли" появилася вчора стаття д. Є. Шольпа, частину якої тут і подаємо: 
	Вся вина галицьких депутатів, проти приїзду яких повстає Савенко, та, що вони, як депутати Галичини, обороняють культуру свого народу і, не зважаючи на зміцнення німців, досягли того, що, закордонні українці грамотніші й більш розвинені, ніж їх брати на Поділлю та Волині. 
Найтяжчий же злочин це те, що вони товариші українського депутата—якогось Василенка,—-котрий в австрійському рейхсраті голосував за збільшен- кредитів на австрійську армію і робив це, ніби то з ненависти до Росії.
	Але ж дозвольте запитати, якої держави підданець цей фантастичний депутат Василенко?— пише д. Шольп.
Коли він засідає в австрійському парламенті, то, очевидно, що він і підданець австрійський. Ну, а порядний „вѣрноподданний*, та ще й депутат, з погляду „Кіевлянина" мусить дбати про зміцнення чи про ослаблення державної оборони? 
Підемо далі. 
Кожен українець, навіть завзятий москвсф л, австрійський підданець, коли б роспочалась війна з Росією, запевне наставив би свою рушницю проти Росії. 
Чи може Савенко думає, що для останнього присяга не має значіння. 
Але коли б так міркував у Росії який-небудь інородець, то йому по карному військовому за кону загрожувала б смертна кара. 
	Що-ж ще має бути на святі ,,мазепинського" окрім галицьких гостей? 
Має бути великий концерт, де співатиметься особлива кантата. 
Але, насамперед, у нас, слава Богові, ще лишилась цензура нот, а далі—звертаємось до композіторів—чи істнують особливі мазепинські мотиви, які можна було-б використувати в кантаті, присвяченій пам'яти Шевченка? 
	Далі йде обвинувачення, що в хорі окрім українців, братимуть участь поляки та євреї. Ми не знаємо—каже д. Шольп—-звідки добув „Кіев." такі відомости, але, здається, для любительських хорів ще не заведено процентної норми. 
	Що ж до промов на святі—та там буде поліція, а вона це діло розуміє добре. 
Найбільше, здається, Савенка хвилює те, що, мовляв, він „будетъ фальзифицировано обществевное мнѣніе несуществующаго у насъ, украинскаго общества и, пожалуй, народа". 
Коли вже казати про фальсіфікацію „общественнаго мнѣнія", то у всякому разі пальма першенства тут належиться панам націоналістам, котрі, улаштовуючи з'їзди делегатів, вибраних 2—3 десятками, говорили од імени 25 милійонів західної людности. 
	Судити про те, наскільки українська інтелігенція виявляє змагання народних мас, тепер ще нема об'єктивних даних, і відповідь на це можна мати тільки при політичній свободі, але думаємо, що кожна група громадянства має право виявляти свою діяльність в межах законів. 
	Хто заважає Савенкові та й иншім „малороссамъ" істінно-руського напрямку також шанувати Шевченка, коли вони й справді так люблять його, як поета-художника. 
	В той час, коли на Україні готуються ставити пам'ятник Шевченкові,— домагатися заборони святкування його пам'яти, це значить „издѣваться и бросать вызовъ не только „мазепинцамъ", но и всѣмъ, кому дорогъ Шевченко",