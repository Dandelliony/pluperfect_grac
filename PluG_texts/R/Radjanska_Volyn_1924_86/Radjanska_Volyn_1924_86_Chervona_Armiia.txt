Червона Армія.
Позашкільна Дівконференція.
(Другий день).
Внутрішня організація позашкільної праці.
Доповідач тов. Леонтьєв підкреслює, що до цього часу на позашкільну працю дивились здебільшого, як на прикрасу. Необхідно відмовиться од такого погляду, бо зміст праці робітничого клубу всім відомий. Який же зміст праці червоноармійського клубу, яка мета?
- Виховання з червоноармійця: 1) бойця, котрий-би під час ворожого наскоку свідомо захищав би революцію та 2) культурного робітника на селі під час демобілізації.
Шлях до цього-
праця в ленкутках та клубі, між якими повинен бути самий тісний звязок. Ленкуток є місце виявлення червоноармійського активу. Практично, це робитиметься таким чином. Політкеровник шляхом улаштування (в межах сотні) сімейної вечірки, чи через індивідуальний облік що до якости дізнається про те, що у чер-ця „А“ - чудовий голос, що чер-ць „Б" — гарно малює, чер-ць „В" майстер до ладу росказувать брехеньки.
Політкеровник засновує з них „первісні ядра", навколо котрих потім гуртуються всі більш-менш активні.
Метод праці базується виключно на активному співробітництві чер-ців з комполітскладом.
Таким чином, не засновуючи в сотні ніяких гуртків за процесом праці хист у окремих чер-ців до того чи иншого діла, через де кілька днів „новички" осідають в той чи инший гурток.
Які гуртки повинні бути при клубі?
Основними будуть: політичний, науково-військовий та загально-освітній. Останні: драматичний, художній, спортивний та инші—будуть „підсобними".
Заняття провадяться виробничим способом. Наприклад: Перед роковинами Жовтневої революції політгурток розвязує питання про умови, серед яких скоїлась революція, та причини; військово-науковий —про те, як озброювалась Революція; драматичному — улаштувати виставу й т. и. Книгарня теж працює як підсобний гурток. Організаційний звязок поміж Ленкутком, гуртками та клубом зміцнюється проведенням до правління клубу таких осіб: начклуб (він-же секретар В.Н.О.), полквійськор, полкбіб, політкеровник, командир та потрібні керовники гуртків.
Вся клубна праця повинна бути перенята Ленінським змістом.
Люлька.