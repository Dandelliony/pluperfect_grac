Хроніка денна
У волинському пожежному товаристві.
Цими днями відбулося відкрите засідання волинського пожежного т-ва при участі всіх добровільних дружин. Була поставлена на обговорення доповідь про пророблену роботу по гашенню пожарища в будинкові б. семінарії. Доповідь викликала жваві дебати. Підмічено низку дефектів в техничному оборудовані пожежних команд. В цілому робота командного складу пожежних дружин визнана задовольняючою і план ліквідації визнано цілком відповідним обставинам.
Резолюція по доповіді ляже за основу роботи на далі в напрямку поліпшення пожежного діла в Житомірі. Зібранням висунуто проекти по проведенню широкої кампанії популяризації пожежної справи і вербуванню членів пожежного т-ва. Особливу увагу ухвалено звернути на втягнення в добровільні пожежні дружини членів КСМ.