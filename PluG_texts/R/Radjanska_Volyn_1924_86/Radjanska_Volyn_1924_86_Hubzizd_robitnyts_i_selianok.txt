У Житомірі.
Губз'їзд робітниць і селянок.
Висновки.
Відбувся ІІІ з'їзд позапартійних робітниць та селянок Волині. Він яскраво відмітив те підвищення активности, яке має наше село, наше виробництво серед трудівниць. Жадне болюче питання, що стояло на порядку денному, що так близько торкалося побуту робітниці й селянки, не залишено ними в стороні. Детально, по дрібницях, не випускаючи ні одної риси, обговорювали вони доповіді, розвивали ту чи иншу думку.
По кожному питанні виступало 20 і більш товаришок. Але зайвих балачок не було. Кожна висловлювалась, освітлювала життя свого села, виробництва, постановку в них данної праці, потреби свого жіноцтва. Рядом з робітницею великого підприємства, з давно організованою працею серед жінок селянка далекого куточку Полісся, куди звістка про пробуркання жінки, ще й не докотилася. Але обидві з однаковими думками: підвищити культурну роботу, — розвіяти вікову темряву; влаштувати ясла, лікарні — звільнити трудівницю від хвороб, від тяжких обов'язків матері під час роботи.
Торкалися делегатки з'їзду в своїх промовах не тільки вузько питань порядку денного. Звязували вони останні і з иншими, що на кожному кроці трапляються в їх житті. Тут була й боротьба з куркулями, з попівськими забобонами, з брехнями, що їх росповсюджують вороги Радянської влади. Тут, були оповідання й про працю жінок в КВД, КНС та по инших організаціях.
Кожен виступ — окрема доповідь про життя на місцях, кожен виступ славна сторінка в історії пробуркання жиноцької свідомости та активности.
Л—на.