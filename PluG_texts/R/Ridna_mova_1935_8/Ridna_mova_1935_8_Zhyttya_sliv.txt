До́шками встаровину звали книжкову оправу: „Книга въ дъскахтъ“, а то тому, що тоді звичайно на оправу брали грубу дубову дошку. Звідси й пішло наше: Прочитати книжку від дошки до дошки, цебто від початкової передньої части оправи до задньої, від початку до кінця. Пор. у А. Чайківського, „Малолітній“: Прочитає книжку від дошки до дошки. Цей таки вираз відомий і іншим’ слов'янським народам. Дух, звідси зідхати, надхнений і т. п., що асиміляція давно вже переробила їх на зітхати, натхнений і т. п. Пор. в Крехівськім Апостолі 1560-х років: надхненя 494, З надхненя 319 і т. п. Учит. Єв. 1619 р. : над'хненыхъ 5. Але вже в Київській Учит. Євангелії 1637 р. маємо: Богом натхненых голосов послухаймо 6465. Рильський: „13 весна“, пише етимологічно : Матері зідхнули 50, Зір надхнений 67, його ж, „Пан Тадеуш“: Надхнено 5, Таке чуття в зідханні 15, Ліг зідхаючи 37. Колесник: „Боротьба“ („Життя й Революція“ 1932 р. кн. 2-3): Зідхнув 10, Полегшено зідхнули 23, Надхнений 21, Надхнених долонь 22, Пал надхненої промови 26, Надхнений натовп 39 і т. п. Літературний правопис вимагає тепер писати надхнений, зідхати. -дцять у закінченнях складних числівників див. десять. Єрунда́ — часте в Великій Україні слово й визначає нісенітницю. Повстало в духовних семінаріях, як перерібка латинського gerundium. Жа́лування — нерідко вживане в Україні слово, позичене з російського „жалованье“, визначає певну, окреслену платню, напр.: Маю жалування (цебто платні) двісті рублів на місяць. Рудченко: Сказки, II. 185: Царь йому жалування дав. Вдавнину „жалувати“ (нагороджувати) міг тільки цар, всяке утримання з державного скарбу — то вже було царське „жалування“, цебто нагорода. Пізніш це „жалування“, що спочатку не було постійним, стало регулярним, напр. щомісячним, але й для цього позосталася стара назва — „жалування“ (укр. платня), а відтінок нагороди в цім „жалуванні“ затратився.
Жаль у старослов’янськім визначає часом і „труну“, могилу, як то бачимо в Маріїнській Євангелії, Клоцовім Збірнику й ін. пам’яках XI віку. А коли так, тоді яснішим стає теперішній „жаль“, зв’язаний звичайно з великим горем. В Словнику П. Беринди 1627 р. слово „жаль“ має ще трохи й старе значення: „Болізнь“ перекладається: „болѣсть, жаль, хороба“, а „болю — жалѣю“. Жовтень див. календар. Завтра повстало з „за-утра“ („утро“ — ранок). Давнє заутра. За́дниця — старо - українське слово, визначало наслідство, спадок, спадщина; задничник — спадкоємець. „Руська Правда“ Володимира Мономаха: Аще оумреть смердъ, то задниця князю. „Церковний устав“ Володимира: Братья или дѣти тяжються о задницю. Залиця́тися початково визначало тільки хвалитися, похвалятися. Таке зна́чення добре передає нам Крехівський Апостол 1560-х років, бо ц. слов. „хвалитися“ перекладає через „залецятися“: Хто ся залецаєт (ц.-сл. „хваляйся“), не бываєт похвален, але тот, которого Пан залецаєт (ц.-сл. „восхваляєть“) 391. Це початкове значення живе ще й до нашого часу. Так, Словник Б. Грінченка подає такі приклади: Хлопці залицялись бити мене (Уманщина); Через тебе, вражий сину, мене мати била, — не била, не била, залицялась бити (Поділля). Тут добре видно стародавнє значення, але Грінченко не зрозумів його. Пізніше, з первісного значення повстало нове: женихатися, рос. ухаживать, і це друге значення потроху випирає перше: Не ходи, не люби, не залицяйся Чуб. III. 144. Не до козацького залицяння було убогому бурлаці, „Хата“ 159. Замакітрилась голова — стала порожня, як макітра, затуманилась. Див. паморока. За́мість повстало з „за-місто“, давнє за місто. Подорож ігумена Данила XII в.: И закла овень за Исака мѣсто. Запаморочувати див. паморока. Збіжжя див. Бог. Здоровий див. дужий. Зітхати — зідхати, див. дух. Зли́дні — це злиї дні, зли дні, бо старша форма множини прикметників була зли, злиї; в новій формі „злі дні“ зовсім невідоме. Дуже розгалужене й широко відоме в нас слово. Пізніш повстала від нього й форма однини „злидень“ (злий день), бідняк. Друга форма —„злигодні“, так само не рідка. Трудно сказати, як вона повстала. „Злидні“ (dies atri) здавна персоніфіковано, як злу силу, що й тепер відбивається на народнім зрозумінні цього слова. Напр.: Бодай же вас, цокотухи, та злидні побили, Шевченко 15. Щастя дочасне, а злидні довічні, Номис ч. 1450. Всі злигодні на мене обернулись. 

