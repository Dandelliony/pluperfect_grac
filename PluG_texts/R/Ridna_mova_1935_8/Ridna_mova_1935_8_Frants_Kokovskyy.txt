Ліський повіт займає тепер у значній частині переходову полосу між Бойківщиною та Лемківщиною. В цьому повіті, побіч повітового міста Ліська, є ще три містечка, а то Устєріки (назване тепер хибно Устрики), Літовище (звуть його тепер хибно Лютовиська), Балигород та майже 150 сіл із присілками. Не всі ці містечка, села та присілки існували в XV-му столітті. Багато їх оснували пізніше, все ж таки існувало їх чимало вже за того часу. Вісті про оселі, що про них пишу, беру з XI та XVI тому видавництва „Akta grodzkie і ziemskie“, що містять судові записки з часів від 18 грудня 1423 до 7 липня 1553 р. У цих актах згадуються такі оселі: Бібрка. Це мале сільце побіч Ліська, згадується перший раз ув актах у записці з дня 19. IX. 1441 р. як „Bobrka“. Під цею самою назвою згадується воно ще 7 разів. Буковець згадується в актах двічі. Перша згадка з 21. V. 1483 р. при поділі спадщини між Миколу, Івана та Осипа з Тернави, й зветься воно там „Bukowe“. Вдруге згадується його як „Bukowycz“ дня 20. III. 1498 р. Матій Баль забезпечує на ньому віно своїй дружині Анні. Назва Ванькова тепер скорочена. Колись звалось це село „Vanykowa Vola“, а згадується про його в записці з 28. IV. 1489 р., коли Станислав Кміта забезпечує на тому селі віно своїй дружині Катерині. Далі згадується в актах „Vanykowa Vola“ ще 6 разів. Подібно як Ванькова звалися давніше Станкова — „Stankowa Vola“, Стефкова — „Stefkowa Vola“, Пашова — „Paschowa Vola“, Устіянова—„Ustyanowa Vola“. Вільшаниця. Цю назву стрічаємо дуже часто в згаданих актах. Зветься вона там „Olszanycza, Olschanycza, Olsanicza“, а перший раз стрічаємо цю назву в записці з 13. IX. 1441 р. Волковия. Зветься воно в актах Volkowya і Voykowya. Це одне з найстарших сіл у Ліщині, бо вже в XV столітті писали про його, як про старинне село (---). Вільхова. Цю назву стрічаємо в актах у запису з 21. V. 1483 р. як Olchowe, але частіш як „Olchowa“ (---). Гічва. Це село згадується в одній записці земського суду з 1497 р. як „Oczwya“. В записках ґродського суду назва його звучить „Hoczwya, Hoczwy, Oczowya“, а при іменах власників цього села пишуть його «Hoczew» (Mathias Bal de Hoczew). Гузелі. Згадується це село в записках понад 10 разів, як „Vselye“ (13. ЇХ. 1441), „Vszele“ (26. IV. 1462), „Hozele“ (1. VI. 1472), „Huzele“ (12. X. 1484), Huszyele“ (4. XI. 1503). Дзюрдзів звався колись „Dzyvrdzowa“ або „Dzurdzow“. Ця назва появляється в записках 19. XII. 1480 р. і стрічається там 9 разів. Жерниця зветься в актах раз (20. III. 1493) „Szernycza“, а згадується це село з нагоди забезпечення досмертщини для дружини Петра Фельштинського, Беати; другий знову раз (20. IIІ. 1498) звуть його „Zyernycza“. На цьому селі Матій Баль забезпечив віно своїй дружині. Журавин. Це село згадується в актах один раз, тобто 23. VI. 1489. На цьому селі забезпечує Станислав Кміта своїй дружині віно та позичку, а зветься воно „Zorawyny“. Загічва (тепер Загочев’є); див. Мхава. Зубенсько згадується також тільки один раз (7. XII. 1447). При відмежуванні королівщини говориться в тій записці про полонину „Zubenska“. Кальниця (колоЛіська) зветься в актах „Calinicza, Calnycza, Kalnicza“. Згадки про нього такі: 21. V. 1483 р. при поділі майна між братів Миколу, Івана та Йосипа з Тернави; 12. VII. 1485 р. Іван заставляє свою частину Йосипові на забезпечення позички; 4. V. 1490 Йосип заставляє свою частину Станиславові Кормановському; 19. IV. 1491 р. Йосип забезпечує віно своїй дружині; 13. IX. 1491 р. забезпечення позички від Івана Улинського; 7. IV. 1500 р. позичка 120 фл. угорських за дозволом дружини з забезпекою на її частині. Лукавиця згадується в актах перший раз 13. IХ. 1441 р. як „Lukawicza“; 10. XI. 1443 р. згадується вдруге в судовій угоді між Мартином Бернешем із Іванчого поля (нині Івоніча) та Ядвігою Кровецькою як „Lukawicza“. 21. VI. 1456 р. у королівському приказі до Кміти явитись на суд зветься вона „Lukawicza“. 18. VI. 1489 р. забезпечує Станислав Кміта своїй дружині віно та позичку на половині села „Lvkawycza“, а 29. III. 1497 р. С. Кміта дає застав на половину села „Lvkawycza“ Ст. Дершлякові. Лукове згадується в актах 13 разів як „Lukowe, Lwkowa, Lukowye“. (Кінець буде).

