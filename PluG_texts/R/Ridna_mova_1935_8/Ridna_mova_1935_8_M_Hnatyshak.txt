(Продовження).
11. Коломийка.
Найбільше вживаний у поезії Руданського ритм — це звичайна коломийкова строфа, розбита, за прикладом Шевченка та інших українських поетів, на 4 рядки за схемою: ---
Вивів циган на ярмарок
Коня продавати, 
Посходились ярмаркові, 
Стали оглядати.
Таким ритмом написав Руданський 6 ліричних поезій, 86 приказок, 6 балад, 6 історичних поем, велику циклічну поему: „Байки світовії в співах“, поему „Цар Соловей“, переклад „Слова про похід Ігоря“, деякі частини перекладу Короледворського й Зеленогорського рукописів, та частини лібрета опери „Чумак“; разом 3732 строфі, т. зн. приблизно 4О% цілої поетичної творчости Руданського. Тільки незначною відміною цієї ритмічної схеми є коломийкова строфа з тріолею в першому такті, замість першої чвертки чи двох вісімок: ---
Ta ходи, старий, голуб сивий, 
До мойого двору, 
Сідай, старий, а я поруч, 
Сяду й поговору.
Маємо 5 таких строф у „Чумаку“. Можна їх також читати у тричвертковім такті, а саме: ---
Дальша незначна модифікація коломийкової строфи — це заміна 3-ої й 4-ої вісімки в другому такті однією чверткою по схемі: ---
І на Проводи сказав
 Хрищеному люду: 
Окулярів не купив, 
То й дяком не буду.
Такою строфою написано 96 приказок, 8 строф у перекладі Короледворського
і Зеленогорського рукописів і частина „Чумака“, — разом 626 строф. Дальша коломийкова модифікація — це строфа з двома чвертками також у 2. і 6. такті, з римою abcb: ---
Голова хитнулась, 
Коса розвинулась, 
До білої шиї 
Шовком пригорнулась
Цією строфою написані 3 ліричні поезії, 4 приказки й 15 строф „Чумака“, разом 82 строфі. Тим самим ритмом, тільки без розбиття на строфи, в чотиротактових рядках, римованих неправильно, а більшістю неримованих, написана найзначніша частина перекладів Руданського, а саме 844 рядки Короледворського й Зеленогорського рукописів, ціла „Іліяда“ і „Війна жаб з мишами“, разом 16390 рядків. Спеціяльно щодо перекладу цим ритмом „Іліяди“ та „Війни жаб з мишами“, — то Руданський, по довгій надумі, рішив при помочі саме цього ритму передати гексаметр. Цікаво, що теж інші наші письменники мусіли відчувати пригідність цього ритму для передачі гексаметру, коли, напр., закарпатський письменник Лучкай, як видно з захованого уривку, перекладав гексаметри Овідія тим же ритмом. Зеров називає цей вірш: „народній, дванадцятискладовий, той, що з нього виходив і Шевченко в таких от, приміром, уступах: Давно те минуло, як мала дитина, Сирота в ряднині, я колись блукав і т. д. Тільки Шевченко запровадив чоловічі рими й наслідком того скоротив деякі рядки до 11 складів“. Ми ж можемо, згідно з теорією музичних ритмів, назвати цей розмір модифікованою коломийкою, і це нас охоронить від непорозумінь із „уриванням складів“ підо впливом риму. Далі, змодифікував Руданський цей ритм таким способом, що збудував, для балади „Заклята дочка“, строфу шестирядкову, по 2 такти в кожному рядку, з римами abcbdd: ---
Мати дочку гонить 
З постелі раненько, 
Іди ти по воду, 
Моя Ганнусенько, 
По воду студену, 
Під вербу зелену.
Таких строф маємо 12. Цією самою строфою, тільки з римами aabccb, написана одна приказка, зложена з чотирьох строф:
Жонатий притявся, 
Раптом обізвався: 
Tu niema kadensu! 
А той усміхнувся, 
Боком повернувся, 
Szukaj, каже, sensu!
Ця сама схема, тільки без римів і розложена в шеститактових рядках, лягла в основу перекладу уривку з Вергілієвої „Енеїди“, 100 рядків. Цей переклад, на перший погляд, можна б уважати гексаметровим, бо число складів у рядках таке саме, як звичайно в гексаметрі. Але коли приглянутися ближче, то побачимо, що ці вірші не дадуться читати метро - тонічними стопами, бо все виходять неможливості щодо наголосу та сполуки слів; отже, одинокий спосіб читання — це двочвертковий ритм, модифікована коломийка: Щиреє кохання не перечить слову матері своєї, Одкладає крила і Юловим ходом іде, поспішає. Дальші модифікації коломийки — це вже здебільша літературні комбінації, що затрачують характер властивої коломийки, хоч мають у більшості випадків ритмічні паралелі в народніх піснях. Є це вже штучні строфи у двочвертковому такті, в яких 4. і 8. такт мають усе по 2 чвертки, — і тільки ця риса дає нам право зараховувати їх, із методичних оглядів, до групи коломийок. Такі комбіновані строфи мають найрізнорідніші схеми; і так, знаходимо 5 строф трирядкових, кожний рядок чотиритактовий, такти 2. і 4., 6. і 10. по 2 чвертки, 8. і 12. по 1 чвертці з павзою : ---
Китяхо пахуча із рожі — трицвіту, 
Китяху ловити дівча почала 
Та й бідна у воду холодну пішла.
Далі, чотирирядкова строфа, по 2 такти в рядку, 2., 4. і 8. такт по 2 чвертки, рими abcb:
Перейшов чорнявий 
Вузенькую кладку, 
Затуманив, перехмарив 
Біленькую хатку.
Так писана балада „Верба“ (25 строф) і частини перекладу Короледворського й Зеленогорського рукопису та „Чумака“. Знаходимо в Руданського, крім того, ще 49 комбінованих коломийкових строф 7-ох різних типів; точних схем усіх цих строф тут уже не наводжу, тільки спинюся на особливо цікавих трьох типах. В першу чергу занотовую 7-рядкову строфу з характеристичним чергуванням чотиривісімкових і двочверткових тактів, рими abcbddd: ---
Не згадаю гадки. 
Не змишлю я мисли, 
Як чорнії хмари, 
Чорні думи звисли! Порадь, мати, що діяти, 
Ой чи жити, чи вмирати, 
Порадь, моя мати.
Про комбінаційний хист автора свідчить теж строфова й ритмічна будова балади „Безнадія“, переробленої з Бюргерової „Ленори“. Строфа ця в Руданського восьмирядкова: перші 4 рядки — це звичайна коломийкова строфа з двома вісімками й одною чверткою в 2. і 6. такті, дальші 2 рядки мають у кінцевих своїх тактах по дві вісімки й одній чвертці, а дальші два — по дві чвертки, рими abcbddee:
Ліси, села і поля. 
Мимо них летіли, 
І каміннії мости 
Під конем греміли. 
Місяць зототом горить, 
Вмерлий птахою летить. 
— Страшна тобі згуба ? 
— Ні — говорить люба.
Особливо цікаве те, що ця, на народньо-ритмічній основі збудована строфа, творить, — своєю будовою, числом складів у поодиноких рядках і римами, — повну аналогію до Бюргерової ямбової строфи, хоч ямбами строфи Руданського читати ніяк неможливо. Ось, для порівняння з вище зацитованою строфою Руданського, одна строфа з Бюргерової „Ленори“: ---. Вкінці, наводжу ще дуже цікаву коломийкову комбінацію, що передає по-мистецьки певний поетичний настрій: є це 16 тактів, розміщених у 6 рядках : у 4-ох перших по 2, в 2-ох других по 4, рими abcbdd: ---
Згадай мене, мила, 
Ранньою весною. 
Як зав’яне квітка 
В тебе під ногою
І засохне до весни, 
Тоді мене, мила, спом’яни.
Як бачимо, в моменті найбільш меланхолійному („І засохне до весни") нагромаджуються самі здовжені, чверткові склади, і таким чином теж ритмічно підкреслюють даний настрій. В цілому можна сказати, що коломийка взагалі є найбільш поширений у поезії Руданського ритм, а саме коло 80% усіх його поезій писані цим ритмом, всього 1617 строф і, крім того, 17059 поодиноких рядків. Правда, до такого сильного поширення цього ритму причинився дуже переклад „Іліяди", що сам займає 15692 рядки; але все таки требах признати, що й на оригінальній творчості Руданського сильно позначилася перевага коломийки, яка свідчить про те, що поет близько стояв як до народньої поезії, так і до сучасної української літератури, де цей ритм був найпопулярніший. Ця перевага коломийки часом викликує прикру для вуха та втомлюючу в процесі психічного сприймання монотонність, що нівечить естетичну вартість ритміки вірша. Особливо можна це відчути у великих розмірами творах: «Цар Соловей», «Байки світовії», в історичних поемах та в перекладах. Одначе, коли з другого боку зважимо, що в коломийкових ритмах Руданського нараховуємо аж 17 різних, дуже дотепних ритмічних комбінацій, що віддають часто нюанси змісту й настрою — тоді, як більшість українських поетів того часу послугувалася майже виключно тільки „класичними" коломийковими строфами перших двох типів —, тоді побачимо, як дуже вище стоїть поезія Руданського, в формально-естетичному огляді, від решти поетичної продукції менше талановитих поетів того часу, — та оскільки неоправданий погляд на Руданського, як на поета, що не дбав про форму своїх творів. (Далі буде).

