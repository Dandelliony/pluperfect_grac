ДОПИСИ.

(Од власн. кореспондентів).

С. ДЕМІЄВКА, київського повіту. Напасть, Людність на Демієвці де-далі множиться, селяться тут всякі зайди, чужинці — словом „сторонні обивателі", які не тільки не зважають на місцеву людність — селян, справжніх хазяїв села, а навпаки силкуються знищити селян. Цього добиваються вони всякими способами. Найсамперед, всі „сторонні обивателі" зорганізувались в окреме „Общество благоустройства с. Демієвки". Щоб уникнути виплати оренди за місця під крамницями, поставленими на базарній площі — власності сельської громади —"Общество благоустройства" заходжується садить на цій площі „бульвар", а потім об'являє себе господарем площі і присвоює місця під крамницями; „общ. благоустр." силкується заборонить наїзжалим селянам вільно привозить на демієвський базар продукти. А оце 1 августа комітет „общ. благ." зробив нову штуку. На Васильківській вулиці живе багацько всяких підприємців, залежних од сельської громади. Ото ж комітет „общ, бл.“ надумав присвоїть цю улицю собі, щоб визволитись з під громади, якій приходиться платить аренду за підприємства, і почав з того, що ухвалив поставить вздовж вулиці 14 газокалільних ліхтарів. Першим почав ставить ліхтаря провізор В. Вольфзон біля своєї аптеки. Демієвський волосний старшина Петро Щиголь спочатку пораяв тихенько д. Вольфзону не робить капости. Але коли той не послухав, старшина силою розігнав Вольфзоновських робочих, що ставили ліхтаря, а прикликаному на цю подію поліц. надзирателеві в-вічі сказав, що він, старшина, господарь в селі.

З приводу цього 5 августа одбулось нове засідання комітету „общ. благ.": одноголосно постановлено скаржитись на старшину — губернаторові, покликаючиеь на те, ніби старшина дуже грубий і втручається «не в своє діло". Пояснення губ. в справах селянських присутствія, що порядкувать Демієвкою може тільки сельська громада, „сторонні обивателі" не визнають.

Г. КОНОТОП (на Чернігівщині). Ярмарок. Успенський ярмарок —це самий більший зо всіх тих, що бувають в Конотопі. Це ярмарок на всю округу. Дві здоровенні площі і всі вулиці в центрі міста завше бувають загачені народом, возами, скотом і всяким збіжжям. Розташовуються бувало там, де тільки є незаняте місце. Під цей ярмарок часто не ставало води по колодязях; до кілька разів він відбувався не в центрі міста, а в полі, вподовж широкого Батуринського шляху. Тепер же, як тільки стали з'їзжаться ярмаркові, пішли великі дощі, котрі цілий тиждень не переставали; бувало так, що не на хвилину не спиняючись вони йшли день і ніч. Хоч І багато було приїзжих з далека, але більшість їх поїхала назад, не розпакувавши й на сміх свого привезеного краму. Заїзди були битком набиті й не вмістили тих, що до останнього дня зостались. Але й той жданий день не дуже порадував їх, бо видався на половину дощовий. Від дощів де-котрі багато збитку потерпіли. Що треба було купити, того не можна було найти, а що не треба, тим набивались за безцінок. Наприклад, корови продавались дуже дорого, бо їх було мало наведено з окружних сел, а гуртовщиків наїхало багато. Вівці йшли за безцінок, бо нікому їх було купувати. Коні ж продавались по одній ціні з минулим роком. Правда, цигане набивали ціну, але за недостатком покупців вона сама собою падала.

М-ко ЧОРНУХИ, лохвицького повіту, (на Полтавщині). Спектаклі. Дуже пощастило чорнушанам цей рік на вистави. Аж вісім вистав було з 29 іюня до ЗО іюля. А до торішнього року тут ніхто й не чув про вистави. Чотирі вистави були впорядковані любителями, три дала українська трупна д. Донського і одну виставу — русска труппа Волгіна. Любительські вистави відбувались за дуже тяжких обставин, головною причиною котрих являється недостача підходящого місця. Грали в балагані, збудованому по ініціативі самого гуртка любителів. За місяць одбулись ось які чотирі вистави: „Степовий Гість“, „Сто тисяч", „Нахмарило" і „Дай серцю волю, заведе в неволю". Збіраються улаштувати спектакль-концерт, чистий збор з котрого піде на памятник Т. Г. Шевченкові.

Г. БЕРЕЗІ 3 (на Тобольщині). Тутешнє життя. Стоїть дуже жарке літо. Дихать нічим. Температура доходить до +30 градусів. Тільки не більше години — двох буває холодок, бо сонце заходить на самий короткий час, а то все день. На вулиці нікого нема —мов все вимерло. Хиба тільки вночі хто вийде на проходку.

Вода цей рік невелика і риба добре ловиться з самої весни. Скрізь по р. Обі аж до самого Ледовитого океану, де тільки придатне місце для рибальства, можна побачить купку людей, яка день і ніч тягне великого—сажень 150—500 і більше—невода. Це все робітники багатих рибних підприємців, що приїхали сюди, здебільшого, з Тобольського. Самихже хазяїв —березян рідко можно бачить, бо вони більше роблять по одинці—два —чотирі і де-небудь у затишку. Заробляють робітники не великі гроші: за червень, липень, серпень тяжкої праці —50 —60 карб, на хазяйських харчах, хазяїн —же вивозить з відсіль що-літа на десятки тисяч карбованців краму. Де-які маленькі промисловці нажили на рибі за кілько літ великі гроші і тепер мають власні пароходи, які розвозять по всьому повітові крам, а в-осени тягнуть у Тобольськ великі баржі з рибою. Ці промисловці орендують на сотні верст риболовні піски, посилаючи на їх ловить рибу сотні робочих. Робітники здебільшого беруть плату за рік вперед і через це віддали себе в вічну кабалу хазяїнові і він, яку хоче, таку й назначає плату.

Хто має з березян хоч невеличкий, сажень 10 —20, волок, то у спільці з сусідами ловить чимало риби і заробляє добрі гроші.

Ловиться осетер, налим, сирок, моксун, пиж'ян, окунь, язь, щука, стерлядь, щокур, чабак, нельма.

По р. Соєві з липня почав дуже добре ловитись Сосвинський оселедець, який дає березянам добрий заробіток. Тепер тільки старий, малий, хворий та лінивий сидить дома: всі виїхали на річку.

В цьому місяці Тобольський губернатор об'їздить березівський пов. Березівський повіт наймає для своїх нужд на літо парохода і от тепер губернатор з своєю семьею роз'їзжає на цьому пароході по повіту; користі од цього нема ніякої, а повітові діла застряли, бо ні на чому їхать і через це Обдоряне не дістають почти, яку возили на цьому земському пароході. Тільки й користи з подорожі губернатора, що засланці могли наочно явитись і попрохать його про перевод в инше місце, що він, хоч і не в такий мірі, як хотілося засланцям, задовольнив.

З літа 1909 року перестали сюди висилать засланців, багато звідсіль перевели в другі південніші повіти і тепер к зімі зостанеться їх не більше 150 чоловіка на повіт. На літо багато їх роз'їхалось на рибну ловлю. Составили свої артілі, —і от хазяїни дають їм свого невода, тільки щоб вони продавали свою рибу їм. Це дає чималенький заробіток. Також багато засланців косить траву. Косить можна де хто хоче, де тільки зручніше, бо приватної власности тут нема. Наймаються виставить якому хазяїну скільки возів сіна, або виставляють од себе і продають потім кому треба. На цьому теж заробляють нічого собі, особливо селяне з України, які дома порались коло сельського господарства і привикли до цього діла. На їх тут і попит більший. Двох таких українців просять зостатись тут ще на рік, та навчить їх робить.

Нема ніякого овочу, нема м'яса і всі сидять на одній рибі, яка, хто не привик до неї, страшенно набридла.