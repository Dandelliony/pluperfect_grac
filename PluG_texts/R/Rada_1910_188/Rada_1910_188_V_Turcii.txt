В Турції

КОСТЯНТИНОПОЛЬ, 19. В тих місцях, де оповіщено стан облоги, військова влада має право трусить і арештовувати запідозрених особ, а також припиняти періодичні видання.

КОСТЯНТИНОПОЛЬ, 19. Міністерство юстіції розіслало всім валі циркуляр, в якому протестує проти діяльности вселенського патріархата, при чому вказує, що часто населення, слухаючись урядового наказу, не брало участи в виборах в грецьке національне зібрання ні в Костянтинополі, ні в инших місцях, що під впливом агітаторів грецьких підданців — одбулись незаконні вибори; міністерство заявляє, що коли чиновники, або приватні особи візьмуть участь у національному зібранні, їх негайно буде арештовано і оддано під суд. Грецький посланник 18 августа бачився з Ріфаатом-пашею, при чому вимагав, щоб було заплачено за шкоду, зроблену бойкотом, і протестував проти вигнання греків з Салоник, Ріфаат-паша не згодився задовольнити ці вимоги і сам протестував проти вибрання Венізелоса і инших Критян.