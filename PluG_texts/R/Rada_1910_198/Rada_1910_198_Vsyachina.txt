Всячина.
Дешевий спосіб проти шкодливої комашні. В де-кількох №№ Revue Hovticole радилось вживати томатове листя (Томати звуться в деяких місцевостях України помідорами, а в деяких баклажанами) проти всякої шкодливої комашні: трав'яних вошей то-що. Коли листя це клали на стекла теплиць, то кузки або тікали, або дохли. Відомий парижський пепиньєрист Буше зробив таку спробу: зварив томатового листя і юшкою побризкав сливові дерева, на які капали трав'яні воші; після цього всі воші пропали. Буше каже, що замість тютюнового листя, можна варити томатове і обприскувати одваром дерева. Це буде коштувати далеко дешевше, а результати однакові. Другий французький садовод Берлан помітив, що коли обсажувати томатами дорогі огородні овочі, то на їх не нападають трав'яні воші. Знавець мови мавп. В Нью-Йорк повернувся відомий вчений професор Ріхард Гарнер, який прожив 20 літ в африканських лісах і пущах, щоб придивитись до життя де-яких звірин. На підставі своїх довголітніх дослідів, професор запевняє, що у звірин, особливо мавп, єсть своя мова, яка складається з небагатьох слів. Наприклад, мавпи шімпанзе знають 20 слів; окрім того, вони одрізняють кольор і пізнають знайомих людей та тварин по зверхньому виглядові. Горілли —не такі розумні. Професор Гарнер привіз з собою малпу шімпанзе шости років, яку він вивчив розуміти кожне слово, коли до неї говорять. Гарнер взагалі дуже високої думки про розумові сили і розумове життя звірин.

