З москвофільського табору в Галичин.
Москвофільські нарікання на «гоненія». - Справа російської мови в адміністрації й суді Галичини. (Од власного кореспондента). Коли читати москвофільські органи преси, то зостається вражіння, неначе наші „исповедники идеи единства русскаго народа» переносять що найменше такі переслідування, як перші християне. Наріканням на «гоненія» нема кінця, що дня появляються на ту тему довгі передовиці, а при тім москвофільські органи преси старанно замовчують усе те, що доводиться переносить від ПОЛЬСЬКИХ властей українському національному рухові, щоб викликати ілюзію, що переслідувань зазнає тільки москвофільство, і то переслідувань від „польсько українофильського союза“. А тимчасом український національний рух зазнавав і зазнає у своїм розвитку від польських міродатних кругів Галичини куди серіозніших перешкод. Адже сам д. Стахович з слів самих москвофілів ствердив, що поляки, почавши від гр. Андрія Потоцького, стали дуже прихильно відноситися до москвофілів і підпирати їх проти українства, і коли вони тепер були примушені ту свою прихильність трохи обмежити, то тільки під натиском австрійського центрального нравительства, якому не подобався політичний іредентізм гр. Бобринського та його галицьких приятелів. Так воно є і в дійсности. Щоб бути виправданими перед центральним правительством, польське краєве правительство буцім-то й робить перешкоди москвофільській пропаганді, але ті перешкоди, це тільки відтягання тих ласк, які були сплели на москвофілів за часів гр. Андрія Потоцького й безпосередно опісля. Ось так недавно по всій москвофільській та обрусительській пресі піднято великий шум, що адміністрація й суд заборонили вживати в Галичині в зносинах з собою російської мови. «Исповедники идеи единества русскаго народа» по обох боках кордону страшно обурилися й зараз приняли мученицьку позу. Деж таки —відбірати «галицько-русскому народу» його «родной литературный языкъ»! А тимчасом в дійсности справа стоїть ось як: Російська мова в публичнім життю Галичини ніколи ніяких прав не мала, бо вона не є мовою краєвою се б то рідною мовою людности краю. Аж недавно москвофільські адвокати і взагалі інтелігенти, користуючися тим, що українська мова має в Галичині де-які права (в дійсности вона повинна б мати таку саму повноту прав як мова польська, бо на основі австрійської конституції належиться їй повна рівноправність, але в Галичині національна рівноправність панує в спеціяльнім польськім виданню), почали в тих випадках, де можна вживати української мови, заводити поволі мову російську, як прим. в письмах до суду й адміністрації, в статутах товариств, які подавали адміністрації чи судові для затвердження і т. д. В цій своїй діяльности москвофіли виходили з того, що український народ в Галичині, це часть російського народу, отже й ті права, які належаться в Галичині його мові, належаться мові російській, бо це мовляв „родной литературный языкъ“ українського народу. Зразу адміністраційні і судові власти з прихильности до москвофілів приймала такі письма в російській мові і москвофіли вже тішилися, що таким способом здобудуть російській мові права краевої мови в Галичині. Аж недавно повіяв, видно, з Відня инший вітер, — польські власти злякались, видно, своєї подвійної гри, в якій вони з одного боку представляли себе єдиними оборонцями цілости австрійської держави на російській границі, а з другого широко розкривали двері для москвофільської пропаганди, —і в результаті появилися роспорядження з забороною уживання російської мови в письмах до адміністрації й суду. Перше виступило з такою заборо ною намісництво. Розпорядженням з 27 (н. ст.) ноября 1909 р. вказало воно адміністрадійним урядам на те, що в Східній Галичині вільно вносити письма до властей «тільки в польській, українській і німецькій мові». «А що на підставі XIX артикулу основного закона з 21 (н. ст.) декабря 1867 р. про загальні права громадян тільки мовам, уживаним в краю, належиться рівноправність в уряді, а російська мова не є в Галичині мовою, уживаною в краю, то в Галичині ніяка сторона не мав права вживати російської мови в письмах до краєвих властей, а так само вживати тої-ж мови в статутах, що подаються властям, і власти не мають ані обовязку, ані права приймати такі письма і статути і входити в їх оцінку». Оце розпорядження намістництва презідія східно-галицького судового округа подала під датою 25 (н. ст.) іюля 1910 р. до відомости всім східно-галицьким судам, щоб вони «так само поступали супроти письм, що подаються до суду в російській мові». «При тім завважую, що з огляду на те, що російська мова не належить до мов, допускаємих у суді, було б вказане на випадок сумнівів, чи якесь письмо написане російською чи українською мовою, перед рішенням справи звернутися до присяжного перекладчика російської мови. Так поступати треба особливо при протоколуванню статутів зарібкових та господарських товариств, внесених задля вписання до реєстру». Так стоїть справа в дійсности. Адміністрація й суд виступили проти змагань москвофільських інтелігентів завести поволі, незамітно, до суду й адміністрації російську мову й пере нести на неї ті права, які належать мові українській, а українську мову витиснути з уживання в суді й адміністрації, —і тому москвофіли та їх російські опікуни зняли такий крик. Але нехай би так зробити спробу і з тутешніми селянами, хоч би навіть з москвофільської партії, почати переводити в суді й адміністрації розправи на їх „родномъ. литвратурномъ языке", то виявилося б, що це все одно, що говорити до них хоч би по німецькому. При тім ще одно: як можуть і москвофіли і їх опікуни обурюватися, що в Галичині не пускають до адміністрації й суду мови, якою тут ніхто не говорить і тільки гурток москвофільських інтелігентів вифантазував собі, що це їх «родной литературный языкъ», коли в Росії, яку галицькі москвофіли вважають своїм державним ідеалом і в якій опікуни галицьких москвофілів вважаються першими підпорами «ладу і порядку», не допускається до церкви, школи, суду, адміністрації мова, якою говорить 25 милійонів українського народу?! М. Лозинсьнкий.
