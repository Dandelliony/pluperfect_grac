Економичне життя України.
«Українська Каліфорнія».
«Українська Каліфорнія» —це наша Кубань. Яких тільки природних багацтв тут немає! Після всього того, що знайдено там, не буде дивом, коли одного дня в газетах з'явиться звістка, що в такій то станиці знайдено в землі діаманти... А поки що там знов знайдено джерела цілющої мінеральної води (станиця Каладжинська), шари камьяного вугілля, алебастру, срібла й свинцової руди (станиця Хасаут) і ще шари камьяного вугілля, срібно-свинцової руди й азбесту (станиця Ахметівська). Опріч того, як виявляється, на Кубані істнують чималі басейни самосадочної соли, які тільки через те досі зоставались невідомими, що нікому було взятись за їх експлоатацію з промисловою метою. Є там п'ять груп самосадочних соляних озер, на західній і південно-західній сторонах військової території, по над берегами Чорного й Азовського морів, а саме: Бугазсько-південні озера, Петрівські, Агуївські, Ахтарські й Ясенські. Озера ці становлять військову власність і прибуток від експлоатації військової надозерної землі йде в військову казну, а сіль місцева юдність добуває безплатно. Бугазсько-південні озера поділяються на три групи: Бугазське, Маркитанське й Тузлянські. В Бугазськім і Маркитанськім озерах садки соли не буває. Перше з них засипане піском і висохло, з морем не з'єднується, через висоту морського берега, й атмосферними осадками не наповняється. Маркитанське озеро, маючи низькі береги, постійно, коли є вітер, наповняється з Таманської затоки водою, а тому й садки соли в цім озері не буває. Тузлянські озера лежать біля початку коси Тузли, між Чорним морем: Таманською затокою, від яких одділяються двома дамбами з бутового каміння; ці озера значіння не позбулись. Садка соли в них буває що-року, але не завжде однаково, в залежности від кількости атмосферичних осадків. Що-року на Тузлянських озерах добувається од 4.000 до 4.500 возів, що дав 200—250 тис. пудів. Озера Петрівської групи для промислової мети ніякого значіння, як соляні озера, не мають. Сіль тут сідає випадково, й потім недобра. За рік люде тут наламують не більше 300—400 пуд. соли. На озерах Агуївської групи сіль регулярно сідає щороку, але розробляють її мляво й в обмеженій кількости. Добувається не більше 10—12 тис. пуд. соли на рік. На групі Ахтарських соляних озер, при відповідних обставинах і штучних приладях, завсігди може сідати добра сіль, але вода, що входить єриками з моря, не дає соли сідати. Ясенські соляні озіра складаються з двох груп: Ханського й Кривого озер, на яких завжде може сідати добра сіль. Тут добувається 5—6 тис. пуд. соли шо-року. Тепер площа Ясенських соляних озер поділена між 28 станицями. Соляний промисел на Кубані міг би розвинутись дуже широко, але для цього потрібні капітали й енергія місцевої людности, а нема ні того, ні другого.
