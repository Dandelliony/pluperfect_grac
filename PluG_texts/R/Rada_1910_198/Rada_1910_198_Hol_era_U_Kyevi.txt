Холєра у Киіві
За останні сутки в Кирилівську лікарню привезено 2 слабих з ознаками холєри.
З Київщини. Заходи проти заносу пошести. Незабаром на бердичівських та федорівських цукроварнях одкриваеться осіяній вироб цукру. Прибуває на роботу багато робітників з ріжних губерній. З приводу цього одбулась нарада повітових, мійських і заводських лікарів, постановлено оглядати всіх робітників; що прибувають з холерних губерній, а також одкрити холерний барак на десять ліжок. З Поділля. Вибори в Державну Раду. З'їзд землевласників Поділля для виборів члена Державної Ради на наступне трьохліття одбудеться в Кам'янці 18 сентября. Музей. Єсть думка вибудувати в Кам'янці спеціальний дім для єпархіального історично - археологичного музея.
На освіту. Обрахунок видатків на наступний рік на місто Гайсин зведено на 67 тисяч рублів. На народню освіту одписано з цих грошей 24790 рублів, найбільше за всі городи Поділля.
За останній тиждень на холєру заслабло на Поділлі 103 душі в них підчуняло 46 і померло 53. Більш усього лютує пошесть в балтському та винницькому повітах і особливо в самій Винниці.
З Чернігівщини. Земельні борги. Матеріальне становище багатьох повітових земств Чернігівщини дуже тяжке. Міністерство внутрішніх справ наказало адміністрації вжити всіх заходів, щоб зібрати земські податі і заплатити борги державному банкові.
З Полтавщини. Судова справа. 28 августа суд розглядав справу відомого лубенцям Герша Грушковського, що обвинувачується за неправдиві посвідченая в відомій лубенській справі. Судили його при участи присяжних засідателів. Боронив його відомий київський адвокат д. Ратнер, що був оборонцем підсудних і в лубенській справі. Д-я тягнуть до судової відповідальности за теж, ще й разомз иншими подібними йому свідками в лубенській справі, а це відокремлена справа про нові посвідчення на другому розгляді в Лубнях військовим судом луб. справи. Таким чином йому доведеться відповідать за неправдиві посвідчення в одній справі двічі. Лубенський суд його засудив на 1 рік в арештанські роти, а потім на 4 роки під догляд поліції. Він присудом не задоволений і оборонець його подав касацію, до чого єсть чимало приводів.
Забастовка. Робітника на залізо-бетонному мості, що будується на кошти земства через річку Ворсклу, коло м, Кобеляк, 50 душ, забастували, бо від них вимагали що-денно 16 годин роботи.
Збанкротувала в Кременчуці велика мануфактурна фабрика Боровицького. Пасів 90.000 карб. З Катеринославщини. Суд над городовими. Виїздна сесія катеринославського окружного суду, без участи присяжних засідателів, розглядала справу 12 городових, що забастували в 1906 році в Дружкові на заводі Донецького товариства. Суд засудив всіх городових на чотирі місяці до тюрми.
Одміна адміністративної висилки. Недавно з наказу адміністрації вислано було з Катеринославщини земського учителя с. Вовники д. Колониченка. Тепер голова ради міністрів, П. А. Столипін дозволив д. Колониченкові жити знову в Вовнизі. „Южн. З.“ пише, що д. Колониченка оддав в руки жандармів інспектор народніх шкіл, Дмитровський, ніби за ненадежність, яка виявилась в тому, що його ученики не знали як слід титулів Особ Царського Дому. З Херсонщини. Чума. З офіціяльних відомостей видко, що з 26 мая захворило 93 душі на чуму; підчуняло 31, померло 21, хворих ще єсть 41. Вбивство дітей. На кінці міста в яру знайдено двох задушених хлопчиків—12 і 8 літ, діти багатих євреїв скупщиків хліба. Гадають, що це робота циганів, які стояли під містом, або помста тих, що підкидали листи до батьків дітей, вимагаючи грошей. Селянські стіпендії. Херсонське повітове земство, щоб одзначити 50-ліття скасування кріпацтва, одписало 1.500 карб, на п'ять стіпендій при земській сельсько-господарській школі для дітей селян. - Поспіпишся. 1-го іюля нижегородський губернатор Шрамченко видав ириказ по поліції, в якому дякував всю городську поліцію за гарну службу, бо ревизія, яку робив чиновник міністерства, все найшла в гарному стані. Але недавно з міністерства прислали в губернське присутствів матеріали тієї ревизії. Там записані такі діла поліції, що, кажуть, коли губернатор ознайомився з ними, то крикнув: «Тепер я розумію, чого це мене перевели в вологодську губернію». Цей перевод губернатора в Вологодщину був для нього несподіванкою, як і наслідки ревизії поліції. Комісія що робила ревизію тягне до одповідальности поліціймейстра за багато злочинств: за розстрату, незаконне користування казенними грішми іт. ин. Обвинувачують і приставів. Всі дивуються як це губернатор поспішився висловити подяку не дочекавшись офіціального доклада про ревизію. (С. С.).
Борг. „Речи" пишуть з Риги, що бувший прибалтийський генерал-губернатор Мелер-Закомельський не заплатив кватирного податку по 480 руб. на рік. Гроші не заплачено за ввесь час перебування Мелер-Закомельського в Ризі. Не дивлячись на те, що вже пройшов рік, відколи барон Мелер-Закомельський виїхав з Ригі, поліції не пощастило стребувати боргу. - Пан старшина. Був в селі Малятичах, могилівської губ., як пишуть „Б. В.“, смирненький, поважний чоловік Малахович. Вибрали його на старшин —і тепер не пізнаєш. Доступитися неможна. Все питає, „Хто я такий"? Зайде в трактир і кричить; „Хто я такий"? „Пан старшина", —одповіда- присутні. „То знай наших: став горілку!" і ставлять. Як хто не поставить, то старшина зараз же садить в холодну. А оце раз наскочила коса на камінь. Старшина наскочив на кандідата на старшину. Старшина хотів посадить кандідата в холодну, але тут хтось загасив свічку і скілька рук схопили старшину і попобили його. (Б. В.).

