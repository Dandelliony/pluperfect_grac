ПО УКРАЇНІ
У КИІВІ.
3 приводу смерти Василя Миколаєвича Доманицького місцеві російські газети „Кієвская Мысль", „Кієвскія Вести" і „Послєднія Новости" надрукували вчора некрологи. В комерційний інститут цього року подало проханнів 1.500 чол. (1.300 мужч. і 200 женщ.); з них досі дринято 850 мужч. і 50 женщ.
В кадетському корпусі 30 августа начальство примітило, що втікли з корпуса кадети 2 класа: Павло Жатецький, Сергій Трегубніков і Михайло Лермонісов. Гадають, що вони поїхали по залізниці, прямуючи до Фастова.
На виставці в Винниці. На сельсько-господарській виставці в Винниці (відбуватиметься 4—l0 сентября), київський агроном П. Ценделін виставив дві клумби: перша — зроблений з квіток соняшний годинник, а друг —з квіток зроблений календар.
в духовній академії. 5 сентября в великій церкві братського манастиря мають висвятити на священика нового ректора київської духовної академії проф. Д. І. Богдашевського. 12 сентября висвячуватимуть його на протоієрея. Настоятелем братського манастиря буде архимандрит Прохор. Такі зайшли зміни в братському манастирі та духовній академії після того, як архирея Феодосія переведено в Оренбург. Дозвіл старовірам селитися на Кавказі. Київські старовіри одержали звістку, що кавказька адміністрація охоче дозволяє селитися старовірам на Кавказі по березі Чорного моря.
В київській політехниці вчення почнеться 4 сентября. Цими днями вернулася з Петербурга депутація, яка їздила прохати у міністра дозволу на те, щоб було прийнято до інституту 40 чол. поза нормою. Міністр задовольнив це прохання. Клуб „трудящихся лицъ“ має тепер вже 908 члени. Робітників рахується в клубі 230, кравців —162, служащих по торговельних та промислових інституціях —134, наборщиків—97, шевців—-42, ювелірів —38, офіціянтів —12, табачників —17, фотографів —13, решта 160 членів належить до співробітників газет, художників, музиків, педагогів, фершалів, акушерок, м'ясників, візників і т. ин.
Асігновка земству. Департамент хліборобства асігнував київському земству 7.000 карб. на поліпшення скотарства на Київщині.
Нові школи. Діректор народніх шкіл повідомив київську губернську земську управу про те, що попечитель київської шкільної округи дозволив побудовати нові школи: двохкласові—в с. Вел. Дмитровичах і в с. Глевасі (київськ. пов.) і однокласові —в с, Соснівці і Краснім.
Холєра на Київщині. В санітарне бюро київської губернської земської управи надійшли 29, 30 і 31 августа такі відомости від участкових лікарів про слабування на холєру на Київщині: в уманському повіті заслабло 54, померло 18; в таращанському пов. зас. 11, пом. 8; в Васильківському пов. зас. 48, пом. 18; в канівському пов. зас. 15, пом. 8. Всього з початку холєрної пошести на Київщині заслабло 5.111, померло 2.016.
