ПО УКРАІНІ У КИІВІ

В українському клубі у неділю, 10 января, відбудуться: 1) дитячий ранок — початок о 12 годині вдень; 2) вокально-музична вечірка при участі; д-к Косецької (спів), Лозінської (спів), С—кої (деклямація), Терентевої (спів); д.д. К. (рояль), Легунова (скрипка), Лисенка (рояль), Сухаренка (спів), Фердмана (спів), Фурдецького (спів), Шумова (деклямація). Між иншими номерами виконано буде квінтет духових (гобой, кларнет, вальторна і фагот) з фортепяно (М. В. Лисенко). Початок о 9 годині вечора. 
Трус І арешт - З наказу київського жандармського управління, зроблено було цими днями трус у господині будинка № 1 в Базарному перевулкові на Подолі — д. М. М. Дзегановської. Арештовано після трусу її сина — Івана, що втік в Київ з заслання.
Журнал „Народний Учитель", що виходив в Київі, з р. 1910 видаватиметься в Москві. Адреса редакції: „Б. Дмитрівка, 26". 
Г. І. Здановсьиий. 7 января в Київі помер громадський діяч і промисловець — Генрих Іванович Здановський. Року 1906 д. Здановського вибрано було членом першої Державної Думи од Київщини по реєстру к.-д., як кандідата і члена польської к.-д. партії. 
Київського міського голову — І. Н. Дякова, з наказу Його Величности, призначено на р. 1910 в склад окремого присутствія сената для розгляду справ про державні злочинства кандидатом до тимчасового члена з міських голов. 
Наказ сінода. Місцеве єпархіяльне начальство одержало з сінода наказ про те, щоб справоздання про київську єпархію були прислані в сінод не пізніше, як в апрілі місяці р. 1910. По справозданнях цих мусять бути зазначені всі ті з'явища та випадки з місцевого церковно-громадського життя, котрі мають якесь значіння. Манастирі мусять в справозданнях подавати відомости не тільки про те, скільки вони мають церквів та манахів і скільки грошей одержують од казни, але й про добродійні жертви, землі, ліси, школи, багадільні, лікарні і т. ин. повинно бути в справозданнях зазначено. Всі ці відомости збіраються, як матеріал для скликання церковного собору. 
Виставка „Сатириконъ" в Київі. 10 января мають відкрити в Київі артистично-сатиричну виставку журнала „Сатириконъ".Всього праць виставлено буде більше, ніж 200; братимуть в ній участь художники: И. В. Ремізов (Ре —мі) —60 малюнків, А. А. Радаков, Юнгер, Місс, Яковлев, Олександр Бенуа, Бакст, Добужинський, Лансере, Білібін і др. Виставка пробуде в Київі зо 3 тижні. 
На Водохреща і цього року знайшлося з десяток особ, що забажали покупатися; серед них була навіть одна жінка. Після артилерійського салюта вони кинулися в воду і, проплівши кілька кроків, вилізли на беріг. 
Про убивство на Трухановому острові. 7 января пощастило довідатися київській поліції, що убито на Трухановому острові Злату Мордуховну Потієвську з Радомисля. Хто убив її, поки що відомостей немає. Арештовано в цій справі кількох молодих хлопців, що залицялися до Потієвської.

3 Київщини. Смерть дезертира. Цими днями, як сповіщають „К. В.", за три верстви від станції Київ ІІ, на колії залізної дороги знайшли люде вбитого поїздом салдата. Це салдат 131 піхотного тираспольського полку Семен Бугачов, що втік 5 января з воєнної служби. Бугачов, мабуть, хотів ускочити, на ходу поїзда, у вагон, та опинився під колесами і його вбито.
Нагла смерть. Позавчора на станції Барщивці, південно-захидних доріг, найшли в уборній спального вагону швидкого поїзду неживого вже літнього чоловіка, дуже добре зодягненого.В кешені в його були візітові картки, на яких стоїть: „горный инженеръ Нонковскій. Харьковъ, Сумская ул.“. Окрім того в кешенях найшли ще пашпорт та багато всяких документів. По всьому видко, що цього чоловіка не вбито, а помер він наглою смертю. (К. В.).
Грабителі. ЗО декабря, як пише „К.", в селі Млієві, черкаського повіту, до єврея Мордка Володарського вскочило в хату три розбійники в машкарах. Це було ввечері. Нахваляючись убити Володарського, вони стали требувати грошей і, щоб налякати його, двічі стрельнули в стелю. Наймичкам Ярині Саловій та Варварі Кошеленьковій грабителі дали по карбованцю, аби тільки вони сіділи мовчки. Саме тоді до Володарського прийшов сусіда Шая Бородянський з прикащиком Тригубом. Розбійники взяли у Володарського 50 карб. та золотого годинника, а тоді узяли з собою Тригуба й сина Володарського Хаїма і пішли з ними до хати Вородянського. Хату Володарського вони замкнули знадвору. В Бородянського в хаті лиходії так само стріляли в стелю і взяли 72 карб. грошей та золотого жіночого годинника. На вулиці грабителі ще тричі стрельнули. Довідався про це все волостний писарь Корінний і, взявши рушницю, з кількома селянами прийшов до хати Бородянського, та грабителів уже не було. Арештували селянина Никифора Слефиру, якого впізнала наймичка Варвара Кошеленкова. 
Душогубство. На хуторі коло с. Ширмовки, бердичівського повіту, давно вже за сторожів жили дід Микола Соловкин 69 років та його жінка Марія 65 років. Святками вони нікуди не виходили, а оце 30 декабря селяне, зайшовши до старих, найшли їх обох убитих. Повбивані лежали поруч на ліжкові, а коло ліжка долі — заюшена кровію сокира. Пів-лиця бабі і груди погризли голодні коти, що держала вона їх у хаті, а кури всі виздихли з голоду. На столі стояла кутя й узвар. Видимо, старі по-вечеряли, а вночі їх убито, як вони спали. Арештували пьяницю Михайла Чоботарева, який постоянно ночував - у старих під різдво, але він, як пише „К", не признається. 
3 Поділля. Гарем Черновського. До київського поліціймейстра явився поміщик Черновський з Гайворона, що, як відомо, уславився своїм гаремом. Він подав поліціймейстрові заяву. В своїй заяві Черновський каже, що наклеп на його зведи д-ки Ярош та Севрук, що жили в його маєткові, бо мовляв, ніякого гарему він не держить. Щоб установити правду, Черновський просив поліціймейстра назначити слідство. А про всю ту поголоску поміщик росказав таке. Під кінець ноября в Київ поїхала його клюшниця за наймичками для економії в Ташлику. За покоївку клюшниця взяла Ярошівну, а за підклюшницю Севруківну. Того дня, як клюшниця поїхала в Київ, Черновський ніби виїхав у Гайсин, а як вернувся додому, то застав там д-к Ярош та Севрук. Незадоволена Севруківною клюшниця казала, що рощитає її. Другого дня Черновський знов поїхав до Гайсина, а як вернувся додому, то вже не було ні Ярош, ні Севрук, бо обидві виїхали з економії. До ції звістки „К, В.“ додають, що хтось прислав Черновському листа без підпису з погрозами.
Школи на Поділлі. 1909 року одкрито на Поділлі 98 міністерських однокласних шкіл.
Земський обрахунок. Присутствіє в справах земських та городських затвердило земський обрахунок на подільську губернію на 1910 рік. Обрахунок доведено до 3.206,475 карб.
Церковно-парафіяльні школи. На церковно-парафіяльні школи подільської губ. земська управа дала на 1910 рік 437,208 карб. 76 коп. Тут, як пише „Под.“, єсть і 272,608 карб, та 76 коп., що асігновані в земському обрахункові замісто селянської плати на церковні школи. 
3 Чернігівщини. Вісім смертних присудів. „Р. Въд." сповіщають, що касаційну скаргу 8 арестантів повітових тюрем Чернігівщини, засужених на смерть за намір утекти, не уважено.
3 Полтавщини. Справа кобеляцької селянської спілки. Справа про одділ загальноросійської селянської спілки в Кобеляках у 1905 році зараз доведена до краю. Усім підсудним, як переказує „П. Г.“, не виключаючи й женщини-лікаря п. Волковіч, що живе за кордоном, роздано акти обвинувачення. Слідство тяглося більше як 4 роки. За цей час з 29 обвинувачених де-хто й помер. 8 марта поїде в Кременчук розбірати це діло присутствіє харьківської судової палати і засідатиме там шість день. На суд викликають більше 200 свідків та 2 експерти. 
Ще до справи про „лубенську самооборону “. В „Раді" у свій час повідомлялось, що вже опісля закінчення згаданої бучної судової справи, в Петербурзі було заарештовано з наказу лубенської судової влади вільного слухача петербурзького університету Мойсія Фріда, що в відомі „визвольні часи" проживав в Лубнях; його було потягнуто разом з иншими, тепер виправданими військовим судом особами, до судової відповідальности в цій справі, але суд, не довідавшись в свій час, де він проживає, справу його відокремив, доки його не буде розшукано. Кілько часу тому його переведено з петербурзької тюрми в лубенську, де й будуть його тримати до суду, коли не буде покладено грошового закладу в розмірі 3000 карб. Скілька днів тому судовий слідчий по важливим справам лубенського окружного суду д. Манжевський (той самий, що й раніше провадив попереднє слідство), в присутности товариша прокурора того ж суду д.Шустова зробив допит і справа незабаром має перейти до суду.
Хвора десь поділась. В Лубнях різдвяними святами з лубенської земської лікарні нічної доби десь поділась одна хвора жінка. Зникла вона в одній сорочці боса і простоволоса, не зважаючи на великий мороз. Коли прийшла вона до одних людей, їй дали спідницю, виступці й хустку на голову, не довідавшись навіть, що вона за людина. Вона подякувала і кудись зникла. Служащі в лікарні кинулись шукати, та даремно. Дойшли тілько по босому слідові до тих людей, де їй дали одіж. Далі сліду не зосталось. 
3 Катеринославщині. Зменшено кару. „Южн. 3.“ повідомляє, що Царь наполовину зменшив кару засудженим на каторгу за розрухи на катерининській залізній дорозі в 1905 році; Пилипові Тараеенкові замісць 10—5 років, Михайлові та Максимові Сирини — замісць 4 — 2 роки. Олександрові Рабиновичу 4 роки тюрми також вдвоє зменшено.