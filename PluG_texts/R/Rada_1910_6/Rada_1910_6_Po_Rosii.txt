По Росіі.

Сенаторські ревизії „Б. В." сповіщають, що у Варшаві сенатор Гарін ще не закінчив своєї ревизії Єсть відомости, що там ще сила роботи для вияснення всіх зловживань та шахрайств. Цими днями чекають призначення ревизором у Варшаві брата О. В, Столипіної, жінки премьера — Нейгардта. Ревизію він робитиме до тої пори, поки не призначать його віденським, ковенським та гродненським генерал-губернатором. В Одесу і Київ призначають ревизором сенатора Дедюліна. Першим ділом його буде розслідування інтендантських справ, але можливо, що вповноваження його поширять, і діяльність генерала Толмачова не втіче од його розслідування. Потім відбудеться ревизія Західного і Східного Сібіру. Ревизором сюди призначать бувшого діректора департамента поліції Трусевича і бувшого діректора канцелярії комітету міністрів Вуїча. Справа Петрова-Воскресенського. Петров Воскресенський, що сидить тепер у Петропавловській кріпості, 5-го января одержав акт обвинувачення. Справа розбіратиметься 9-го января в Петропавловській кріпості в засіданні військового суду. Обвинувачуватиме помішник військового прокурора полковник Ільїн. Питання про оборонця ще не вирішив. Грузенберг рішуче одмовився од оборони Петрова.  Петров звернувся до адвокатів Зарудного, Кальмановича і Мандельштама. (Рус. В-Ьд.)
Трус на новорічній вечірці. Товариство народньої просвіти московського району в Петербурзі улаштувало на новий рік танцювальну вечірку. На вечірку зібралося біля 150 душ. Під час танців у залу ввійшов великий наряд поліції і почав трусити присутніх. Провіривши документи, частину публіки поліція одпустила, а 50 душ одвела в участок. Нічого недозволеного не найшли і другого дня всіх випустили. (У. Р.)
Три собаки на державній службі. В Красноярську велике вражіння зробило оповідання „Сиб. Вопр." про те, як три собаки — Арапка, Флекс і Топка, що належать жандармському підполковникові Комісарову, про якого було запитання в Держ. Думі, були записані в списки чинів красноярського жандармського управління. Вся історія виникла з за трьох карб. В Красноярську введено податок на собак; міська управа потребувала, щоб жандармський підполковник Комісаров заплатив за трьох собак три карбованці. Підполковникові не хотілося платити цих грошей. Ото він і видав наказ губернському жандармському управлінню: „Приказую записать в списки собак пуделів Арапку, Флекса і Топку, які належать мені!" Копію з цього приказу Комісаров одправив в міську управу і потребував видать три безплатних білета на собак. Таким чином, три пуделі, які були до тої пори звичайними собаками, далі стали „облеченньми служебными обязанностями". Гострий на язик автор замітки в „Сиб. Воп.“ оповідав, як після цієї постанови красноярські мешканці почали думать-гадать, як поводитися з цими трьома пуделями. Поки тяглися суперечки між управою, що не хотіла вважати пуделів за чинів жандармського управління, і Комісаровим, що грався собі законом, — в Красноярську появилася ціла пака газети „Сиб. Вопросы", де докладно, з копіями з офіціяльних документів, оповідалася ця історія. (Гол. М )
Пограбування при допомозі поцілунків. В Петербурзі, недалеко од фінляндського вакзалу, на купця Ваніна напали дві жінки і почали його цілувати. Одна цілувала в обличчя, а друга в шию. Переляканий купець хотів було кричати, але одна з женщин затулила йому рота міцним поцілунком. В цей час одна жінка витягла з кешені у купця гаманець з 1.500 карбованцями та коштовними паперами. Зробивши своє діло, грабительниці почали тікати. Ванін наробив крику і прохожі затримали обох жінок. В участкові вони одмовилися назвати своє призвіще. (У. Р.) 
Мертві душі. Про шахрайства на залізницях відомо всім і кожному, але не завше ці шахрайства випливають на світ Божий. Колись не колись, і то випадково, наскочить ревизор на таке діло. Отак випадково натрапив ревизор на усурійській залізниці, в 8-му участкові, цілу низку ковалів, слюсарів, сторожів і робочих, що справно одержували жалування од управління залізниці, але їх на світі давно вже немає. Секрет видала жінка — д-ка К. Вона розписувалася за „мертві душі", а жалування йшло в чужі кишені. Підчас ревизії д-ка К., яку начальство „образило", поскаржилась ревизорові на „несправедливість". Тут же д-ка К. додала: „от, коли я служила в инших конторах участків на кит.-схід. залізниці, то там платили мені за підписи справно, навіть наперед". За два дві ревизор знайшов, що „мертвим душам" виплачено 5.000 карбованців. Ревизія ще не закінчена і невідомо, скільки він ще найде. Підчас ревизії д-ка К. звернула увагу на видатки: „на очистку снігу". Вона запевняє, що сніг очищали тільки на папері, а на колії не було ні одного робітника. (Г. П.)
До забастовки грузчиків. „У. Р.“ телеграфують, що грузчиків, які забастували на ст. „Екатеринбургъ", всіх рощитали, а на їх місце найняли инших, що згодилися на побільшення робочого дня. 
Станціонні буфета. „Г. П.“ переказує, що між станціями Ліски-Вороніж вмер у вагоні нагло антрепреньор Савіцький. Вмер він од того, що наївся в буфеті станції Ліски осетрини. Після закуски він став скаржитися, що почуває себе зле і через кілька хвилин умер. Труп Савіцького перевезли в Вороніж в земську лікарню, де робитимуть досліди, од чого саме сталася смерть. Всю осетрину, що була на станції, — конфіскували і доставили в Вороніж для розгляду. 
Недостача священиків. „У. Р.“ телеграфують, що в курській єпархії почувається велика недостача в священиках. Біля 50 парафій пустують. 
Гроші до грошей. В останній январський тіраж самі великі виграші дісталися двом милійонерам. В 200 тисяч — С. Рябушинському і в 75 тисяч — С. Єлісєєву. (Р. В.) 
В дусі часу. Ростовський поліцмейстер оповістив приказом по поліції, що йому стало відомо, наче б то часто густо городові арештують дітей, жінок та дорослих людей, приводять їх в участок, а там виявляється, що вони нічого не винні. Арешти ці городові роблять всякий раз з приказу агентів сискної поліції, наведено навіть призвіща агентів. Коли провірили обставини діла, то виявилося, що агенти ніяких приказів про арешт не давали. Видимо, що городових обманювали. (Пріаз. Р.)