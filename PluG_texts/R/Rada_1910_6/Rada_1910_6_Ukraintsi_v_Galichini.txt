Украінці в Галичині.

0. Тит Войнаровський, крилошанин львівської капітули, посол до Державної Ради, пожертвував на „Руське товариство педагогичне" 1000 кор. і зобовьязався жертвувати далі всі свої посольські дієти на українські приватні народні школи. Ті школи, по волі жертводавця, мають бути засновані по містах і містечках коломійської виборчої округи, з котрої вийшов о. Войнаровський послом, —і саме там, де досі ще нема чисто української народньої школи і українські діти приневолені вчитися по польському. Громада таких місцевостей має вистаратися про помешкання для школи, а учителя буде оплачувати сам жертводавець з капіталу, який на цю мету складатиме постійно в „Руськім товаристві педагогичнім". Для приспішення справи педагогично-організапійна комісія „Р. Т. П.“ почала вже перші заходи, щоб довідатися, в яких саме громадах коломийської виборчої округи відчувається найбільше потреба народньої української школи, щоб вже в цім році можна було заснувати одну—дві такі школи. („Діло"). 
Здоровля посла д-ра Олесницького останніми часами значно поліпшало. Серцеві напади більше не відбувалися і хворий почуває себе добре, так що може кілька годин на день перебувати вже по-за ліжком.Як так і далі відчуватиме себе, то на прикінці цього тижня зможе виїхати до відповідної санаторії, щоб зажити там спедіяльного лічення. („Діло"). 
Громадський уряд в Бикові, перемиського повіту, скасував польські написи по всіх дороговказах і публичних таблицях, а на їх місце поробив українські. („Діло")
Справа українських залізничих білетів на суді. Як ми недавно повідомляли, мав д. Гриць Микетей стати третій раз перед судом, обвинувачений за зневагу §§ 312 і 492, через те, що домагався українського білета. Цим разом відбулася вже росправа під проводом Кароля Захариясевича, а боронив знову д-р Старосольський. Д. Микетея і цим разом виправдано і увільнено від кари та повернення судових втрат. Чи прокурор заспокоїться і буде уважати справу вже докінченою, не знати. 