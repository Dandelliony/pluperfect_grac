Всякі звістки.

ПЕТЕРБУРГ, 7. Під проводом товариша міністра торгу Мілера та при участи представників усіх відомств, почались засідання особливої наради про сіндікати та трести. ПЕТЕРБУРГ, 7. В головнім почтамті у служащого „Освъдомительнаго бюро" украдено папери, що були послані на ім'я Столипіна від товариша міністра Крижановського. ПЕТЕРБУРГ, 7. Л. Толстой зовсім видужав. Свята провів у семьї і почуває себе добре. Тепер Лев Миколаєвич пише три статі. ЯРОСЛАВЛЬ, 8. Почались сільськогосподарські курси для дорослих селян. Вступило до ста душ. ЄЛАБУГА, 8. Учора три грабіжника у масках прийшли до міщанської управи і, погрожуючи револьверами, стали вимагати, що б їм було одчинено скриньку з грішьми. Забравши 150 карб , пашпортні бланки та штемпель, злочинці утікли.