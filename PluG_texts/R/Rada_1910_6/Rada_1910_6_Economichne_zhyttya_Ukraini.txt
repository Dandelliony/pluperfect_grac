Економичне Життя УКРАІНИ.

Миколаївський порт. Вивіз через Миколаївський порт досяг у минулім 1909 р. дуже великих розмірів, особливо в порівнянні з 1907—8 роками, коли вивіз досяг ледве 55 мил. пуд. У минулім же році вивезено більше 100 мил. пуд. Таким чином, експорт минулого року своїми розмірами нагадує виключний в історії Миколаївського порту експорт 1903 року, коли було вивезено 108 м, п. У минулім році немало хліба підвозилось до Миколаїва з Сібіру через Челябинське. Багато хліба дав Харьківський район.
Махінація з українським залізом. У Петербурзі й инших портових містах Балтійського моря останніми часами стало продаватись сортове залізо й балки по значно дешевшій ціні, ніж продає „Продамета". Вияснилось, що це залізо купується на вкраїнських ваводах ніби-то для вивозу за-кордон. Користуючись дешевими експортними цінами й дешевими вивозними тиріфами, покупці везуть залізо до Ротердаму, але там воно бракується, грузиться на инший параход і повертається в Балтійське море, як продукт російського походження. Таким чином, покупці мають двойну вигоду. Перш за все вони мають ту вигоду, що вивозять залізо з портів Чорного й Азовського морів у Балтійське море на чужоземних параходах, тоді як по закону право внутрішнього далекого каботажу мають тільки російські параходи. З другого боку, коли залізо перевозиться з заводу до Маріупольського або Миколаївського порту й призначається для експорту, то перевозка його коштує на 5—6 коп. на пуді дешевше, ніж перевозка заліза, призначеного для внутрішнього продажу. Ця ріжниця в таріфі, а також ріжниця між експортними й внутрішніми цінами дає, очевидно, змогу продавати те залізо дешевше проти цін „Продамети“. У всій цій махінації найцікавіше те, що експортне залізо, після всіх описаних махінацій, коштує в Росії все таки дешевше, ніж внутрішнє залізо, що йде з заводу просто на склад. Справді, надзвичайно дивна в нас країна. 
Нова цукроварня. Катеринославські газети повідомляють, що в Катеринославі незабаром буде збудовано цукрово-рафінадний завод. Статут нового товариства вже затвержено.
„Професійний рух“. У Катеринославі потрушено професійне товариство робітників - металургів Дніпровського заводу, що налічує 1000 членів. З бібліотеки взято всі книжки, на яких не було цензурних поміток. Робітники бояться, що трус є вістником близького закриття товариства.