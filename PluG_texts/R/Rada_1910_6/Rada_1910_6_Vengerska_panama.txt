Венгерська панама.

В Будапешті цими днями вийшла брошура, автором якої являється венгерський публіціст Михайло Габар. Автор обвинувачує бувших венгерських міністрів, на чолі з премьєром Векерлє, в цілім ряді махінацій, від яких казна потоньшала, а міністерські кешені погрубшали. Габер оповідає, між иншим, про такий епізод із життя Людвіга Кошута (брата міністра торгівлі). Кошут був членом дирекції одної венгерсько-італійської промислової компанії, що скуповувала ліси. Компанія ця купила казенні ліси в семиградській окрузі за безцінь, заплативши тільки Кошутові за посередництво 1 1/2 мил. корон, якими він поділився з міністрами. Брошура Габара справила величезне вражіння. Вся венгерська преса вимагає, щоб хабарників оддали під суд.