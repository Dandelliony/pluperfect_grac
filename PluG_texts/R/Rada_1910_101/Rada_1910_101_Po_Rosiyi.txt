ПО РОСІІ.
- Відкриття просвітник товариств. Ще в 1907 році три інтелігенти казанської губернії подали статут „тетюшскаго общества образованія" на затверження в присутствіє про товариства. Пройшло три роки, а про той статут ні слуху, ні духу. Даремно запитували фундатори у присутствія. Воно мовчало. Нарешті оце недавно одер жали відповідь. Присутствіє повідомило, що про цих трьох фундаторів не можна найти відомостей про політичну благонадійність, а тому присутствіє постановило не розглядати статуту по существу і лишити без наслідків їх прохання. Характерно, що всі три фундатори служать в земстві і живуть в Тетюшах по кілька років.
(Речь). 
- Робітники про роботу комісії. Представники од робітників подали заяву ЗО апріля в Думську комісію, що виробила проект обов'язкових постанов ремісницьких інстітуцій. Робітники зазначають, що вони зрікаються брати участь в праці комісії, бо знають, що їм не вдасться відстояти хоч трохи інтереси робітників. Розглядаючи самий проект, робітники підкреслюють, що комісія в своєму проекті дозволяє в багатьох інстітуціях роботу без перерви цілу добу. В цьому робітники бачуть порушення статті першої закону 15 ноября 1906 р., по якій обмежується не тільки робота служащих але й робота самого підприємства. Гостро критикують робітники бажання комісії, щоб дітей служащих одпускали в школу в ті години, коли в школах немає вчиття (від 1 до 7 години дня). Вони зазначають, що спеціальних шкіл для ремісницьких учнів немає. Врешті робітники заявляють, що вони ухиляються од внесення своїх бажаннів у докладну записку проекту, бо нічого доброго не ждуть од роботи комісії, в яку не запрошено робітників. 
(Р.) 
-В Донській політехниці. В південній політехниці не все гаразд. Ще того року, пише "Речь", почали втікать з політехники кращі професорі. Втікли всі більш талановиті та енергійні. Тепер, після трьох років істнування політехники в Новочеркаську, почалося знов втікання. Професорський персонал поділився на дві групи: „опозіцію" і невеличку купку найбільш впливових по службі. Представників „опозіції" відтручують од завідування лабораторіями, станціями і т. и. Між деканами і факультетами завжди непорозуміння. В справах повний розгордіяш. Через рік повинен бути випуск, а в інституті немає ще й досі багатьох потрібних інституцій. Немає механичних майстерень. Роспис лекцій та практичних робот зроблено так погано, що тепер самі автори його сміються з себе. Бібліотека дуже погана. Жалування професори одержують дуже маленьке і через те мусять шукати стороннього заробітку. 
(Р. В.). 
- Учні в тюрмі. Ми вже подавали, що в Вологді роблять силу трусів та арештів серед учнів реальної школи. Труси ті робили бажаючи дізнатися, хто поклав бомби коло кватирі директора реальної школи. Щоб примусити учнів признатися, роблять всі заходи: погрожують, обіцяють волю, грошові нагороди, садовлять в камери шпигів і т. и. Арештованих реалістів годують виключно тюремною їжою, не дають побаченнів з родичами і т. и. Але всього страшніше те, що у тюрмі тримають їх разом з уголовними. Треба уявити собі ту муку, що терплять ці діти, заперті в одну камеру з уголовними. Після увільнення діти почувають себе зовсім розбитими морально. Двоє вже робили замах на своє життя. Взагалі порядки в вологодській тюрмі неможливі. Начальник чогось постановив, що побачення для уголовних можуть бути раз на місяць в першу неділю місяця. Бували випадки, що селяне, приїхавши за 100—150 верст, верталися назад, бо попадали на день пізніше строку. 
(Речь). 
- Ченці. З легкої руки Григорія Бастутіна, якого так прославив ієроманахів Іліодор, на Русі розвелося сила ієроманахів, трохи не святих, що дуже люблять жінок. Появився такий і в Сизрані: ієроманах Власій. Як повідомляе „Камско-Волжская Речь“, недавно о. Власієві не пощастило. Коли о. Власій в відсутність чоловіка купця С-ва, прийшов до його жінки і почав вести з нею „душеспасительну бесіду", несподівано вернувся С—ов і в свою чергу так подякував о. Власія, що той насилу виліз з хати. Такий же випадок був з о. Власієм і в хаті машиніста сизрано-вяземської залізниці.


