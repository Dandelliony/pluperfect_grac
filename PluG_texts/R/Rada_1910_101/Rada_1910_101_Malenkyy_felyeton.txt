Маленький фельєтон. 
„На нашій, не своїй землі".
(Quasi una fantasia).
"Перед відкриттям першого засідання, в одеському „Українському Клубі" стало відомо, що градоначальник не дозволяє обговорювати справи мовою українською".(З газет)
	В залі коло 100 душ гостей. Один з розпорядчиків оповіщає наказ градоначальника, що в „Українському Клубі" українською мовою розмовляти не можна. 
	Голоси. А якою ж в біса? 
	Розпорядник. Якою хочете, аби не українською... 
	(Входить Поліцейський Чин. Тиша... Обирають Голову зборів).
	Голова. Wir müssen, kochani panowie, chercher помещеніе для „Українського Клубу". 
	Чин (з місця). Для Украинскаго... Делаю первое предостереженіе.
	Голоси. Помещеніе? Oui, oui!.. Ja, ja!.. Sic, sic!.. Eu,eu! (всього не розбереш. Чийсь собачка, що вліз був з сіней, заскавучав з жаху і прожогом назад у сіни). 
	Голова. А коліко соба, молім? (дивиться на Старого Українця , відомого філолога). 
	Старий українець (на одне ухо глухий, на друге не дочуває. Ображено до Голови). А певно, особа!.. Я Статскій СоветникЪ... 
	Чин (скочив з місця, до Старого Українця). Но вы употребили слово певно??! 
	Стар. укр. То я по-польску (витягає з кишені Словник Польсько-російський і показує це слово... Чин заспокоюється).
	Голова. Рекох: соба—id est chambre, Zimmer... 
	Голоси. А, Ціммер? Колбасня на Почтовій!! 
	(Ізнову: Oui, oui!.. Si, si!.. Eu,eu!.. Doskonale!..).
	Голова. No, Signori! Zimmer-das ist Camera! 
	Голоси. А-а-а!!.. Покої??..Bene, bene!.. Gut, gut!.. Добро, добро!.. Wspaniale!.. 
	Голова. (ледве дихає вже). O me miserum! Sagen Sie mir: combien pokoji?
	Голоси. Перерив... Перерив... (Усі потомлені, змучені, неначе усі гуртом садила гопака... Якийсь час тиша... Хтось радить в перериві гуртом заспівати. Кивають головами, що „згода!" За хвилину чути українську пісню:
	Et tonat et bromat
	Coelum pluvium dat,-
	Quis me, quis me, juventulam,
	Usque d mum reducat..
Плещуть в долоні, гукають: Bis! bravo noch einmal! Хор співає іншої:
	Heu per montem, per montem
	Pastor oves agebat,
	Juvenibus clamabat:
	"Heu, vos boni juvenes,
	Narratote virgini:
	Ne me illa non spectat
	Et ad alterum eat!"
	Virgo haec audiebat-
	Ex viaque volebat"...
 Знову плещуть всі в долоні і гукають: Bis, bravo! Иншої! иншої! Хор співає:
	Эхъ, не ходи, Гришка,
	Да и на жур-фикс:
	Тамъ все девки змеи-
	Сделають-ть книксъ...
  Якийсь студент до другого,пошепки: Дай закурити!
  Чин (почув, радісно). Ага попались! Закрываю Собраніе
В. Д-ий

