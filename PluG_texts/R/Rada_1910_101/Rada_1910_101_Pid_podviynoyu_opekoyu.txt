Під подвійною опекою *).
(З Холмщини).
	Що вельми щирий московський дух за кілько літ його істнування в Холмщині прислужився до згибелі значної частини в ній українського люду,—в тому признаються тепер мало не всі тутешні, наші родимі, верховоди. Та що і знову той опікунський дух тут господарує - також правда, і що з тої правди вийде — Господь відає, як то кажуть... Може коли і настануть тії часи, що тільки свій власний дух буде рятувати од ласкі як з того, так і з другого боку. А горе Холмщині з тою подвійною ласкою: їдна тяне до себе етапом, друга...легоміною! Справді ж так. 
	Єднак-же, який би не був довжезний той етап першої ласки, усе-ж таки як Холмщина, так і уся Україна Московщиною не буде, не буде, здається, во вікі. І що вся Україна житиме своїм власним духом,— в тому не буде ніякої кривди для Московщини, бо Русь Русью і зостанеться. Другим разом я доведу на прикладах оту свою надію. А на цей раз треба де-що сказати о легоміні, себто, просто кажучи, о сусідці Польщі. До чого тут „легоміна“, зобачите далі, на отсіх прикладах.
	Візьмемо віру, чи там релігію. Пригорнула до себе Польща більше як сто тисяч холмян-українців, дала їм костел, а в костелі запевнене небо... На перший погляд здається що-ж тут за кривда? Пішов народ туди, де йому любо. А пригляньтеся—но, будьте ласкаві, добре до того релігійного життя. От вам, наприклад, костельна парафія Володава, чи там Вишничи, чи Славатичи на Підляссі. Переважно усі костельні парафіяне там українці. Для чого-ж, Бога ради, не вільно там рідним нашим словом хвалити Бога? Хоч пісню давновічню заспівати рідним словом, замісць польського? хоч науку почути на тій материнській мові? Та що! Хоч під костелом щоб можна було розмовляти поміж собою своєю мовою... Для чого-ж то не вільно? Що-ж то за гріх, спитаємо ми вас, непроханих опікунів нашого темного, нещасного народу? Не менше тисячи раз бачилося та чулося теє, від чого серце кипіло проти тих опікунів.
	Що-ж бачилося та чулося? А от що. То там, то тут уся громада чисто українського села давала клятьбу не говорити иначей , як тільки-но по польському! За одне своє слово призначалося платити штрафу 15—20 коп... Можна собі уявити, як жилося в такім селі... Навряд. Бо читачеві й на думку не спаде таке, що там дітей малих били, та ще й досі бьють, за те, що їх губи невдатно переймали опікунську мову! Мати, читачу, мати-українка била свою дитину в зуби за ту рідну мову, котрої сама-ж навчила... 
	От сидить гурток довгобородців — найчистіших українців—під костьолом. Чуєте: розмовляють по польському... Та як? Аж уші вьянуть. Додалося б тут ще з кілька фактів, та буде за для віри й тих. 
	Як добре бачимо ми, тут живучи, костьол потрібує не дітей духовних для себе, а перевертнів, не молитви, а польської мови, не рівні й братства, а гроші за тумана в очі та в лоб. Скажете: а батюшки-то що і як? Та щоб там не діялося ними, та хоч не ламали вони духу народнього, не з'їдали рідної мови, бо начастки й сами вони говорять по-простому. Од єгомосців же з їх довудцями нічого ждати поважання прав люду українського. Вже за короткий час насипали вони довгий рядок могил на межах Холмщини. Вся сумежня з Польщею гряниця її заснула уже на віки: не вчуєш там жадного рідного слова, навіть не зобачиш там старої одяги.
	Скрізь вже справжнє цокання, замісць рідної мови. Осередок Холмщини, правда, мало ще де засмітився позичкою, але і там нахабно пнеться вона де тільки може. 
	Глянувши на отсю перевертанину в Холмщині, подивишся на неї так но тільки зверху,— виходить, що ніби й нема тут ніякої шкоди українському людові: пішов він туди, куди його потягло, та став тим, що було йому до вподоби. Чого ж тут плакати над їм та вигадувати якусь там його могилу? Еге! А знаєте, добродії, що тут то і „легоміна“ виходить... Що таке „лєгоміна“? А от що: Вона єсть насамперед те, що по польському йменуеться „patibrżuch“. Не розумієте? Мужик-українець, ставши поляком, вже не той справжній демократ, яким його згодувала уся історія, а пан, чи шляхтич окурат з тим поглядом, що ще всюду гурує в Польщі: коли я пан, то повинні бути в мене й слуги; коли я поляк, то решта людей, а ще пак—сіромашних русинів,— хами; коли я католик, то певний на небо. Такий погляд у ситого чи справжнього поляка, чи то у нашого перевертня. Решта ж наших холмських українців, з усієї теї сіромашної простоти їх, в новій їх польській одязі,— найсправжніша „лєгоміна“, та більше ні що. Бо покіль вона була українською русью, то була собі сита на усі боки своїм власним життям, а тепер? Тепер пнеться небога, як та жаба проти вола, щоб хоч крихотку уподобитися до шляхти, щоб хоч за останній грош задбати собі того „шику“, що то у панів, щоб не звали опікуни хамством... Уже чути батьківські прокляття дочкам та синкам за ту уподобу їх до шляхти, на що йде уся праця, ввесь гріш та всякий засіб. То не життя, то не користна їжа, а тільки-„лєгоміна“, від чого одні тільки наслідки: розврат, обман й голота, голота без кінця... Одверни ж, Боже, решту Холмщини од такої долі! 
	Хотів би я прочитати на стор. „Ради“ де-що напротив того допису: тоді б ми ще глибше поговорили за дозвілом редакції. 
Васько Ткач.