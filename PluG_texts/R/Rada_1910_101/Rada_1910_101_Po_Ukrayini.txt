
ПО УКРАІНІ. 
У КИІВІ.
- До похорону Бориса Дмитровича Грінченка. Вчора з за кордону прибула до Київа Марія Миколаєвна Грінченко, дружина покійного письменника. Тіло Б. Д. Грінченка з Оспедалеті повезли 29 апріля. Контора, що взяла на себе обовязок перевезти тіло покійного письменника до Київа, обіцяла зробити це за 9 день. Таким чином, можна сподіватися, що тіло Б. Д. Грінченка привезено буде до Київа 8 або 9 мая.
- Штраф на газету. Редактора-видавця газети „Огни“—д, О. П. Прохаско оштрафовано, з наказу місцевої адміністрації, на 200 карб. за надрукування в ч. 62 статі „Положеніе печати".
- Сконфісковані книжки. Поліціймейстер подав до відома приставів реєстр сконфіскованих книжок, звелівши подбати про те, щоб їх не продавали по книгарнях. Книжки ці такі: 1) „Голосъ изъ Сіона. Наука о томъ, что препятствуетъ божественному исцеленію человека"; 2) Є. Зотов. „Винные откупа и монополія" (видання „Трудъ и Воля“); 3) Артемъ К—нъ. „Какъ рабочимъ союзы устраивать"; 4) Арнольцъ» Аріэль. „Красное Знамя“; 5) В. Трубинскій. „Бунтъ и другіе разсказы"; 6) А. Б. „Что такое либералы"; 7) К. Каутскій. „Воспоминанія (Автобіографія). Переводъ съ рукописи В. Засуличъ"; 8) Ф. Я. Лозовъ. „Церковный парадъ шестого декабря". Московська судова палата скасувала постанову про арешт книжки Олександра Амфітеатрова „Современники" і ухвалила знищити тільки надрукований в ній вірш Бальмонта „Пиръ у сатаны".
- Серед духовенства. Останніми часами учні духовних шкіл дуже неохоче ідуть на духовну службу, через це по багатьох місцях бракує священиків, діяконів і т. и. Щоб запобігти цьому, духовне начальство почало висвячувати на священиків та діяконів таких особ, що не мають спеціяльної освіти і тільки витримали відповідний іспит. Такі іспити на священиків та діяконів з мая місяця відбуваються в духовній семинарії, а на дяків-в софійській духовній школі. 
-Демієвка і Київ. Людність Демієвки звернулася до міської думи з проханням про те, щоб Демієвку прилучено було до Київа і заведено в ній всякі поліпшення. 
- Новий законопроект. В раді міністрів мають незабаром розглядати законопроект, котрий забороняє переселенцям з инших держав та з Привислянського краю, хоч би вони і поставали російськими підданими, купувати на власність або орендувати маєтки по селах та містечках на Київщині, Подільщині та Волинщині. Київському, подільському та волинсько-губернаторам дано право висилати тих особ, що не додержуватимуть цих постанов.
- Начальник краю дозволив євреям жити на дачах в Боярці, Мотовилівці, Пущій-Водиці і Дахнівці (черкаськ. пов.). По всіх инших дачних місцевостях (Святошино, Дарниця і др.). євреям заборонено жити.
-В клубі трудящих. Серед членів клуба трудящих виникла думка в літку улаштовувати дитячі ранки по садках, скверах і т.ин. Програму цих ранків мають на думці складати так, щоб вони прияли розвиткові у дітей свідомости та громадської вартости. Далі клуб має на меті вплинути на міську думу в тому напрямку, щоб у Київі, як це вже робиться по инших городах, були одведені місця по садках для улаштування дитячих ранків. 
- Виставка акварелів та малюнків М. А. Врубеля. Цими днями почалася в міському музеї цікава виставка акварелів та малюнків російського художника М. А. Врубеля, що недавно помер. Виставку організував д. М. Ф. Біляшівський.
- Велика пожежа. Вчора вночі була велика пожежа в либедському участкові. Згоріло кілька будинків між В. Васильківською і Набережно-Либедською вулиц. Збитки од пожежі чималі. Погоріло здебільшого майно робітників, що жили в знищених пожежою будинках.
-В університеті. 9 апріля рада професорів вибрала почесним членом університету св. Володимира голову московського археологичного товариства—гр. П. С. Уварову з приводу того, що ЗО апріля скінчилося 25 літ, як вона стоїть на чолі згаданого археологичного товариства, та за корисну діяльність її на полі археології.
-3 Київщини. Половили мошеників. Бердичівська сискна поліція половила вже всіх тих, що взяли мошенством з бердичівського банку 19.800 карб. Арештували вже вісім чоловіка і з ними Нікітіна, що служив у банкові за касіра. Арештували й бердичівського жителя Підлубного, що держить там ресторан.
-3 Волині. Під поїздом. Під м-ком Полонним, новоградволинеького повіту, вдосвіта йшов по рельсах на роботу селянин Бігдаш. На Бігдаша наскочив поїзд і одрізав йому голову.
-3 Поділля. Селянська земля. „Подолія" полічила, що на всьому Поділлі 36,010 десятин чиншевої селянської землі. З цеї землі під полем 23.746 десятин. Володіє нею 11.459 хазяїв селян-чиншовиків. По 10 і по більше десятин мають 216 хазяїв, а по одній десятині —3.448.
-Камянецькі мясники. 27 апріля в Камянці-Подільському мясники зробили забастовку, щоб добитись від городської управи дозволу продавати мясо дорожче. Усі крамниці (7 —8) з мясом були позамикані на одному базарі, а на другому, більшому, позамикали свої крамниці тільки дрібніші мясники. Ті, що торгували в той день, спродували всяке негодяще мясо, бо покупці аж билися за його. Через це, як пишуть „К. В.", й дрібні мясники покинули забастовку і 28 апріля вже всі торгували, не добившись нічого.
-3 Чернігівщини. Заміна смертної кари. Замінили смертну кару на каторгу селянам з сосницького повіту—Овсієві Мринському, Сидорові Олійникові та Максимові Абинашному. Іх засудив був на смерть воєнний суд у Чернігові 23 ноября 1909 року. Помилував командуючий військом київської округи.
- Погана слабість. В конотопському повіті є чимало слабих на погану недугу-сіфіліс по селах. З земського лікарського звідомдення за 1908 рік видко, що в цьому повіті обертається до лікарів 671 слабий на цю недугу. До лікарів вдаються, здебільшого, з застарілим сіфілісом, бо перше гоять його в бабів. Баби-знахурки варять корінець сарсапарелю і ним гоять сіфіліс. А то просто люде стидаються гоїти цю слабість і через те заражають инших. По селах через це багато так званого „невинного сіфілісу", такого, що до дітей та й до дорослих прикидається через заразу. Заразу ж приносять в село з города, з фабрик, з заводів.
-3 Полтавщини. Підмовляння до забастовки. „К. В." сповіщають, що п. полтавський губернатор звелів оштрафувати або посадити під арешт селян: В. Гончаренка, Д. Семененка, Є. Кузьменка, М. та А. Дворників за те, що вони підмовляли людей покинути роботу в економії купця Тимченка. Штраф їм од 25 до 75 карб., а арешт—14 днів.
-3 Харківщини. Заборонений спектакль. 1-го мая в Харькові, в „Доме рабочихъ»" мав відбутись спектакль: „Доходное место" Островського. Адміністрація заборонила спектакль і він не відбувся.
-3 Катеринославщини. Наказ міністерства. „Речь“ повідомляє, що міністерство юстиції загадало катеринославському окружному суду прислати в Петербург усе припинене діло про вбивство депутата Державної Думи, доктора Караваєва.
- Виставка в Катеринославі. Краєва виставка в Катеринославі буде дуже велика. Понавозять туди всього на показ не тільки з Харьківщини, Катеринославщини, а й з Таврії, Донщини, Кубані та з усіх усюд. Везуть на виставку всякі вироби з Італії, Австрії, Германії, Англії. Через це комітет виставки робить більше будівель-яток. Зараз аж горить робота на тому місці, де буде виставка. Більші будівлі вже готові і виглядають дуже добре. На виставці буде й одділ літання. Показуватимуть усякі аероплани. Купують навмисне для літання аероплан Блеріо. Комітет хоче закликати на виставку видатних авіяторів, щоб зробили літання.
- Кустарний одділ на катеринославській виставці. Комітет краєвої виставки, що цього літа буде в Катеринославі, дбає про те, щоб упорядкувати як найкраще одділ кустарства. Не тільки показуватимуть усяку роботу кустарну, а ще й скличуть на той час з'їзд кустарів, щоб обміркувати всякі кустарські діла. Щоб більше було кустарної роботи на виставці, не братимуть з бідних селян, що схотять показати свої вироби, плати за місце Селянам, як що вони ходитимуть на виставку гуртом, не доведеться платити за вход. 
-3 Херсонщини. Забастовка копачів. „Ут. Р.“ повідомляє, що 29 апріля в Вознесенську забастували копачі, що роблять на прокладанні нової залізної дороги від Одеси до Бахмачу. Копачі хотять, щоб їм більше платили і щоб робити на день 12 годин. Покликали стражників. Душ 600 робочих одправили додому. Замість копачів дорога ставить землекопні машини. 
- Врожай наближається. Через те, що сподіваються доброго врожаю, на одеській біржі дуже падає ціна на запасний хліб. Через це горе буде скільком банкам, бо в запасі ще є сила хліба. 
-В Новому Бузі згоріла волость і всі діла її. Думають, що то хтось підпалив, щоб замести слід плутням, викритим у цій волості земським начальником. 
- Перше мая в Миколаїві. З нагоди 1-го маю не ходили на роботу робітники корабельних заводів. „Од. Н."
пишуть, що не робив увесь чорноморський одділ, усі цехи, за винятком модельного, вагонного та мостового.
