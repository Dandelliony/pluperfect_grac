„Національний рух в Індії“.
	Під таким заголовком з'явилася стаття в останньому числі часопису „India“, що виходить в Лондоні, і сторінки якого присвячено справам індійської людности. Автором статі С. К. Раткліф—людина, що добре знайома з індійськими справами. Ми подаємо статтю в перекладі, вважаючи на інтерес, який вона повинна викликати в українського читача.
	„Індія —це вічна зачіпка, а як часом то й справжня морока, англійцеві, що не виїздить з Англії. Він уявляє собі її,—як що він взагалі собі її уявляє,—як країну з величнім або романтичним минулим; як країну, якою англійці орудують, і з якою вони мають торговельні стосунки; або—як на—пів мітичну сторону, в яку зникає, колись-не-колись, молодий родич або знайомий, що їде робити карієру. Поки часописі не чіпають Індії, середній англійський громадянин не турбується. Він не від того, щоб колись там прочитати випадкову звістку, що скажемо, віце-король поїхав полювати на тигра, або що котрийсь з князів королівської крови розпочав подорож по країні. Але, коли приходить до трівожних каблограм, або лютих вступних статтів, до позвів за повстання та політичні вбивства, до заборони індійських часописів та засилання агітаторів,—він починає бути неспокійний і його бере злість. І він запитує, може трохи роздражненим тоном: „з чого це все? Що там поробилося їм усім у тій Індії?". 
	Перша і найпростіша відповідь полягає в тому, що Азія прокинулась. Сон століттів перервався. Скрізь стало видко ознаки расового, національного та соціяльного відродження. Східні народи починають розуміти, особливо добре з часів японських перемог над Россією, що Європа зовсім не побідила Азії, і що за теперішніх часів, так само, як і за стародавніх. Схід є і мусить бути великою силою. Ніхто не міг сподіватися, що розбудження, яке буяло по азійському континентові впродовж покоління, могло не зачепити й Індії. Але межи англійцями багато є таких, яким важко зрозуміти, по перше, що саме діється поміж індійським народом; і, подруге, якого впливу на англо-індійське імперське правительство та на британську демократію треба сподіватися од руху, очевидячки широко розповсюдженого і в тому чи иншому розумінні безперечно революційного.
	Індійці вимагають усіх прав громадянства, і, як лорд Керзон сказав в раді лордів, ми, англійці, сами цього їх навчили. Індієць склав свої вимоги за допомогою наших букварів, наших шкіл та коледжів, наших методів урядування. Ми мусимо визнати все це; але я гадаю, що хоче знати, головним чином, інтелігентний англійський запитувач, то це—оскільки індійські вимоги суть щирими й загально-підтримуваними, а також, чи вони не виходять по-за законні межі і висловлюються законними способами. То правда, що за останніх пять літ рух значно одмінився що до форми, вимог та напряму. Ступні його розвитку легко можуть бути відріжнені один від одного. Індійська поступова партія посунулася вперед од лібералізму до націоналізму, од прохань до вимагань, од програми політичної реформи до животворних концепцій єдности та одностайности. Як читач хоче зрозуміти, який великий поступ зроблено у цій справі, хай він спробує порівняти балаканину, якої можна було наслухатися на індійському національному конгресі десять літ тому, з першою-ліпшою промовою або вступною статіею в національному часописові за наших днів. Ріжниця надзвичайна. Не те, щоб члени молодшого покоління відкинули программу реформаторів з середнього класу, що були організаторами конгресу 1885 року,— програму перероблених „рад", місцевого самоврядування, фіскальної ревизії, розширеної народньої освіти та допущення кваліфікованих індійців до ширшої участи в контролюванні справ. Все це; і добру мірку окрім цього, визнається і тепер за conditio sine qua non. Але все таки ватажки сьогоднішнього дня—то зовсім иначі люде: вони вживають иншої мови, починають все з зовсім иншого боку і виливають на далеко більший загал. 
	Одміна ця починається з пізніших літ урядування лорда Керзона, і спеціяльно її початком, хоча ні в якім разі не єдиною з підбурюючих причин, був поділ Бенгалії. Уряд цього величезного краю пекуче потрібував реформ; що до цього, то не може бути двох думок. Але схема лорда Керзона була запроваджена в життя такими шляхами, які викликали величезну силу незадоволення, і в Індії нині неможна було б знайти англійця, який, дивлячись на наслідки безпосереднє звязані з актом 1905 р., не бажав би од щирого серця, щоб лорд Керзон не зачіпав був Бенгалії. Найвизначнішим з цих наслідків було агресивне проповідування Свадеші—про підмогу усяким місцевим промислам і виробам і бойкот чужоземної мануфактури,— спочатку, яко спосіб протестувати, а далі, як спосіб підняти індійський промисел. Уряд суворо і сістематично почав був нищити цей рух, натхненний надзвичайним запалом. Свадешівські віча забороняли, або розгонили, а ватажків руху переслідували. Молодих проповідників Свадешізму вигонили з коледжів та шкіл, або їх було січено різками з наказу магістратів. Видавців та друкувальників свадешівських часописів саджено в тюрми, а по запровадженню нового законя про пресу, їхні часописи забороняли або зацитькували усяким иншим способом. Нарешті, коли всі ці заходи не здолали викорінити свадешівського руху в його ріжноманітних формах, правительетво відродило напів забутий ордонанс Східно-індійської Кампанії, і під його приводом позасилало багатьох видатних націоналістів до далеких тюрем навіть без формальности обвинувачення або суду. 
	Я дуже далекий од того,— каже далі автор статі,—щоб запевняти, що правительетво Індії не було зпровоковане на ці свої кроки. Зпровоковнне воно було і було зпровоковане багатьма подіями. З платформ націоналістів лунали дикі промови; часописи були повнісінькі підбурюючих і гістеричних статей та звісток; і, як це відомо всьому світові, бомба робила своє страшне діло без перестанку. „Круті міри" (позичаємо цей вираз—перекладч.) були безперечно необхідні, і я не можу погадати,— провадить автор статі,—щоб яка поважна людина, чи то англієць, чи то індієць, опіралася резонним межам, покладеним публичним промовам та пресі,—як в країні почалося справжнє повстання. Фатальною помилкою індійського правительства, на мою думку, завше був його рішенець поводитись з усім національним рухом, як з рухом повстанським і злочинним, і душити без розбору кожну ознаку в діяльности націоналістів. Така політика в дійсности означає те, що ніякої ріжниці не робиться між проповідуванням Свадеші, як соціяльного обов'язку, або проповіддю націоналізму як політико-релігійного credo-та таємними змовами і шпурлянням бомб. І як метода урядування вона не придається на довгий час. Ми можемо бути певні в одному—націоналістичний рух поставляє перед кожним індійським правительством, надто кожним автократичним правительством надзвичайно важку проблему. Націоналізм, можна сказати напевне, завше буде мати в собі партію насильства, якій неможна давати найменшого попусту. Він також, так само певно, завше розпоряджатиме прихильністю і симпатіями найкращої і найбільш палкої частини індійської людности“. 
Подав С. Подолянин.