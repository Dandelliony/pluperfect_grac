За кордоном.
Парламентські вибори у Франції.
	Після перебалотировок, що відбулись останньої неділі, французькі парламентські вибори можна вважати цілком закінченими. Усього вибрано: консерваторів 69, націоналістів 16, поступовців 66, лівих республіканців демократичної спілки 70, радикал-соціалістів 264, незалежних соціалістів 25 і об'єднаних соціалістів 77. Таким чином, праві здобули 1 місце, поступовці — З, республіканці демократичної спілки—8, об'єднані соціалісти—22. Потеряли незалежні соціалісти—1 місце й радикал-соціаліст —32 місця. Хоча урядова більшість і лишається в силі, проте остання потеря повинна бути досить тяжкою для пануючої партії. З професійного боку нові депутати поділяються так: колишніх чиновників—13, літераторів і журналістів—44, інженерів—11, власників дрібних і великих-100, лікарів, ветеринарів і аптекарів—65, адвокатів-135, колишніх воєнних—17, професорів—26 і учителів—9.

Парламентські вибори в Еспанії.
	Цими днями закінчились парламентські вибори в Еспанії. Нова палата (кортеси) складається з 225 лібералів, 46 республіканців, 100 консерваторів, 8 карлістів, 8 прихильників каталонської автономії й 17 незалежних. Вибрано всіх ліберальних і республіканських лідерів. Між иншим, вибрано також ватажка еспанських соціалістів, дона Пабла Іглєзіаса,-це вперше. Вибрано також знаменитого еспанського письменника, респуліканця дона Переса Гальдоса. Мадридська преса з задовольненням констатує, що вибори пройшли без значних інцідентів, і вітає зріст числа республіканських депутатів у парламенті, а також перше обрання соціаліста депутатом. „Liberal" каже, що результати виборів являються величезним кроком наперед, після якого повернутись до реакції вже неможливо. Зате при дворі наслідками виборів дуже незадоволені

Самогубство італійського депутата.
	Загальний сум викликало по всій Італії самогубство депутата Помпілі, якого вся країна вважала одним із своїх найвидатніших політичних діячів. Причиною самогубства являється смерть його дружини, дуже відомої в Італії письменниці, Вікторії-Агенори Помпілі; вона померла після операції в гінекологічній кліниці. Вікторія Помпілі була вірменка, але народилась вона в Венеції. Вірші її, що визначались великою майстерністю форми, користувались протягом останнього десятиліття великим успіхом в Італії. Коли вона померла, чоловік увійшов у кімнату, де лежав її труп, і застрелився. Він двічі був товаришем міністра й делєгатом Італії на гаагській мирній конференції. Він мав 60 років, а його дружина—45 років.