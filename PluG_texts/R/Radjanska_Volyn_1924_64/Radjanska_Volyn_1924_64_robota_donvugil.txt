ХАРКІВ. Протягом вересня на підприємствах Донвугілля добуто 52,6 міл. пуд. вугілля та антрациту, проти 47,6 п. у серпні. Вереснева здобич є найбільшою за всі останні роки. Кількість робітників у серпні зменшилась. На 1 жовтня на копальнях Донвугілля було 116 665 робітників, з котрих 16 484 забойщиків, проти 119.188 робітників і 16.082 забойщиків на 1 вересня. Крім підвищення продуктивности праці збільшення здобичі пояснюється збільшенням кількости робочих днів до 26, проти 24 у серпні. У вересні витрати палива на власні потреби зменшилися в порівнянні до серпня. В серпні витрати виносили 12,5 відс. валової здобичі, а у вересні—лише 11,2 відс. Це пояснюється головним чином збільшенням здобичі. Отже у вересні здобич збільшилась на 10,4 відс., витрати палива на власні потреби —на 10,4 відс., продуктивність праці—на 4,3 відс., вивіз зменшився на 8,4 відс.