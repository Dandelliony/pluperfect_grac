Три дні тому. Проти помешкання заводського робкоопу величезний натовп, десятки або й сотні голів, облич. Тут найдеш вдягнутих і в свиту, і в шубу, і в піджаку, і в червоноармійській „остроконечній будьоновці" і в зимовій папасі. Там один розлігся на землі та махорку потягує, там жінка до тина притулилась і немовлятко годує. То - люде прийшли на наряд до виробництва, „як-би це на зміну поступити". Потім закопошились ці всі люде, згрудились в одну кучу, понаперли. Почався прийом на виробництво. Заклопотався голова завкому. Перед ним список членів секції сезонних, заяви од незаможників, комсомольців, погорільців, і взагалі „голоти". Перед ним, накінець, більш як 1000 чоловік, ввробництво-ж всього потрібує чоловік 300-350. Як-би не не помилиться, як би як найкраще сполучити інтереси виробництва з інтересами бідняків. А в натовпу ремство, крики, товкотня...
Метушня й в заводі. Там треба привинить гайку, там пар прорвався— треба наладить, тут елеватор ще зовсім не хоче працювати. І бігають, метушаться робітники. Там помацаній, ще там подивляться, бо незабаром, через три дні, виробництво.
Сьогодні дано гудок. Могутній, бадьорий, не в порівнянні з тим, який дається круглий рік. Робітники на своїх постах. Мить — і все загуркотіло, залязгало, зашипіло...Показалась і перша стружка. Якою-сь рідною, дорогою здається вона! Ії беруть руками, пробують, міряють, бо од цієї стружки залежить кількість „білого золота", яке не сьогодні-завтра посиплеться. І відпочивають, тяжко працюючи, біля цієї стружки робітники. Сьогодні свято Іванківських робочих, вони це свято заслужили. Сьогодні можуть вони підсумувати свої досягнення! Ще місяців два тому не було ні коштів, ні матеріялів. Стояло питання: „буть чи не буть (як каже наш предзавком)". Таке сумління закрадувалось і мучило мозок. Но ось і кошти, закуплені й привезені матеріяли, але термін остався короткий. Слово за робітниками. І сказали робітники це слово „без всяких слів". Уперта праця, розуміння свого довга —і цукроварня сьогодні ріже, шкребе й шипить і варить, готує „біле золото". Буде воно годувати діток, допомагати селянству і світити яскравим полум'м для округового селянства. 
Іванківська цукроварня. 
Робкор Дубоніс.