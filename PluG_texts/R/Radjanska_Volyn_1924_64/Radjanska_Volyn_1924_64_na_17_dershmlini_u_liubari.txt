Праця комісії охорони праці гарна тільки на папері, а на ділі зовсім инакше. Надурочно праця всіх робітників провадиться майже щоденно, надурочно працюють і поденні, для них кодекс законів про працю ніби й не існує. Є правда умивальник і самовар, але в ньому води перевареної нігде не побачите. За рушників і не згадуй. Виробничий осередок працю зовсім не провадить. Мабуть вже докучило. Що де неправильно робиться ви можете почути тільки в глухому куточку і віч на віч. На зібранні, правильніше на засіданні осередку, ніхто нічого не скаже, бо все — гаразд. З червня місяця ділового засідання гуртка не було, а як було одне, то його можна назвати тільки інформаційним. Це наша тяжка провина і до неї треба братись. Зо всього розмаху, по куточкам шушукаться нема чого. До роботи товариші, бо час не жде! Завком. Праця його задовольняюча і провадиться досить нормально. Треба було-б тільки більше кидати хазяйським оком во всі кінці. Культкомісія. До цього часу щось комісією вроблено але мало. Треба побільшити роботу до ліквідації політнеписьменности та гостріш провадити читку газет, а то забудемо те, чому хоч трошки навчились. 
Робкор Пільчук.