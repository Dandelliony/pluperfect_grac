(В порядкові обговорення). 
Ні нащо не потрібний.
Тепер уже френчи виходять з моди. А був час, коли в них ходили всі. І був час, коли всі кишені у френчеві випирало від ріжних „документів". Сьогодня ви проїдете весь СРСР, ніхто й не подумає вас спитати документа. Так саме справа й їз корпосвідченнями. Спитайте любого кореспондента „Радянської Волині" (колись „Вол. Прол.“), що вже пише 2 —3 роки, чи був такий випадок щоб він на щось використав свого білета? Таких випадків як знайдеться, то може один-два. А той білет лежить у кишені доти, поки не мине реченець, тоді він тільки виймається з кишені, щоб секретар редакції написав: „продовжити до такого то числа". Справді бо візьмемо приклади. Кореспондент про що повинен писати, звідкиль брати матеріали для дописів? Із свого оточення. Бо инакше він нічого не буде знати, як він не буде в тому оточенні. Селькор —для нього комнезам, сельрада, кооперація, хата читальня новий побут й т. ин. й т. инше. Хіба робота цих установ схована від нього? Ніколи! Все робиться на його очах і на очах усіх селян. А щоб написати про їх роботу, то не треба й посвідчення мати, дуже вона видна, чи зла чи добра. Робкор-у того фабрика, завод, майстерня, — своє оточення, свої робітники й коли що робиться зле чи добре зараз же його видно й без посвідчення. Значить, користи ми з посвідчення не бачимо. Лиха ж иноді воно може накоїти. У деякого кореспондента, коли він має посвідчення, зараз же являються адміністративні замашки. Він забував, що він кореспондент і став якоюсь владою, міліцію, чим хочете. Скажуть, свідомий цього не вробить. То свідомий і без посвідчення буде кореспондентом. А щоб зробити всіх селькорів свідомими, то треба більше роботи повести між ними, хоча й би тім районним бюрам селькорів. Посвідченнями цього не зробиш. 
О. Ю-к.