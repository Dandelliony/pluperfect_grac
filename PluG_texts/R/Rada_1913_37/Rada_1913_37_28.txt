По Украіні.
У Києві.
Перебування у Києві Почаївського Чудотворного образ Божої матері Вчора вранці образ Божої Матері Почаївської було перенесено з Миколаївського воєнного собору в Михайлівський онастир в присутності єпископа Дмитрія і духовенства. Після Богослужіння і молебствія святий образ було урочисто перенесено у Володимирський собор. Сьогодня в 8:30 год. ранку в соборі буде одправлено літургію, а потім молебствіє. В 11 г. дня св. образ буде перенесено на вокзал для подальшого слідування в Петербург. Поїзд одійде від вокзалу в 12 г. дня.
У клубі „Родина’’ . Чернігівське земляцтво при київській політехниці влаштовує в помешканні клубу „Родина“ сьогодня, 14 лютого, літературно-вокальну вечірку, в якій беруть участь відомий бандурист Гнат Хоткевич, С. Черкасенко, М. Вороний, Будай, Тарасевич, Івлев, Вільшанський, Лінник, Воробйов, Сульменовський; д-ки: Удовенко, Жорнікова та інші. Після концерту танці. Початок о 8-й год. веч.
  Призначений удруге на 13 лютого реферат Л. С Сідлецького про Бразилію, що перший раз був заборонений з формальних причин, знов не міг одбутися. Коли вже публіка зібралась, було оповіщено, що п. київський губернатор не дозволяє читати реферат українською.
Справа журнала „Літератувно-Науковий Вістник". Вчора у київському окружному суді при участі присяжних засідателів розглядалася справа завідуючого журналом „Літературно-Науковий Вістник’’. П.Ф. Лаврова. У відсутності редактора журнала С. Веселовського, але за підписом останнього, П. Лавров видав 12-ту книжку журналу за 1910 рік, умістивши в ній, між іншим, поему Лесі Українки „На полі крові“, у якій був діалог Іуди Іскаріота з старим богомольцем, під стінами Єрусалима. Прокурорський догляд встановив, що автор поеми хулить Ісуса Христа, ображає Священне Писання і з цього приводу П. Лаврова обвинувачували за випуск 12 книжки журналу в відстності редактора. Присяжні засідателі виправдали Лаврова по обвинуваченню в богохульстві і визнали винним за надрукування журналу без дозволу. Суд присудив П. Лаврова до штрафу в 100 карб, із заміною арештом на 1 місяць Обороняв П. Лаврова присяжний адвокат Ф. Л. Шраг з Чернігова.
* До майбутнього ювілею. З наказу міністерства освіти в цім році всі свідоцтва при закінченню шкіл, похвальні листи, наградні книги будуть — малюнками чи змістом, — відповідати ювілею 300-ліття Дома Романових. Зразки малюнків виробляються в міністерстві. Медалі для учнів повинні бути певного зразка, Височайше затверженого. Міністерство вже запитало школи про число похвальних листів.
* Ювілей Дома Романових. Міністерство доріг наказало начальнику південно-західних залізних доріг закрити 21 лютого усі товарні станції. Служники  київської гор. управи, які не входять в пенсійну касу прохають гор. голову, щоб їм було видано допомогу в розмірі місячного жалування.
Про скасування ювілейних умов. У київській головній почтовій конторі, в звязку з газетними звістками про припинення продажу ювілейних марок, почався великий на них попит. Наказу про заборону марок у Києві не одержано. Запаси старих марок вже витрачено. Коли ж буде наказ про скасування нових марок, то сподіваються „марочного голоду’’. Марок в 3 карб, у Київі немає—їх вже продано.
Затверження постанов земського зібрання. П. губернатор повідомив київську губернську земську управу, що він не зустрічає перешкод, щоб у життя було переведено постанови січневої сесії земського зібрання, за винятком постанови про закриття з 1 червня цього року 150 ліжок в сіфілітичному і 85 в інфекційному відділі київської кирилівської лікарні. Цю справу передано на розгляд київського губернського по земським і городським справам присутності. Кафедра богослова в університеті. На вільну кафедру професора богословія в університеті св. Володимира найбільше шансів має професор київської духовної академії М. С Гросу, настоятель церкви релігійно - просвітного т-ва.
Лекція Т. Е Афанасьєва в „Кинотеатрр А. Шанцера на користь допомоги учням вищих шкіл дала чистого прибутку 409 карб. 66 коп.
До виставки 1913 року На майбутній виставці шкільний відділ мав виставити книжки для читання, (в початковій школі), підручники і шкільні пособія. Щоб не пустити всякого мотлоху, відділ має скласти зразковий список цих книжок і пособій. Лук’янівський книжний склад товариства народної тверезості згожується всі ці книжки і пособія поставити безкоштовно.
Автобусний рух у Києві! Дума постановила виписати з Германії 5 автобусів для руху по Києву.
> Київське губернське земство звернулося до уряду з  проханням про будівлю колії Умань-Вознесенськ-Миколаів-Київ. В проханні вказується, що нова колія зменшить пробіг грузів на Миколаїв на 270 верств і на Одесу на 388 верств. Це дасть економії нагрузах коло 2,00о,000 карб.
Будівля нового пасажа у Києві. Страхове т-во „Россія’’, що володіє домом № 25 по Хрещатику, розробило проект будівлі нового пасажу з виходом на Мерінгівську вулицю Коштуватиме пасажу біля 2,5 мільйонів.
♦ Самогубство генерала. Позавчора застрелився одставний генерал Н. А. Петров.
На Дніпрі. Вчора вранці стояла тепла сонячна погода, і вдень термометр показув + 9 градусів по Р. Біля 12 год. дня лід з гуком рушив коло Яхт-Клуба, а потім і далі до Ціпного моста. В цей час на льоду було коло 40 душ, що переходили на Труханів острів, але всі вони встигли врятуватись. Лід зруйнував слободську пристань.
