З глибин життя.
{Стихійні українські вистави на селі ) IV.
Наша біжуча преса щодня подає багато звісток про українські вистави по селах, містечках, по фабриках, при залізничих станціях і т. д. Ми не зробим помилки, коли скажемо, що ще більше звісток про ті вистави зовсім не потрапляє на сторінки наших газет і лишаються вони невідомими для постійного читача української преси. Та й справді, чи багато, наприклад, ми чуємо або знаємо про те, як українська стихія творила й творить ті цікаві явища, котрі можуть бути об’єктом для більш глибоких та широких міркувань над сучасним українським селом і взагалі над всім рухом українським? Кажемо тут про те, як наша рідна стихія спричиняється до того, що й не українське селянство, не українська інтелігенція улаштовує суто українські вистави. Візьмемо хоч би грецькі села маріупольського повіту на Катеринославщині, де людність розмовляє грецькою та татарською мовами, волохів бахмутського повіту, болгар бердянського повіту (Таврія), великорусів мелітопольського повіту (Таврія) і по всіх вказаних місцях ми частенько можемо здибати, як національно-чужі нам люди улаштовують українські вистави. Нарешті візьмемо осередок німецької колонізації півдня -- бердянський повіт (Таврія), з такими промисловими селами, як Шинау, Ней-Гальбштадт, Гальбштадт, Пришиб, то й тут побачимо українські вистави, навіть від німців почуємо часом добру українську мову. На українські вистави, що відбуваються по наших таки селах ми дивимось, як на стихійну, а почасти й свідому ознаку національного життя сучасного села. З національних інтересів виходячи, ми зразу оце постараємось глянути на ці вистави та завдамо собі роботу зрозуміти ось що: який психологичний та інший вплив роблять ці вистави на селянські виключно маси та як вони розносять вісти про український рух. Поділимо вистави для зручності на стихійні і на ті, де свідомість національна проклала собі цілком природні шляхи, та будемо поки що казати про стихійні вистави. Всякому зрозуміло, що вистави у місті і вистави на селі — вже далеко не рідні брати вже хоча б через те, що в місті і «гвоздь сезон», а серед меломанів навіть не в силі підняти того руху, життя, котрі піднімає українська вистава на селі. Вона для селянства разом є і велика новинка, свято, а потім вже корисна розвага. Це для селян, а для сельського інтилігента,
що в своєму індівідуалізмі пішов далі Макса Штірнера — вистава є символом іділичного єднання. Як з журбою радість обнялась, так становий пристав, обнявшись з земським учителем, тендітна «божа сопілочка» — дяк Панкрат з кремезним врядником, писарь з монопольщиком і одностайно, однодушно працюють для вистави, беруть в ній ту чи иншу участь. Звичайно, що ця іділія буває завше, а як ото кажуть — часто-густо. Не важко, а почасти й не так цікаво в чотирьох рядках сухо сконцентрувати значення для села згаданих вистав. Більш цікаво змалювати той рух, ту роботу, значить само життя, коли роспочинається вистава в селі, в тому сучасному селі, котрому мало коли й сняться всякі людські корисні розваги. Отож візьмем стихійну виставу в селі Волосожар, котре має 4—5 тисяч людності „большое общество" і в котрому селяне побільшості не бачили ще цієї розваги, та й подивимось —що там робиться під час вистави. Коли в головах сільської інтелігенції з’явиться приблизно така думка: „улаштуєм виставу, будем грати „По ревизії", потім піде декламація, співи, танці, то скоро ця думка з’єднає аматорський гурток, знайдеться помешкання з порожнього парового млина —от вам і театр. Після цього розпочнуться репетиції, влаштовується у млині сцена, знаходяться свої режисери, суфлери, маляри, гриміровщики. хормейстри, танцмейстри і т. д. Зашумить ото діло, „а з млина вже чується: „Дівка в сінях“, „Гречаники’’ , „Барвінок", „На вгороді калинонька" і багато інших пісень. Тут ото йде робота, а глянь на село теж щось нове запримітиш. Попід сільськими хатами стираються дівчата-аматорки, збираючи у молодиць намисто, керсети, вишивані сорочки, а рашівцеві на базарі ніколи й в гору глянуть за одмірянням кольорових стьожок. По хатах без упину гарчать зінгеровські машинки, шиються на очкурах сині широкі штани і т. д. Про балачки вже й не кажемо, бо не перелічити їх. За цей час аматори двадцять раз погризуться, сто разів росплюються, але діло підходить вже до кінця. Ось оповістили вже й день самої вистави. Отут якраз і заметушиться село й округа, і надвечір всяк поспішає до млина. З хуторів вихрем, зміями летять годовані коні, везучи кремезних хуторян, а он-он кряжем уже торохтять натичанками степові горицвіти, сором’язливі мімози, прекрасно — дужі Суламіфи—хуторянські „дівчата - баришні". В селі ще більша метушня. Ознаку своєї статечності, товсті крамарі натягають довгі драпові пальта з жовтими кистяними гудзиками, взувають ноги в глибокі калоші, тріщать на крамарках шантеклери. Чепуряться сільські дівчата, хусточки натирають „печатним" милом, щоб пахло мов од духів, голються, ваксують чоботи парубки. Бородачі селяне щось довго гартуються: чи йти, чи не йти? „Мабуть підем, свате! Дивись скілько миру того поспішає, мов на ОрданьІ А он і Петро з Олексою посунули. Ходім"! Отак все чепуриться, мовляв, підтягується, плавом плине до млина. Коло млина ж, мов грішники за ворітьми раю, метушиться народ, „жалдаки’’ зазирають у двері, та соцький Марко гукає: «осади назад!» Куди прешся без квитка! Ось щасливі праведники вже й у млині: тут тиск, жарота, море кожухів, свиток, бобрикових жакетів, червоні, спітнілі обличчя, гамір. Глянеш у дірочку через завісу —і Боже! Стільки народу! А найбільше того миру хрещеного. Нарешті дзвінок, завіса вгорі і перед глядачами „По ревизії’’ —ця чудова невмируща картина українського побуту. Грають і все йде чинчином навіть, як у самого Льва Сабініна, писарь чикає оселедця ножицями. Найкраще слухає виставу селянство, сміються очі, часом ростинається у млині гомеричний регіт, чути всякі уваги. Ось уже кінець „По ревизії’’ ; впала завіса і —„похторить’’ , — морем зашумів мир хрещений, „біс’’— репетує з кутка „образований’’ москаль. На сцені з’являеться декламатор, розказує „Мертве тіло’’,  „Бичка’’ , „Пекло’’Котляревського. З кону голосно чути: Панів за те там мордували і жарили зо всіх боків, Що людям льготи не давали і ставили їх за скотів і т. д. Як і в Суходольського, після цього розташовується на кону хор в українському вбранні і „Гей, там за Дунаєм’’ , «Барвінок’’ , „Кужель’’ милують вуха слухачів. Аж ось: ре-сі-соль мінор і скорбними хвилями, зітханнями душі розлягається „Зоре моя, вечірняя’’ , а далі гучними тромбонами гудуть баси: „во-о-ду п-о-з-и-чає’’ . Кінець співам, завіса. Слідом за Колесниченком ідуть і наші аматори і ось зразу танці. Хоч крім бубона нема ніякої музики, та це пів-біди!.. Жаворонком вгору звився тенор Шкурченого Костя, затремтів: „Пішла мати на село’’ , скінчився заспів, хор бурею підхопив: ‘’Гоп, мої гречаники’’ і разом з хором застугонів бубон, срібновеселим сміхом заспівали - обізвались, бризками розсипались брязкала, а на кону вже Женя, Орися, Павло, Федір, парами танцюють гопака. Мають стьожки, стукотять-вистукують підборами, і далі, під спів хору, як за часів Сафокла танцюють нашого гопака аматори. Остання завіса —„похторить’’ , ‘’браво’’—шумом дерев одгукується мир хрещений, всі глядачі. Потім і світ в лампі згас, розійшовся народ, а завтра широку рецензію на Волосожарську виставу складатиме живе життя. Складається ця рецензія біля колодязів, відкіль ні світ, ні зоря, з жалем, що до смаку не наговорились, росходяться молодиці, тітасі, з коромислами на плечах, обмірковують виставу по крамницях, на майдані, коло пожарного барила, по кузнях, а в шевській майстерні, поскидавши чоботи, що лагодить швець, мов старозавітні патріархи з босими ногами та довгими, як прядиво, бородами, митикують про виставу гуртом селяне. Непідкупні й суворі критики, вони прощають тому басові, що в співах дернув не так, як слід, та поїхав, мовляли, по за хатою, що може хто ввесь час крутився та зазирав у сухльорську будку, бо од ляку роль горобцем вилетіла з голови. Все це прощається і одно лишається: „Оце так так! Ну, просто, як з нашої волости списано! Ото ж хтось і придивиться та спише мужицьке життя! А чув, Іване, як той про пекло та про муки —так і чеше, так і чеше. Щасливий ти, наче й багатий, як ото заспівають та затанцюють, забудеш і про межу, що неправдою таки одсудив у мене дукарь сусіда Пилип.’’ Це одгу кується безпосередньо нескладна психіка самого низу сільського життя. У волості ще зранку, похмиляючись, сільські пани: старшина, староста, писарь гудуть: „тєто насмішка як раз з нашого брата’’ і т. д. Та не записати всіх голосів живого життя. Нескладна наша волосожарська вистава, може навіть чудна з своїм єдиним веселим бубоном і тому ми її ставимо на самий нижчий щабель драбини і од неї вгору дивимось на інші українські вистави по селах, що мають добрі технічні прилади, артистичні сили, розкішні помешкання, виставляють гарніші драматичні й інші речі, мають добре організовані хори, музику і т. д. Взявши отак разом всі ті стихійні вистави, що відбуваються на широких просторах землі української, ми повинні сказати, що й про них колись життя складе свою пісню, утворить казку. В темне сільське життя, в селянську гущу вони кидають промінь світла, розбуркують розум і примушують його працювати, єднають духовно людей, особливо ж коли уявляють з себе дійсне мистецтво , бо воно, як казав, Кант, є найкращий засіб людського єднання. Потім рідна мова вистав, рідна пісня доходять до глибин людського серця, привчають наше селянство дивитись з повагою на свою мову, свою пісню і таким чином вони ще уявляють з себе відпорну силу проти денаціоналізації нашого селянства. Найбільша ж заслуга їх в тому, що в приступній зрозумілій фірмі несуть вони на село ті живі образи, які утворила українська драматична думка в процесі свого розвитку. Це надто глибокий, у великій мірі цікавий псіхологичний вплив вистав на село! Од співця громадських настроїв М. Старицького через Кропивницького, Тобілевича і до наших часів українська драматична думка, дякуючи особливим умовам українського життя, побільшості працюючи над сельськими сюжетами, відбила в собі всю півстолітню еволюцію українського селянства, весь економічний, соціальний, навіть релігійний розклад, диференціацію села, орігінальний український побут і т. д. Разом з цим вона (думка) витворила
життєві образи, оповиті соціальною правдою, що кличуть до кращої будучини наш народ. Нарешті драматична думка своїм образам дала палке українське серце, міцну зброю — рідну мову, в жили влила свіжу бурхливу кров поривання до щастя свого рідного краю. Отакі людські цінності несуть на село навіть стихійні українські вистави. Кажучи так про вплив цих вистав на наше село, розумом охоплюючи їх значіння, бачучи, як інколи радіють і українська Мельпомена і Терпсіхора, душею вчуваєш пісню, що над тими виставами з високості небесної, журбою й докором розсипається! Це співає скорбний образ України. Чайка небога, плач і докори чуються в тій пісні тугою охоплюються, смутком оповиваються серця синів землі української! Бренять скорботні згуки в пісні чайки про те, що часто бракує у стихійних вистав цілющої води—свідомості національної. Ол— др Верходу».

