Готуймось школи лагодити.
У Н-Любарі варто школу відчинити. 
Коли в'їдете до Нового Любаря, вам зразу кинеться у-вічі великий двохповерховий білий будинок з вивіскою «Любарська школа». Але даремне ви б стали чекати дзеленькання дзвінка та веселого гаміру дітей. Тут була, правда, школа, але вже два роки, як вона зачинена. А будинок цей немов би навмисне збудований для школи. Культосвітня комісія з сільрадою, побачивши, що населення Н.-Любаря зовсім змінило свій погляд на школу, клопочеться, щоб з початку нового року знову відчинили цю школу. Не диво —у Новому Любарі на 437 господарств є 300 дітей шкільного віку. Окрінспекція Наросвіти, допоможи новолюбарцям. Допоможи й будинок цей полагодити, бо самому населенню, через торішній недорід, буде затяжко. 
Незаможник. 
Десятки років будують школу в Орепах.
Почали стягувати матеріял для школи в селі Орепах, Звягільського району, ще перед світовою війною. А дальше праця — пішла горобиними кроками. Скінчився шкільний рік. Біля сотні дітей треба переводити до другої класи. А де вона? Будівельний час почався. Але ніхто не береться добудовувати школу. Що думають райвиконком та культгум? Чи думають вони  добудовувати школу? Адже-ж, незабаром буде заведене скрізь по всій Україні загальне навчання. Коли-б район взявся до будування школи, певне б населення з свойого боку допомогло йому, чим може. 
Кшановський.
