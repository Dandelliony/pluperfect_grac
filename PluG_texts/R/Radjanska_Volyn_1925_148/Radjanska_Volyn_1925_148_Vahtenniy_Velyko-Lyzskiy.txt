Як працюють райвиконкоми.
Володарський — закликає селян на пленуми. 
Коли недавно зібрався поширений пленум Володарського райвиконкому, разом з головами сільрад, то на ньому було багато також й селян. Гарно пройшов пленум, й багато праці проробив. Обговорили оправи радбудівнитва, землеустрію, агрономії та про сільсько-господарський податок. На пленумі виявилось, що хоч сільсько-господарська кооперація ще не стала на потрібну височінь, але-ж вже багато допомогла селянству. Селяни винесли побажання, щоб скоріше видавались аванси під хліб, бо його скуповують спекулянти. Пленум вирішив, щоб райвиконком тепер- же почав підготовляти школи до нового навчального року, взявся-б їх лагодити. Мало охопила село праця агронома, бо він — лише один на цілих два райони. Знижку, та ще й велику, по сільсько-господарському податку селяни зустрінули з великим задоволенням. Вахтенний. 
Частіше виїздити на села районним робітникам. 
Селяни завжди раді почути в свойому селі доповіді представників району, про те, як працює виконком. Коли до Великого Луга приїхав з Пулинського райвиконкому заврайземстолом з агрономом, то селяни всі так і хлинули на сходку. Навіть богомільні люди кинули церкву й пішли туди, хоч було св'ято «трійці». Сходка багато користи дала. Було у Великому Лузі чимало ріжних справувань за землю. Тут же їх всіх і вирішили, як слід. — Тепер ми добре бачимо, як район повертає свою працю до села. Коли-б частіше таких робітників до нас посилав. 
Велико-Лузський.
