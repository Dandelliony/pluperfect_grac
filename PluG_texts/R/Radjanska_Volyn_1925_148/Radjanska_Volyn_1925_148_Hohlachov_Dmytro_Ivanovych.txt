Хохлачов, Дмитро Іванович.
В середу о 2 год. дня після довгого й тяжкого хорування упокоївся Дмитро Іванович Хохлачов, славний командир Донецьк. полку. Син селянина Забайкальського краю, Хохлачов ледве одержав пятикласову освіту. Закликаний в липні 1914 року на військову службу, вступив охочекомонним (вольноопределяющимся) в одну з дієвих частин. Демобілізувавшись в березні 1918 року, бере  участь у організації та виступах партизанських загонів проти німців у Вітебській губ., потім із загоном перейшов до Червоної армії. Спочатку 1919 року Хохлачов їде до Харкова, де одержує призначення на командира окремого батальона, що влявся в 2-й Харковський робітничий полк. Як одступали червоні частини із Харкова, т. Хохлачов вступає в 2-й Сумський полк комбатом, а далі стає й командиром полку. Після розформування Сумського полку — Хохлачов працює на різних відповідальних військових посадах й, нарешті, стає пом командира 364 полку 41 дивізії. Підчас боїв на польському фронті в липні 1920 р. т. Хохлачов стає командиром 44 полку аж до часу його розформування. З червня 1921 р. т. Хохлачов бере активну участь у боротьбі з бандитизмом на Київщині. Ліквідація банд Мордолевича, Богатиренка та инших петлюрівських отаманів проходить при безпосередній участі т. Хохлачова. А далі доводиться йому з успіхом керувати боротьбою з бандами на Чигиринщнні (Холодний Яр).  Він призначається по черзі командиром 220 комполку, 74 бригади 26 дивізії. Наприкінці 1922 року т. Хохлачова призначено помкомандира Таращанського полку, а пізніше командиром славних донців. Старі бойці оповідають про тов. Хохлачова, як про надзвичайно хороброго, бойового командира, витриманого й стійкого в бою. Про це свідчать і два ордени Червоного прапору, що їх одержав Хохлачов на польсько-петлюрівському фронті й за ліквідацію бандитизму. Так, він був невтомним і сміливим бойцем  — відданим великій --- оборони здобутків робітниче-селянської влади. За останні два роки, коли Червона армія віддавала особливу увагу вихованню з червоноармійця як вояки, так і громадянина, т. Хохлачов тут, в умовах мирної учби, виявив себе, як адміністратор і керовник бойової підготівлі полка. Він користувався повагою й любов'ю як червоноармійців, так командирів і політробітників, як гарний товариш і друг. Позбавлення, злидні, невтомна героїчна праця підчас громадянської війни надірвали здоровля бойня: Хохлачов захорів туберкульозом (сухотами), який і зломив його. Над труною його не тільки вояки Київської відчувають свій глибокий жаль, але й все наше робітниче-селянське суспільство. Ім'я Хохлачова записано на сторінках історії славетньої Київської дивізії. Але воно ще яскравіш записано в нашій пам'яті,’ в пам'яті тих, хто знав або чув про нього.
