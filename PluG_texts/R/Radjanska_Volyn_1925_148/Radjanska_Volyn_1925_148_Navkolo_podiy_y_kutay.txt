Навколо подій у Китаю.
Із вимог китайського уряду. 
Китайський посол у Москві одержав із Пекіна телеграму з 13 вимогами китайського уряду до чужоземців. Вимоги такі: 1) відмінити надзвичайний стан облоги; 2) звільнити всіх заарештованих китайських громадян, знову відкрити всі китайські навчальні установи, які було закрито чужоземцями в їхньому попередньому стані; 3) суворо покарати всіх чужоземців, винуватих у подіях; 4) оплатити пораненим, а також родинам забитих робітників, студентам та иншим особам збитки, які вони понесли в зв'язку з подіями; 5) прохати вибачення; 6) скасувати мішані суди; 7) прийняти знову на службу всіх службовців, всіх фабричних робітників, що страйкували на протест суворого чужоземного режиму й видати їм все утримання, належне за час страйку; 8) поліпшити стан робітників, давши їм волю праці й відмінивши кару за вимогу цієї волі; 9) надати китайським громадянам волю виборів до муніципалітета на рівних підставах з чужоземцями; 10) муніципалітети надалі не мають права будувати шляхів по-за концесіями. Збудовані або такі, то почали будуватися шляхи — передаються для даремного користування міській китайській владі; 11) відмінити постанову відносно газет; 12) встановити волю слова,зібрань, друку для китайців на території концесії; 13) звільнити з посади секретаря муніципалітету. Ці 13 вимог є головними, що на їхньому грунті можна встановити порозуміння між китайським урядом та чужоземцями. 
Біркенхед винуватить СРСР за китайські непорядки. 
Цими днями англійський міністр по справах Індії Біркенхед, інформуючи про китайські події, гостро нападав на СРСР, зазначаючи, що «непорядки в Китаю роздмухуються представниками Радянського Союзу з тим, аби пошкодити Англії». Тому, — сказав він, — Англія муситиме пірвати мирні взаємовідносини з СРСР.
Тов. Чичерін з приведу брехливої заяви Біркенхеда. 
У розмові зі співробітником «Роста», з цього приводу, народній комісар закордонних справ Чичерін зазначив: «Цілком ясно, що Біркенхед і англійські консерватори шукають і зачіпки, аби розпочати виступ проти СРСР. Такою зачіпкою стали китайські події. Обвинувачення нас у втручанні в справи Китаю —  є брехливим з початку до кінця. Китай, який донині пригноблювався й визискувався великими державами, повстав зараз проти цього ярма. Наша країна й уряд співчувають боротьбі китайського народу за цілковите визволення й втворення незалежного демократичного ладу в Китаю. Але співчуття — це не є втручанням в справи иншої держави. Ми уникаємо всього того, що можна тлумачити, як таке втручання. Не менш брехливим є також твердження, що наші представники наче б то намагаються викликати в китайському народі зненавість проти чужоземців взагалі. Наш міжнародній програм миру є достатньою запорукою проти такого обвинувачення.
Наш уряд багаторазово пропонував англійському урядові розв'язати всі взаємосуперечливі питання. Не наша провина, коли до-нині англійський уряд уперто відмовляється від переговорів з нами. Китайські події — це лише привід до натиску на нас.
