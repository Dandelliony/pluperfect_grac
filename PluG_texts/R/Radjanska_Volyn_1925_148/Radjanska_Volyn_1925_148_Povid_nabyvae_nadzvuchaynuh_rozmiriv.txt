В панській Польщі.
Повідь набуває надзвичайних розмірів.
На 10 мілійонів збитків. 
Повідь у Польщі набуває надзвичайних розмірів. З берегів вийшла Віола, Сан, Дністер — зі всіма притоками, Дунаєць та инші річки. За офіційними повідомленнями від поводи потерпіло 300.000 чол. Найбільш потерпів Станіславів, Калуш, долина Сірій, Пржемишль, Самбор. Рада міністрів ухвалила втворити центральний комітет допомоги потерпівшим від поводи, під керуванням президента Войцеховського. Воєвооди вимагають 10 мілійонів злотих на поповнення збитків. Грабський обіцяє відпустити біля 300000 злотих кожному з 4 потерпівших(себто 1 мілійон 200.000 злотих ). З воєводств весь час надходять трівожні звістки. У промислових округах Кракова заллято водою багато фабрик і заводів, зруйновано сполучення між Краковом та Закоганню. Перервано сполучення з цілими повітами. До врятування притягнено сапьорні полки з понтонними човнами, які працюють у-день і вночі. У Краковському районі врожай у залитих місцях цілком загинув. Повідь загрожує Варшаві, бо рівень Вісли піднімається. Вживаються негайні заходи, щоб не пустити повідь до Варшави. 
Вода все прибуває. 
Із Західньої України продовжують надходити трагічні звістки, що цілі повіти заллято водою. Засіви знищено. Вода все прибуває й загрожує нафтовим промислам. Вода піднімається аж за 3 метри. Над Львовим пронеслася велика буря. Трамвайні сполучення у місті перервані. У Варшаві ідуть спішні роботи по спорудженню греблі для запобіження поводи.
