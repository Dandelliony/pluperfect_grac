Десятуха в с.Несолоні.
Поблагословилися кійками.
Поблагословилися війнами.
Чи варто такі свята справляти? 
У селі Несолоні, Звягільського району, що-року, на десятий тиждень у митницю побожними людьми з попами святкується день святої десятухи. Напередодні цього дня з дванацяти годин починають сходитись з усіх кінців прочани, хоч йти то доводиться навіть за пятьдесят, за сто верстов. Сюди ж що-року приїздить до п'ятидесяти спекулянтів з іконами, хрестиками, насінням, цукерками. Великий, с тисячу чоловіка, натовп вештається, одне одного тисне, давить та инше. Підводи з кіньми загатили всі вулиці, душать жінок, дітей. Десятуха цього року так само пройшла, та закінчилась кіями.
Попик з Кіянки, вилізши на воза, починає проповідь лаючи, баптистів, корніївців та инших. А тії, згадавши євангельського заповіта, щоб «любити ворогів своїх», й «коли хто тобі в праву щоку затопить підстав йому ще й ліву», стягнули попика за расу з воза та й в потилицу його. Звичайно, що попівській публіці стало заздро. Хто за друка, хто за голоблі, а попи з хрестами напали на корніївців. Одного корніївця так поблагословили, що в нього носом та ротом кров полилася. А вся юрба з кілками. з лайкою, більш до орди татарської була подібна. Чи варт такі святкування справляти? 
Незаможник.
