     Всякі звістки
     
     ПЕТЕРБУРГ. П. А. Столипін послав в Ченстохов начальника одділу департамента духовних справ Петрова обслідувати в Ясногорському манастирі справу з злочинствами.
     „Н. Вр.” спростовує звістку, що Тімашев кидає посаду, а також звістку, що незабаром буде зроблено нову позичку.
     Припинено судову справу ректора юр'ївського університета Пасека, обвинуваченого за „бездѣйствіе власти”.
     МОСКВА. Студент Семаго, дожидаючи черги коло каси театра, так заморився, що зомлів. Він упав і розбив собі голову. 
     ВАРШАВА. З Гамбурга одержано звістку, що там арештовано Станислава Залогу, який у всьому допомагав Мацохові.
     Оштрафовано на 100 карб. газету „Праздничный Курьеръ” за вірші, присвячені ревизії сен. Нейдгардта.
