Про півсотлітні роковини смерти Т. Шевченка.
На сторінках „Ради" вже знято питання про майбутнє вшанування намити незабутнього нашого Кобзаря з нагоди п'ятидесяти літніх роковин зо дня його смерти. І справді, часу лишилось до цих роковин (26 февраля р. 1911-го) зовсім не багацько для такої серьозної і складної справи, а тому пора-б уже навіть почати робити деякі потрібні заходи. В № 212 „Ради", в редакційній статті з приводу цього, поміж иншим, зазначені й деякі способи вшанування, та вказано, що крім нашої інтелігенції, на обов'язку якої лежить як найширше спопуляризувати ім'я Шевченка серед народу, найвидатнішу ролю в справі вшанування пам'яти народнього поета міг-би взяти Шевченківський комітет. Поділяючи цілком думки редакції, я дозволю й собі сказати скілько слів в цій справі, як співробітник газети з провінції і громадянин, якому дуже близька й дорога та свята ця справа. На мою думку, поважний Шевченківський комітет не тільки міг би, а повинен безперечно взяти на себе найголовніші обов'язки в цій почесній справі. Иому, й тільки йому, при найширшій допомозі свідомої української інтелігенції та й всього українського прихильного до нього суспільства та преси, треба подбати, прикласти найщирішої праці і рук, щоб память такої дорогої для нас, українців, і визначної для всього славянства, людини й справді було вшановано як того достойна вона. Братись до цього треба негайно, серйозно, бо справа доволі складна, а саме головне, треба не забувати, що на шляху до здійснення її доведеться, може, не раз зустрічатись з усякими „независящими обстоятельствами", що можуть гальмувати і навіть псувати справу. З цими можливими „обстоятельствами" найзручніше зможе боротись тільки ця офіціальна інституція і де-які заздалегідь усунути зовсім, коли вона щиро візьметься до такої поважної справи. 

Всьому суспільству вже добре відомо, як ставиться до нас, українців, нижча поліцейська адміністрація (справники то що), особливо провінціяльна, при всякій нагоді вшанувати память Т. Шевченка, вбачаючи в цьому щось лихе заздалегідь; вона навіть не дає дозволів на впорядкування вистав памяти їх, не то що якогось урочистого святкування. Візьмемо, наприклад, повітовий город Дубні, на Полтавщині. Там скілька уже років українське громадянство збірається вшанувати память Кобзаря виставою чи концертом, призначивши прибутки на збільшення фонду на памятник йому. Одного разу було зібрано доволі величезний аматорський хор на чолі з доволі досвідченим компо зітором-консерватистом, д. Б. Підгорецьким, що пробував тоді в Лубнах. Пішли впорядники до справника за належним дозволом, —і почули від нього, що він ніби то проти концерту нічого й не має, але дозволу репетіції-співки не дав (!). Не подобалось йому помешкання, де мали відбуватись співки (!). Так всі заходи марно й пропали. Дозволу не добули. Не раз також готувались і до вистав з тою ж метою, але як тільки підуть до справника за дозволом на неї, справа на тому й лишається. „Краще дайте виставу на „бідних" города", — казав пан справник, —а на памятник Шевченкові не дозволю". І так всі заходи завше розбивались об мури адміністративної влади. 

Таке становище займають свідомі українці не тілько в Лубнях, а майже всюди на провінції, особливо на Полтавщині, за дуже малими винятками. Таким чином українське громадянство

на провінції може опинитись в такому ж становищі і в час святкування півстоліття смерти Т. Шевченка, як і зараз і нічого не зможе зробити в цій поважній справі, як би воно щиро цього ни хотіло. Шевченківський комітет, мені здається, зміг-би хоч трохи допомогти тому, щоб вийти з цього сумного становища. Йому б треба, на мою думку, обміркувати гаразд цю величезної ваги справу на своїх найближчих зборах і щось придумати на користь самого святкування й на провінції, тим більш що це святкування має величезне значіння, крім популяризації імени Т. Шевченка і з матеріального боку —для збільшення фонду на пам'ятник. Ці святкування зможуть значно збільшити цей фонд як збіранням жертв, так і з прибутків вистав, концертів, читанок, продажу творів, малюнків то що. Здається варто б йому заздалегідь добути належний дозвіл від міністерства внутрішніх справ на беззаборонне святкування півстоліття смерти народнього українського поета Т. Гр. Шевченка на всьому просторі російської держави і подбати, щоб про цей дозвіл було повідомлено у свій час через губернаторів, чи що, поліцейську адміністрацію (справників то що), щоб вони відали, що це святкування дозволено вищою владою і це може значно посунути справу вперед, розвяже руки нашому громадянству на провінції. Ми добре знаєм, що дозволене збірання жертв на пам'ятник все ж дає чималі наслідки і надає багатьом „відваги" взятись до справи збірання тілько тому, що „дозволено", та ще й самим міністерством, хоч правду кажучи, про цей дозвіл багацько поліцейської адміністрації, особливо дрібної, чомусь зовсім не відає і частенько трапляються непорозуміння тільки через це незнання. Може комітет прийде до инших форм запомоги провінціяльному громадянству, це діло його, але я вважаю за обов'язок вказати на один з засобів допомоги, який, на мою думку, може мати дуже корисні наслідки. Ів. Лубенець.