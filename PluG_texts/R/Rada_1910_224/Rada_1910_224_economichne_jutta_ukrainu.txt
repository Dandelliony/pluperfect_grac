     Економичне життя України.
     Діяльність сельсько-господарських товариств.
     В однім з останніх чисел „Хуторянина” знаходимо кілька цікавих фактів з історії розвитку дрібних с.-г. товариств на Полтавщині. Виявляється, що перше з таких товариств з'явилось там у 1902 р. в селі Поділках, гадяцького повіту. Друге народилось у м. Решетилівці, полтавського повіту. На початок 1903 р. в губернії числилось усього 2 дрібних с.-г. товариства, а на початок 1904 р. їх уже було 11, на 1905 р. —30, на 1906 р. —46, на 1907 р. —60, на 1908 р.—71, на 1909 р.— 89, на початок 1910 р.—122 і на 1 іюля 1910 р.—141. Район діяльности дрібних с.-г. т-в здебільшого поширюється тільки на одну волость. Членами цих товариств переважно бувають селяне-хлібороби, що сами обробляють свою землю. На 1 іюля 1910 р. у всіх 141 дрібних т-вах числилось 7506 членів. Дрібні с.-г. т-ва являються опорними пунктами для праці агрономів на Полтавщині. До них пристосовуються майже всі заходи земства, що носять сельсько-господарський характер, як показні поля, злучні пункти, прокатні станції, продаж насіння, знаряддя то що. Надаючи цим товариствам великого значіння, губернське й повітові земства Полтавщини стають їм у поміч грошовими субсідіями. Здебільшого кожному дрібному с.-г. т-ву видається в перший рік його існування 400 карб., а в дальші роки по 200 карб. земської субсідії, причім половину цих грошей дає губернське земство. Опріч того, в деяких повітах (костянтиноградськім, кременчуцькім і хорольськім) дрібні с.-г. т-ва мають од земства субсідії на утримування секретарів з спеціальною сельсько-господарською освітою. Розмір таких субсідій досягає 300—600 карб. на т-во, причім половину цих грошей дає губернське земство. За 7 років (1904—1910) губернське й повітові земства Полтавщини видали дрібним с. - г. т-вам 211.366 карб. субсідії, причім у 1904 р. видано 3.900 карб., у 1905 р. —14.300 карб., у 1906 р.—22.840 карб., у 1907 році—20.735 карб., у 1908 р. —32.886 карб., у 1909 р.—47.574 карб. і на 1910 рік призначено 69.151 карб. Цікаво зазначити, що за цей самий період (1904—1910 р.р.) земство видало субсідії губернському й повітовим с.-г. т-вам 138000. карбов.
     На Київщині земство не так дбає про розвиток дрібних с.-г. т-в, тим то їх тут так і мало. Проте селяне сами пильно захожуються закладати такі т-ва, й де вони досягають свого, там т-во стає вже добре на ноги. Так, у с. Ненадисі с.-г. т-во відкрито тільки 1 августа 1908 р., а воно вже встигло принести чимало користи околишній людности. Воно продало сельсько-господарських машин і знаряддя в 1909 р. на 1034 карб. і до 1 августа 1910 р. на 5451 карб., штучного гною в 1908 р. на 20 карб., у 1909 р. на 50 карб. і в 1910 на 200 карб., дахової бляхи й фарб у 1908 р. на 1500 карб., у 1909 р. на 2250 карб. і в 1910 р. на 1800 карб. Сіялками т-ва в 1908 р. засіяно 15 дес., у 1909 р. 90 дес. і в 1910 р. 150 дес. Тепер при т-ві засновується одділ бжільництва.
