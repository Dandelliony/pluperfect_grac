     ПО УКРАІНІ. 
     У КИІВІ.
     В українському клубі 6 жовтня на черговій літературній вечірці українська письменниця Л. М. Старицька- Черняхівська читатиме свою нову драму „Гетьман Дорошенко” . Початок рівно в 8 г. вечора.
     Судова справа редактора Л. Н. Вістника. Закінчено попереднє слідство в справі редактора українського місячника „Літературно-Науковий Вістник” С. Ф. Веселовського, якого обвинувачують за надрукування в журналі романа Анатоля Франса —„Остров Пінгвінів”. Прокурорський догляд, як раніше і тимчасовий комітет в справах друку, побачив в цьому творові крім порнографії ще й богохульство. Веселовського обвинувачують по 2 ч. 73, 2 п. 2 час. 74 ст. уг. ул. і 1001 ст. ул. о нак.
     Штраф на „Кіев. Мысль“. З наказу п. губернатора, редактора газети „Кіевская Мысль” оштрафовано на 100 карб. з заміною місячним арештом за маленький фельєтон Жака Нуара „Вавилонское столпотворевіе”, надрукований в № 261.
     Є. І. Чемерінова. Вчора земляки-подолянці ховали Євгенію Івановну Чемерінову, яка третього дня так трагично померла під колесами трамвая на Бульварно - Кудрявській вулиці. Покійна Є. І. з дому Камінських була щирою українкою, освіту одержала в Кам'янець-Подільській гімназії, де зразу і лишилася наставницею. Вийшовши заміж за студента філолога київського університету Чемерінова, вона переїхала в Київ і тут служила при жіночих Самаритських курсах. Є. І. визначалася надзвичайною енергією і працьовитістю. На похоронах Є. І. було багато земляків покійної—подолянців—курсисток і студентів. На труну покійної покладено вінки од земляків подолянців, од товаришок по службі, од чоловіка і маленької доньки покійної та од родичів. 
     Справа арх. Мельхиседека. Звістка про те, що арх. Мельхиседека засилають на покуту в Соловецький манастирь, як нам відомо з певних джерел — неправдива. 
     Чутка про одставку Зілова. Пройшла чутка, що попечитель київської шкільної округи Зілов подається в одставку. 
     Втеча арештантки. Позавчора вранці з Кирилівської лікарні втекла арештантка А. Кузьменкова. В лікарні вкупі з нею була її родичка Сокурова і Юпатова, які й допомогли втекти Кузьменковій. Вони сплели з рушників і простирадл віжки і спустили на їх Кузьменкову.
     Кузьменкова вже кілько разів судилась за грабіжі і злодійства. Тепер вона гоїлась в лікарні од якоїсь накожної хвороба, яку, либонь, сама собі й прищепила, щоб перейти в тюрми в лікарню, звідкіля зручніше втекти. 
     В університеті. Замісць проф. С. М. Богданова, вибраного членом Д. Думи, призначено на посаду екстраординарного професора по кафедрі агрономії ад'юнкта професора Ново-Олександр. інститути магистра агрономії В. К. Колкунова.
     3 лук'янівської тюрми випущено арештованих адміністративно С. Русановського, І. Чайченкова і С. Білієнка-Доляновського.
     Цікаве прохання. Селянин Мініч просить гор. голову дати йому 150 карб. на подорож в Петербург, де він „під впливом голосу своєї совісти” подасть в Думу 4 законопроекти, які, на думку Мініча, ощасливлять Росію, дадуть їй зразу 1½ миліярди грошей і визволять од безробіття. Як він зробить це — Мініч не каже нікому. 
     Засідання губ. зем. комітету. 3 октября одбулось четверте засідання губ. зем. комітету. Губернська управа в своєму докладі просила асігнувати на народню освіту 1,060,337 карб. З цих грошей 156,000 вертає земству казна, як допомогу на плату вчителям земських початкових шкіл, а 904,337 треба взяти з земських грошей. Шкільна комісія зробила де-які зміни в асігновках управи, згодившись з докладом в цілому. Така сама резолюція комісії, на яку пристав і комітет. На допомогу церковно-приходським школам постановлено асігнувать 60,000 карб. на содержування школи няньок в Київі замісць 500 карб., як радила управа, асігновано 1,000 карб. На содержування школи домоводства лук'янівській дамській попечительній раді асігновано 1,000 карб. і київській ремісничій школі призначено субсідії 500 карб.
     До оповіщення Київа благополучним по холері. Через те, що вже минуло два тижні, як в Київі ніхто не захворів на холеру, завідуючий одділом народнього здоров'я Ф. С. Бурчак подав доклад управі, в якому просить: 1) клопотатись перед губернатором, щоб Київ оповіщено було благополучним по холері; 2) роспустить санітарні отряди. Присутствіє городської управи затвердило доклад Ф. С. Бурчака.
     З Поділля. Розбійники. В с. Казимирівці, як сповіщає „Под.“, цими днями напала розбійники на дім тамтешнього батюшки. Прийшло двоє якихсь людей в машкарах і засіло на ганку ввечері, дочікуючись батюшки. Батюшка в цьому селі старий вже і живе самотою. Годин у 9 вечора він вийшов з хати. Тут і наскочили на батюшку розбійники на самому ганкові. В одного в руках рушниця, а в другого ніж. Ухопивши батюшку за руки, лиходії вимагали грошей. Грошей не було —і через те вони довго мучили сердешного, а тоді прокололи йому наскрізь груди. На крик прибігла баба з кухні, але їй напастники рушницею розбили голову і пішли собі. Хто вони такі, ще не дізналися. 
     З Чернігівщини. Город в боргах. Чернігів дуже набрався боргів і не мав чим платити. Адміністрація загадала чернігівській городській думі, щоб вона заплатила швидче казні 150.000 карб. боргу,—а в городській касі порожньо. Через це городська дума клопочеться, щоб з неї скинули частину невиплатові або хоч дали одстрочку.
     З Полтавщини. Земські вибори. Повітові полтавські земські збори вибрали на нове трьохліття тих самих гласних: головою—д. Ганька, а членам —д.д. Часника, Горая, Штурма та Власенка. 
     Миргородські повітові земські збори значно змінялись: з 32 гласних 18 поступовців. 
     Земська запомога с.-господарським товариствам. Лубенські чергові земські збори, на своїй нараді 30 сентября постановили призначити грошову запомогу на розвиток діяльности оцим сельсько-господарським товариствам в лубенському повіті: Вовчанському, Засульському, Карпилівському, Лазірському, Лубенському, Лукомському, Оржицькому, Світинському, Тарандинському, Тишківському, Черевківському, Яблунівському по 200 карб. кожному, при чому половину цих грошей бере на себе губернське земство.
     Навчання гімнастики. Інспектор народніх шкіл району лубенського повіту пораяв лубенському черговому земському зібранню, що оце відбулось кілька тому днів, завести по всіх земських початкових школах в повіті обов'язкове навчання гімнастики й військового строю, але збори, обміркувавши це питання, зважаючи на те, що де вимагає великих коштів (тисяч щось з 5) з земської каси, не пристали на цю пораду.
     Нова газета. В Кременчуці вийшла нова газета: „Кременчугскій Голосъ”.
     Духовенство і театр. „Од. Н.” сповіщають, що в Кременчуці духовенство не схотіло правити молебен перед початком сезону в театрі.
     Нові школи. Лубенські повітові чергові земські збори ухвалили заснувати в повіті 1910—1911 року 5 зовсім нових початкових школ і 9 нових комплектів в теперішніх школах. 
     (Власн. кор ). 
     Заснування бібліотек. Лубенські земські збори ухвалили заснувати року 1911-го 8 нових шкільних бібліотек для хатнього читання в оцих селах: Березоточі, Нищому Булатці, Лазірках, Пилиповичах, Савинцях, Мокрому Іржавці, Вільшанці, Загребеллі, асігнувавши відповідні кошти на це. 
     (Власн. кор.). 
     З Харківщини. Нам'яти Л. Мацієвича. Літальний одділ російського техничного товариства в Харькові цими днями скликає збори, присвячені пам'яти авіатора-українця Л. Мацієвича, що так трагично загинув у Петербурзі. 
     На останніх зборах харьківської студентської української громади вшановано вставанням пам'ять Л. Мацієвича. Постановлено також висловити спочуття сестрам покійника, що вчаться в Харькові на курсах. 
     Смерть Лаговського. „Утро” сповіщає, що 30 сентября в Харькові, в одиночній камері арештантських рот, помер слабий на сухоти відомий околодочний г. Лубень, В. Лаговський. Його, як відомо, харьківська судова палата засудила за провокацію на 4 роки до арештанських рот. Суд був 23 января 1910 року. Через провокаторство Лаговського потерпіло чимало лубенців. На сухоти він слабував давно, а останніми часами недуга стала тяжкою. Помершому провокаторові було 23 роки. Кажуть, що перед смертю він сказав; „ради такого недовгого, проклятого життя не варт було занапащати свою совість”. Поховали його на городському кладовищі.
     Хліб. За останній тиждень по „южныхъ”  залізних дорогах вже менше везли зерна і тільки 7,000,000 пудів перейшло через ці дороги. 
     Убито директора завода. 28 сентября в слободі Білий Колодязь, вдосвіта застрелено директора тамтешньої цукроварні Івана Скубенка.
     Ювилей професора Д. І. Багалія. 6 октября минає 30 ровів науковій діяльності професора і ректора харківського університету, історика України Д. І. Багалія. Вшанування ювилята буде 10 октября на засіданні історично-філологичного товариства. Члени товариства зроблять доклади про діяльність і заслуги шановного професора. На тому ж засіданні шануватимуть ювилята й инші інституції, в яких працює Д. І. Багалій.
     З Катеринославщини. Арештантська ферма. Катеринославське тюремне начальство хоче поставити велику сельсько-господарську ферму для арештантів. В цій справі тюремне начальство вмовляється з землеустройчою комісією, щоб вона дала під ферму землі.
     Про вбивство Караваєва. „Од. Н.” подають нові відомости ц ро вбивство депутата Караваєва, добуті з певних уст. 28 сентября до слідувателя покликали наймичку вбитого депутата яка одчинила двері душогубам до кабінету покійника, та пацієнтку, що здибалась з ними на самих дверях. Цим викликаним свідкам показали в слідувателя—кожній окремо—чоловіка десять людей, арештованих в справі вбивства, обидві впізнали тих самих двох людей. Перед цим наймичка і пацієнтка росказували слідувателеві, які з себе були душогуби і от ті, кого вони впізнали, точнісінько такі й є. Ті самі прикмети вказані в проханні дітей вбитого Караваєва; в тому ж проханні названі обидва душогуби на призвіще: Шальдо і Щиконенко. Обидва були союзниками, а тепер один служить на брянському заводі, а другий завідує в полтавській губернії великим млином. Цей млин запідозрені в убивстві Караваєва купили зараз по цьому вбивстві. Коли їх тепер зоставили в одній хаті в наймичкою, що їх упізнала, то ці людці почали нарікати на неї і все хотіли дізнатись, де вона живе. Тимчасом цих упізнаних людей ще не арештовано.
