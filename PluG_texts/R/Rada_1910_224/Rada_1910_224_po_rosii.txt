     ПО РОСІІ.
     
     — В міністерстві освіти. Новий міністр в своїх розмовах з деякими діячами відомства освіти, як оповідають в міністерстві освіти, заявив, що він не думає рішучо змінять всіх порядків міністерства і відмінять його постанови. Одначе він все таки не погоджується з деякими поглядами свого попередника і на перших порах він візьметься до тих справ, які, на його думку, треба змінить відповідно до його поглядів. 
     (Р. В.).
     — Справа з провокацією. Літератор, якого кореспондент „Русскихъ Вѣдомостей” обвинувачує в допомозі провокаторській діяльности д-ки Путяти, викликав редакцію „Рус. Вѣд.” до третейського суду. „Рус. Вѣд.” прийняли визов і суд скоро відбудеться.
     (У. Р.). 
     — В Юрьївському манастирі. З Новгороду телеграфують „Р. С.”, що туди прибув мінський архирей Михаїл, якого синод послав, щоб він розібрав силу скарг на управителя манастиря юрьєвського архимандрита Анатолія. Архимандрит Анатолій, як виявляється, жив дуже вже не по чернечому і завів манастирь в борги. Манастирь має тепер 20.000 карб. боргу. Тепер нічим платить за забрані в крамницях припаси. Братія скаржиться на деспотичне відношення архимандрита. Синод одставив Анатолія од управління манастирем.
     — Труси. В місті Пінезі зроблено силу трусів серед політичних засланців. Робили також труси серед засланців і по селах. Труси робили жандарі з Архангельська. Трус зробили в одну ніч, щоб чутка про трус не розійшлася і політичні не вспіли „почиститися”. Під час трусу зривали підлогу, копали землю на дворі і т. и. Нічого недозволеного не найшли. Зате забірали всяку легальну книжку. Говорять, ЩО всіх довгострочних засланців вишлють з Пінеги в Красногорське, яке за 180 верст од міста Пінеги.
     (Рѣчь).
     — Поправки до університетського статуту. Керовники думської університетської комісії вже намітили поправки, які вони вважають необхідним внести в проект Шварца. В загальних рисах це такі поправки: роль попечителів учебних округів обмежується виключно догляданням за законністю постанов і діяльности університетської власти, без права втручатися в університетське життя. Права ради професорів поширять, давши їм право зноситися безпосередно з міністром, а не через попечителя. Студентські організації лишать. Виробляють способи обмеження зловживань з боку міністерства при затверженню міністром ректорів, деканів і т. и. Інститут інспекторів скасують. Університетові дають волю що до навчання і встановлення програм. Але міністрові надано буде право встановляти мінімум наукових вимог од тих особ, яким дипломи даватимуть певні громадські і професорські права. Питання про процентну норму октябристи не вважають потрібним порушувати тепер. 
     (У. Р.) 
     — В товаристві народніх університетів. В 1909—10 учебному році московське товариство народніх університетів вдвоє поширило свою діяльність, головним чином за щот робочих районів. В 1908—9 році слухачів було 26.000, а в 1909—10-му—52.000. 90 відсотків слухачів робітники з фабрик. Товариство рішило закрити юридичний одділ, бо градоначальник не затвердив багатьох лекторів цього одділу. Замісць того товариство видасть низку популярних юридичних книжок. Закриття цього оборудованого вже одділу зробило багато збитків товариству, через це воно має 5000 карб. недостачі. Плата за лекції та сама—5 карб. за лекцію, а гуртом — знижка 10—20 відсотків зо всієї суми.
     (Р. С.) 
     — Шаляпін на Кавказі. В Баку з публікою не церемоняться. Коли біля театру перед виставою, в якій брав участь Шаляпін, зібралося багато людей, то несподівано появилися пожарні бочки і публіку стали обливати водою. Потім вже явилася поліція і встановила порядок. Увесь час, поки брали білети, на вулиці стояв пожарний з кишкою в руках і, як тільки публіка починала збіратись, обливав її водою. В Тифлісі Шаляпин на автомобілі їздив розшукувать кватирю, в якій він жив, ще як був незначним хористом. Довго він шукав і таки найшов підвал, який тепер розвалився. 
     (У. Р.) 
     — Нова рослина на Кавказі. В кутаїській губернії, в містечку Квіріли, зроблено досліди по розведенню невідомої досі в Росії, так званої Японської сої, з якої готують пожиточну і смачну каву. Досвіди дали гарні результати, і нова для Кавказу рослина дуже гарно освоїлася з місцевим кліматом. 
     — В московському кооперативному союзі. Московський союз потребительських товариств купив величезний маєток з будинками, який належав фабрикантові Є. Волкову. Маєток цей виходить на три вулиці і займає 500 кв. сажен. За 85.000 карб. союз купив землю з величезним кам'яним двох-поверховим корпусом, довжиною 70 і шириною 18 аршин., другим кам'яним будинком і багатьома дерев'яними. З весни будучого року союз вже перебереться на нову кватирю.
     (Р. С.). 
     — Кооперативна гімназія. В Москві освятили недавно новий будинок гімназії Флерова, який поставлено на кошти, зібрані батьками учеників гімназії. Внески пайщиків батьків визначені з 50 руб., але єсть внески і в 5.000 руб. Кожен батько—пайщик, коли син його кінчає гімназію, одержує свій пай назад. Батьки дітей, які вступають, можуть купувати пай: таким чином стають власниками будинку. Кооперативний будинок коштує 35,000 рублів. Це дуже гарний дім, будований по останньому слову науки. 
     (Сов. Сл.). 
     — Минуле врядника. Петербурзька судова палата, розглядаючи справу врядника царсько-сельського повіту Федорова, якого обвинувачували в вимогательстві і ростраті, встановила, що він двічі вже судився за мошенство і присужений був до арештанських рот. Як він після цього попав на поліцейську службу—не відомо. Крім цього виявилося, що за ним є ще одна судова справа, для якої його розшукує поліція. 
     (У. Р.).
