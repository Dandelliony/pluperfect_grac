Стінгазети по районах.
Звягільський район
 Цей район представлений 13—15 газетами. «Голос рабочего й селянина! Ч. 3. Своїм яскравим заголовком і розміром перший видається в-вічі. Це —„межсоюзная рабочая й селянская газета Нов.-Волынского района. Окремих відділів у газеті нема. Друковані (як і вся газета) заголовки зникають у загальній масі шрифта. Малюнків нема. Довгі статті важко читати; писані вони на загальні теми. Майже зовсім нема житьового, безпосереднє зв'язаного з місцевою роботою, матеріялу. «Комсомольська думка» Ч. 4. (?) осередку ЛКСМ. Яв і в попередній газеті, більшість статтів (підкреслюємо статгів, бо для заміток такі розміри завеликі) на загальні теми. Тільки 4—5 відбивають найближче оточення й свідчать про ті настрої, вражіння й роботу молоди, що зв'язані з роковинами смерті вождів пролетаріяту. Шкода, що матеріали не розбиті по окремих відділах, що абсолютно непомітні заголовки, що не оздоблено газету малюнками, заставками. Шкода іще, що газета взагалі має досить неохайний вигляд. «Комсомолець» осередку ЛКСМ с Кіенка — відрізняється від «Комсомольської думки» лише меншим розміром. Усі технічні зауваження до попередньої газети можна подарувати й „Комсомольцю". Побажати його редколегії ще трохи старання, уважности— ось усе, з чим вона має орієнтуватися на дальші випуски стінгазети. «Голос молоди» Ч. 1. Смолдирівського осередку ЛКСМ,— теж подібний до „Комсомольської думки". Має ті-ж самі хиби, потребує однакового лікування. Правда, в «Голосі молоді" є окремі відділи, але назви цих відділів зроблено блідим чорнилом,— неохайно і не видаються в вічі. «Голос еслянина» Ч. 3. Відділів нема. З матеріялу зроблено кашу. А гірш за все те, що майже всю газету, як кажуть «на сто відсотків», — записали Кеш і Темля. Чому так мало (!) селян притягнено до писання в свою газету? Чим це з'ясувати? ~Адже ж справедливо її назвати не «Голосом селянина», а „Голосом Кеша й Темлі»?..
Левківський район представленій досить бідно:— однією газетою. Це свідчить про те, що робселькорівські, стінкорівські сили й хати читальні не досить уважно поставились до губерської вистави стінгазет. А може (хай вибачать мені), може й виставляти не було чого. Тим гірше! Звернемось же хоч до тої вченої газети, що представляв Левківський район. «Комсомольська зірка» Ч. 3. Лукського осередку ЛКСМ, значно краще згаданих нами вище газет. Гарно розпланований по окремих кутках матеріях має житьовві характер, всебічно освітлює життя-буття молоди й села. У газеті досить місця віддано „«юнацькій творчості"; „Гумористичний відділ" досить влучно коле кого слід, викликає здорову посмішку. Газета огрядна, має досить малюнків. І зовнішній вигляд і зміст її свідчать, що газеті віддається належна увага та час, що значіння її для села зрозуміли й оцінили. Видко, що «Комсомольська зірка» має всі засоби до того, щоб яскраво світитись серед темряви селянських буднів, освітлюючи всі закутки сільського життя, спонукаючи молодь до розумної праці й розумної розваги.
Полонський район. Розпочнемо з такої цікавої газети, яку уявляє із себе «Понінківський кооператор». Це і „Кооператор* завбільшки з добру... селянську хату. Вгорі газету без драбини не прочитаєш, а щоб знизу її прочитати, лягай на підлогу, бо инакше нічогісінько не розбереш, що воно там таке понаписувано. Статті ж у цій газеті, як простирадла, може ще більші! Як почнеш ті статті читати, аж зомлієш. Читаєш, читаєш і... не прочитавши до кінця. Стоїш і думаєш собі—і скільки воно часу на таку статтю пішло. Думаю —не менш, як місяць, а то й цілих два. Де тобі, „Правдо*, з такими статтями змагатися... Але перейдемо на серйозний тон. Всю газету зроблено старанно, з любов'ю. Є цікавий матеріал. Коли-б понінківські кооператори не ганялися за рекордом, а вміло використали цей матеріал, вони б мали огрядну і змістовну газету. І газета, мимо дрібних хиб, досягла б своєї мети: освітлювала б значіння й роботу кооперації, просувала-б ідею кооперації А головне, викликала-б кооперативну думку й самодіяльність населення, що виявилося б у замітках на шпальтах газети. Нарешті, взагалі виникає питання: чи варто понінківським кооператорам мати спеціальну кооперативну газету? Чи не краще буле-б закласти «кооперативний куток» у спільній стінгазеті робітників і селян Пенінок. 
Моторний
