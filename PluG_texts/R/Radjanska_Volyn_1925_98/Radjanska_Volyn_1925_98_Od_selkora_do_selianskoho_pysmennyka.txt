ОД СЕЛЬКОРА-ДО СЕЛЯНСЬКОГО ПИСЬМЕННИКА.
1921 рів. Село починає піднямати своє зруйноване гсслодарство. Разом з тим, виростають нові болячки на тлі сільського життя. Ото в цей час, у жовтні, в Житомірі починає виходити «Селянська Біднота», газета незаможнього селянства. 
Надсилаю в 1921 році до «Селянської Бідноти» перші дописи. Вмістили. Взяла завзятість. Надсилаю один за одним дописи про сільраду, комнезам, комуну. Наслідків ще не бачу. Але-ж одного разу допис розкриває, як голова сільради злигавсь 8 куркульнею. Добре таки допік допис. 
Піднявся галас, погрози. Куркуль же знаходить собі місця, шукає газети. Знайшов, почитав, плюнув. 
—  Ото погань завелася. Як би колись — тюрма. Чи чув хто, щоб власть пропечатували, та хазяїв.
   А голова сільради покаявся, як рукою зняло. Краще став працювати. Упевневшись, що такими ліками добре гоїти болячки села, я і далі почав писати. Писав правда, не тільки про болячки, але й про досягнення та будівництво радянське.
Тоді ще, в 1921 році, не було жадних кореспонденських гуртків. Кореспондент почував себе самотнім. Щоб мати пораду, я заходив до газети й там мене завжди привітно зустрічали.
Побачивши, що дописи дають гарні наслідки, я почав радити усім своїм знайомим селянам. Спочатку вони не дуже брались до писання, але от нарешті, й їхні дописи з'явились в газеті. У селі галас. Дісталось і судді, й вчителеві, й ріжним підпажкам, що в знаки далися селянину. Особливо своїми влучними дописами т.т. Сусіда, Мінько, Поліщук. Але, на жаль, де-хто з них уже замовчав. 
Крім дописів, я почав надсилати на спробу, як кажуть, ще й статті про громадські справи. У газеті ці статті виправляли.  А я по надрукованих та виправлених моїх статтях вчився далі, як треба писати. 
Від дописа, статті, я поволі перейшов до начерка, оповідання, п'єсок. Село, завод, комуна, усе це перед очима кореспондента. Там кується новий побут, буяє нове життя. Краще всього може помітити його дописувач.                  Першими моїми начерками були «На призви», «Заповітами Червоноїї армії*, ва ними—инші. Тепер я рахуюсь членом літературного об'єднання «Плуг».  Гнат Миронець
