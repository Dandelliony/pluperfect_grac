РОЗПРАВИ РЕАКЦІЇ В БОЛГАРІЇ.
Процес осіб, обвинувачених у вчиненні вибуху. Особам; обвинуваченим в організації вибуху в Софійському соборі вручено обвинувального акта. Акт вказує, що місце перебування обвинувачених —Петріні, Гренчарова, Козовського й Димитрова, а також зірвавшого пекельну машину на соборі Васко Абаджієва, не відомо. Можна гадати, що всіх цих осіб убито. Прокуратура вимагає смертної кари для Фридмана, Абаджієва, Гренчарова, Петріні, Козовського, Коєва, Димитрова й церковного служителя Злагорського. По справі викликається 46 свідків. 
Болгарська соціялістична партія в звязку з нинішньою політичною ситуацією Болгарії відмовилась від святкування 1-го травня. 
Нові провокації охоронки. «Замах» на царя Бориса. – Тисячі нових арештантів. Болгарський уряд оголосив офіційне повідомлення про новий замах на царя Бориса. У повідомленні говориться, що терористи закладали міни під царський палац. Усю роботу було закінчено в той момент, коли поліція викрила замах. На цій підставі, вчора в Софії, а також у провінції переведено тисячі нових арештів; окрім членів комуністичної й хліборобської партії, непартійних робітників і селян заарештовано також представників ліберально-опозиційних партій. У колах опозиційних партій гадають, що урядове повідомлених є провокація, що має стати приводом для переведення нових тисяч арештів, а також послабити за-кордоном вражіння доповіді депутатів англійської робітничої партії, що цими днями одвідали Болгарію. 
На лавах підсудних – 7200 чоловіка. У військово-польовому суді почалося розглядання справи 7 200 чоловіка, заарештованих на протязі останніх двох тижнів, у зв'язку з вибухом у Софійському соборі. На суд приведено 250 обвинувачених, решта перебуває в окремих камерах. Справу їхню слухатиметься без них.
