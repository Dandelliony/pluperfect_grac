Початкова Граматика української літературної мови.
   зветься „юс мал́ий“, колись вимовлявся як е носове, цебто близько до ен, як польське ę, напр.: мѧсо, нмѧ, чѧсто. З бігом часу носовість при цих звуках у нашій мові зовсім зникла, чому ѧ перейшов у нас на у, а ѫ — на я, а по шелесних на а: дуб, зуб, м’ясо, часто; але в мові польській ці звуки заховалися аж дотепер.
   Був у нас іще звук ѣ, що зветься „ять“; він із часом перейшов у нас на чисте і, напр.: хлѣбъ, лѣсъ, сѣно, наші: хліб, ліс, сіно. В російській мові ѣ перейшов на є, а в польській — на іа або іе.
   Звуки ъ і ѫ були тверді, а ь, ѧ, ѣ — зм'якшальні.
   В нашій мові маємо багато різних залишків старовини як у звуках, так і в словах та формах. Залишки старовини в мові звуться архаїзмами.
   Завдання 149. Глухі ненаголошені голосні ъ і ь часто позникали в сер́едині слова, а на кінці слова позникали скрізь. Скажіть, як буде по-українському: отьцъ отьцъа, орьлъ, орьла, мостькъ, мостька, зървати, окъно.
   ---
   