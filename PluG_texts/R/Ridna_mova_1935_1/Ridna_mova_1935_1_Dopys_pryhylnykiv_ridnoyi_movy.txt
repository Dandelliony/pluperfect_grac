Дописи Прихильників рідної мови.
   Вшанування пам’яти Проф. М. Грушевського. 4 грудня 1934 р. відправив я парастаса по бл. п. Проф. М. Грушевському. Замість вінка на Його могилу парохіяни склали малу лепту на „Фонд Рідної Мови“. Акта при цьому прикладаю. Дай, Боже, щоб розпочата Вами тяжка праця розвинулась якнайкраще. 9. XI. 1934, Володимир Волинський, Свящ. М. Широцький.
   Акт. Дня 4 грудня 1934 року у св. Миколаївській Церкві м. Володимира зібрано на „Фонд Рідної Мови“ 4 (чотири) зл. замість вінка на могилу незабутнього Проф. М. Грушевського. Церковний Староста І. Калинчук, парафіянин Гр. Москалюк. Від мене особисто 1 зл., а всього 5 (п’ять) зл. Свящ. М. Широцький.
   Як я став передплатником „Рідної Мови“. Давно вже я хотів до Вас написати, одначе якось так сталось, що аж тепер пишу. Не вважайте це за комплімент, якщо скажу, що Ваш журнал, — це для мене Євангелія... Скоро він з’явився на нашому пресовому ринкові, то моїм бажанням було мати його; мати свого, власного... Та матеріяльні злидні не дозволяли на те; вони примусили мене позичати „Рідну Мову“. А та позика була для мене, наче крадіж... Мовою я цікавлюся віддавна. Я вже давно, ще бувши учнем третьої-четвертої клас гімназійних (1927-28),зацікавився мовою. Коли я читав твори наддніпрянських письменників, то мені впадало в вічі те, що мова в їхніх писаннях була якась інша, аніж у наших, галицьких. Котрі з них писали правильніш, я не знав, одначе я відчував, що наддніпрянські письменники так гарно, так красно, так якось лагідно, мелодійно пишуть, їхня мова така тепла, м’яка, лагідна, наче матерня рука...
   Появу „Рідної Мови“ повітав я радісно, повітав, як щось, що мусіло з’явитись!. Я підсвідомо відчував брак її... Та не передплатив її, не мав грошей!.. Коли вона з’явилась, я пригадав собі слова польського поета:
Litwo, ojczyzno moja, ty jesteś jak zdrowie! Ile cię trzeba cenić, ten tylko się dowie, Kto cię stracił.
   Та коли поет каже, що аж по втраті можна було бачити ціну батьківщини, то я б сказав таке саме парафразою про »Рідну Мову«. Коли не було її, ми нічого не відчували. Та коли вона з’явилась, то ми відчули всю вагу, всю вартість її; ми побачили, що в нашому культурному розвиткові була величезна діра... Так, так! Ми допіру тепер, коли її бачимо, читаємо, можемо бачити всю велич її!...
   Не зважаючи на те, що я докладав усіх сил, в 1933 р. я не міг передплатити „Рідної Мови". Аж ось 1934-го року пощастило мені знайти друзів, що погодились спільно зо мною передплатити „Рідну Мову“ (це були два сільські хлопці). Я вияснив їм вагу „Рідної Мови“, сказав їм, що 1934-го року „Рідна Мова“ друкуватиме початковий курс української мови, словом, говорив їм усе, що тільки міг. Зложили ми по два злоті (разом 6) і я вислав їх на цілорічну передплату „Рідної Мови“. Варто б було бачити моє щастя, мою радість!.. Я ж так радів, коли ніс ті гроші на пошту, коли виповнював чека... Нарешті одержали ми „Рідну Мову“. Моїй радості не було границь!.. Я читав.. Кожний рядок був мені дорогий... (Прикро мені було тільки, що мої товариші якось ліниво, якось байдуже брались до читання). Оце коротенька історія моєї боротьби за власну «Рідну Мову“.
   Я вважав за краще, щоб три були одним передплатником, аніж мало б бути три „післяплатники“! Видинів, пов. Снятин 12. X. 1934. Мойсяк Іван.
   Ювілей X. Якимчука. 10 червня 1934 р. гурток прихильників відсвяткував 25-ліття поетичної діяльности Хоми Якимчука. Народився поет у с. Бутівці Заславського повіту на Волині 1 листопада 1877 р. в селянській родині. Рано покинув рідну Батьківщину й змушений був блукати світами, довгий час перебував за кордоном. Випустив кілька збірників своїх віршів. Завжди звертає велику увагу на чистоту мови, як в писаннях, так і в житті. Париж, 2. XI. 1934. Борис Лазаревський.
   „Гурток плекання рідної мови“ в Бучачі. В Бучачі при „Українськім Товаристві Прихильників Мистецтва“ заклався „Гурток плекання рідної мови“ на внесок, поданий на загальних зборах цього Товариства. Головою Гуртка обрано Ярослава Маркова. На початку до Гуртка вписалося 12 членів, й дня 18. X. відбулися перші збори Гуртка й лекція голови про українську літературну мову. Більшість членів Гуртка — молодь, жінки. Громадянство, бачучи поважну працю Гуртка, починав ним все більше цікавитись і вписуватись до нього. Маємо надію, що з Гуртка вийде велика користь не тільки місцева. Бучач, 23. X. 1934. Ярослав Марків.
   „Гурток плекання рідної мови“ в Стріличах Нових. 4 жовтня цього року засновано у Стріличах Нових при Кружку „Рідної Школи“ „Гурток плекання рідної мови“. До Гуртка вписалося 21 член (15 хлопців і 6 дівчат). Лекції відбуваються два рази на тиждень, на них приходять всі вписані, бо розуміють рідномовне гасло: „Для одного українського народу — одна літературна мова й один правопис". Гурток передплачує „Рідну Мову" й „Бібліотеку Рідної Мови“ Стріличі Нові, ЗІ. жовтня 1934 р. Бордун Василь, гімн, абсольв́ент
   „Гурток плекання рідної мови“ в Яворові. Заложено в гімназії „Рідної Школи“ в Яворові „Гурток плекання рідної мови". Др. Іван Велигорський.	„
   Україністичний Гурток в Новому Йорку. Праця в Гуртку йде невпинно від часу його заснування. Багато труду вкладаємо в життя Гуртка, щоб розбудити приспане зацікавлення до науки своєї мови, літератури й іншого, що необхідне для свідомого українця, але наслідки ще не великі, праця йде помалу. Новий Йорк, ЗО. IХ. 1934. Л. Годівський, голова
   На „Фонд Рідної Мови“ Посилаю Вам 50 ц. підмоги на »Фонд Рідної Мови«. Треба б вислати більше, але коло нас теж скрута, — криза, що дається нам добре в знаки, безробіття та застій у всьому. Прошу ласкаво прийняти хоч цю скромну жертву, а може в будуччині роздобудусь на більше. Здоровлю сердечно й бажаю успіхів у доброму Вашому ділі. Іван Федорович, 18. X. 1934. Regina.
   „Бібліотека Рідної Мови“. „Рідне писання" та „Словник місцевих слів“ стали мені тепер у дуже великій пригоді. Студіюю в УТІУ і часто заглядаю до однієї та другої книжечки. Бажаю найкращих успіхів „Рідній Мові“. S. Catharina, Brasil. 11. X. 1934. Семен Кравченко
   „Рідне Слово“. Було б добре, якби Видавництво видало початкову граматику „Рідне Слово“ окремою книжечкою. Остріг, 12. XI. 1934. А. Шмань.
   Побажання. Прийміть від мене, сірого вчителя (що працює в далекій закутині над збільшенням польської культури польського села), сердечне побажання: багато сили й волі працювати для українського Нар́оду Бажаю Вам успіху в цій праці, бо — поправді сказати, — щоб промовити до душі нашого обездоленого Народу, що вже сам не знає, кому вірити, треба до того мати питоме щастя. Ви починаєте мати це щастя, я те вичуваю з Ваших писань у „Рідній Мові“, де Ви вмієте так переконливо промовити до розуму й до душі. 5. XI. 1934 Учитель В. П.
   Бажаю розвою Вашому Видавництву. Passaic, 22. ЇХ. 34, Дм. Фенканин.
