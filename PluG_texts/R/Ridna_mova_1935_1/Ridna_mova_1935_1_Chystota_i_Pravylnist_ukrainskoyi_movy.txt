Чистота й правильність української мови.
Відповідь на запит́ання наших Читачів.
   Бр́индза. Інж. М.Хомишин запитує нас: „Бриндза чи бриндзя“? Гуцули, що виробляють цей сир, вимовляють твердо: бриндза, так само придніпрянці, поляки й росіяни. Тільки інтелігенція в Галичині вимовляє останній склад цього слова м’яко: бриндзя. Котра вимова правильна? Походження слова неясне. На підставі Martinys Wörterbuch der Milchwirtschaft можна догадуватися („ex Briuza“ — з Брієже), що слово це дісталося з Італії через Балкани й Волощину до нас на Гуцульщину". Радо відповідаю Вам. 1. Літературна вимова тільки бриндза, так подають і академічні словники. Слово чуже, а тому дз не зм’якшилося в нас, самі гуцули, що перші позичили це слово, вимовляють бриндза; але на Покутті, напр., часта бриндзя. 2. Слово це прийшло до нас із Румунії, де здавна пастухи робили бриндзу, румунське brînzâ того ж значення, — звідти й гуцули навчилися робити бриндзу. Звідки румуни взяли своє brînzâ, мені не відомо; прошу читачів із Румунії вияснити це докладніш.
   Вісник, а не вістник (Українська Студентська Громада в Новому Йорку). Тепер прийнято сполучення стн писати фонетично, цебто сн, напр.: пісний, чесний, почесний, учасник, облесний, капосний, напасник, пропасниця, існувати власний, хресний і т. ін.; через це пишемо й вісник, щоб бути послідовним. Але є ще й такі, що одності правопису не надають значення, коритися приписам не хотять, а тому самі собі встановляють правопис і пишуть іще вістник. Див. про це „Рідне Писання“ І § 58, — там все докладно вияснено.
   „Впивався (Шевченко) красою природи“. („Кобзар“ 1934, передмова І.Ставничого CT.XXV). Думаю, що подібні вирази мусимо конечно виганяти з своєї мови, як некультурні й простацькі. „Вона віддалася“ (побралася, одружилася), „впивався музикою“ (насолоджувався) „п’янів із насолоди" і т. ін., — усе це вульгаризує нашу мову.
   Гр́ивня, гр́ивень (Укр. Студ. Громада в Новому Йорку). В літературній мові прийнята форма гривня, а не гривна, множ, гр́ивні, без гр́ивень. Взагалі слова на -вня мають G/3 на -вень: возовень, часовень, підповень і т. ін. Див. „Рідне Писання“ І § 93 і 96.
   Дух́овний — д́ух́овий (Мгр. І. Коровицький у Варшаві). Трудно подати різницю поміж цими словами, бо в літературній мові вони вже в багатьох випадках злилися. Завжди кажемо: дух́овні вірші, дух́овна пісня, дух́овний стан, дух́овна особа, дух́овна школа і т. інше, зв’язане з духівництвом. Рос.укр. академічний словник І 259-260 подає: янголи — істоти дух́ові (і дух́овні), Д́уховим батьком був Драгоманов, С. Єфремів. У Б. Грінченка: Дух́ова міць. Духов́ий — це тільки про інструменти, піч духов́а.
   Застосувати (Д Бучинський у Трибухівцях), див. про це слово „Р. M“. 1934 р. ст. 119-120.
   Л́яський—л́ядський (Укр. Студ. Громада в Новому Йорку). Стародавній прикметник усе був тільки лядьскѣй лядьскый, від кореня ляд-. Так, в „Повісті временних літ" під 1019 р. читаємо: Пробѣжа лядьскую землю, під 1030 р.: Бысть мятежь в земли лядьскѣ і т. ін. Форма лядський часта й тепер у народній мові, визначає польський, напр. лядська віра й т. ін., але часто й лайливо: лядський сину. Пишемо лядський (пор. людський), фонетична форма ляцький. Як повстало стародавнє лядський — не вияснено. Від форми лях була форма ляшський, тепер пишемо ляський. Отже, форми лядський і ляський — це різні форми.
   Мати, матір (Д. Бучинський у Трибухівцях). Назовний відмінок мати, знахідний матір; говірково й матір уживають у назовнім У Шевченка: Мене мати породила 3, Тяжко матір покидати 165. Див. „Рідне Пис́ання“ І §87 ст. 40.
   Навманн́я (Др. К. Кисілевський і М. Сидоренко в Рафалівці). В живій людовій мові маємо: навман́а, навман́и, навманьќи, навманяќи, навманц́і, навман́я навманн́я, а в літературній панує навманн́я. Академічний Рос. укр. словник II 733. 824 подає такі приклади: Навманн́я розказую, Шевч. Він ніколи не вмів жити навманн́я Грінченко. Тікали зовсім навманн́я, Дніпр. Чайка. Я подалась вулицею навмання, Л. Українка. Може навманн́я читати, Квітка. Походження слова темне, але того корення, що й об-ман, обман-а, ман-ити, ман-івці й т. ін. Міцних підстав писати -ння, здається, нема (Словник Грінченка подає навма́ня), але форма навманн́я, з двома н, сильно защепилася вже в літературній мові її ж подає й академічний правописний слівник, тому навманн́я пише й „Рідна Мова“.
   Р́ешето (Дир. І. Кулиняк у Варшаві). В літературній вимові знаємо тільки р́ешето, мн. р́еш́ета, з реш́іт, — так подають академічні словники. Словник Б. Грінченка IV 14 подає тільки р́ешето. В рос. мові решет́о. Західньоукр. говори часто мають решет́о, мн р́ешета.
   Український наголос (Д. Бучлиський у Трибухівцях) не сталий, це зн́ачить — може бути на кожному складі. Але в літературній мові пильнують, щоб кожне слово мало тільки один наголос, як воно в більшості й є. Наша мова не знає такого правила, ніби двоскладові слова мають наголос на початковому складі, — можуть мати й на кінцевому. Від числа складів наголос взагалі мало залежить, — залежить частіш від інших причин. Вимовляємо тільки Франќо, ніќоли Фр́анко (але чужа вимова й вимова неукраїнського прізвища буде Fŕanko). Вимовляємо М́арко Вовч́ок, Пан́ас М́ирний, а не Мирн́ий.
   Наголос зприставкованих дієслів на -ити (Суддя Яр. Марків у Бучачі). За малими винятками, дієслова т. зв. IV. кл. на -ити звичайно недоконані й мають наголос на -и-: роб́ити, прос́ити, кад́ити й т. ін.; у формах часу теперішнього ці дієслова переносять наголос на корінь: р́обиш, р́обить, р́обимо, р́обите, р́облять, але 1. особа має наголос на кінці: робл́ю, прош́у, кадж́у, колоч́у й т. ін. Коли до цих дієслів додаємо приставку, то вона змінює їх значення — робить їх доконаними, але зовсім не змінює наголосу. Тільки ось ці чотири дієслові, з’єднуючись із приставками, все таки позостаються недоконані, але наголос конечно переносять на корінь: зв́одити, зав́озити, перен́осити, нах́одити й т. ін.; наголос позостається на корені цих чотирьох дієслів і по всіх формах часу теперішнього, в тому числі і в 1. особі однини: нах́оджу, нах́одиш, нах́одить, нах́одимо, нах́одите, нах́одять, вин́ошу, зав́ожу й т. ін.
   Прийменника (Проф П.) ставимо звичайно поруч іменника або поруч його прикметника, але не далі, напр. у Шевченка: „В довгій рясі по келії старий чернець ходить“ Такі форми, як: „Сів на давно вже нечищене й покривлене крісло“, трохи штучні, треба б: „Сів на крісло, давно вже не чищене й покривлене“.
   Правописна одність (Укр. Студ. Громада в Новому Йорку). Правописні розбіжності поміж моєю „Чистота й правильність української мови“ 1925 р. і „Рідним Писанням“ 1933 р. пояснюються тільки бажанням одности й карности в правопису після академічних ухвал. Див. „Рідне Писання“ І ст. 3-4: „В ім’я культурної одности українського правопису йдемо за академічним правописом навіть там, де ми з ним не зовсім погоджуємось“. Пишіть: трьох, чотирьох, ніччю, піччю.
   Істота літературної мови (М. Сидоренко в Рафалівці) не така, як Ви собі уявляєте: літературна мова звичайно не багато оглядається на говірки, завжди штучна й не все логічна. Традиція в літературній мові грає величезну ролю, і вона закріплює те, що спочатку видається дивним. На літературну мову не можна дивитися під кутом однієї говірки, — з такого погляду все буде „не по-нашому“. Це й X. Якимчукові в Парижі.
   Західноукраїнські елементи в літературній мові (Проф. о. Ю. Дзерович у Львові). Літературна мова не мало взяла й від мови західньоукраїнської. Так, напр., тепер пишемо від, хоч східньоукраїнська мова звичайно знає од; Шевченко, напр., від не знав. Далі, від західніх говірок узяла літературна мова й свою систему писати і з о та е, хоч у східніх говорах вона не така. Так само за впливом західніх говірок у літературній мові пишуть тепер -мир-, пир-, - бир-, хоч східні говори знають тут тільки і (вмірати й т. ін.). Із західніх говорів і правопис зима, хоч на сході панує зіма. І т. ін. (див. „PM" II 233). В східніх говорах родовий тільки радості, пильності, веселості й т. ін., літературна мова (непослідовно) прийняла була писати тут -и: веселости (правда, тепер це відкинене).

