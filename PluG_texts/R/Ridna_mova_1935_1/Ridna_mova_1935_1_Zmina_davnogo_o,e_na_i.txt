48. Зміна давнього о, е на і.
   Пішов Прокіп — не кипів окріп, прийшов Прокіп — кипить окріп, а без Прокопа не кипіти окропу. Спасівка — ласівка, а Петрівка — голодівка. Коли не пиріг, то й не пирожися, коли не піп, то й не попуй. їхав чумак волами по сіль, а вернувся без волів і соли. Рік не вік. В біді день роком стає.
   Тхір — тхо-ра, ріг — ро-га, рід — ро-ду, плід — пло-ду, міст — мо-ста, хвіст — хво-ста, слів — сло-во.
   Річ — ре-чі, піч — пе-чі, сіл — се-ло, ніс — не-сла, вів — ве-ла.
Вій-на — во-єнний, бій — бо-ю, рій — ро-єм, Андрій — Андре-я, гній — гно-ю.
   Вісь — о-си, віт-ця — о-тець, вівця — о-вець, вір-ла — о-рел.
   Що таке склад відкритий і закритий? Коли давні о, е змінюються на і, а коли не змінюються? Як вимовляємо це і? Яка голосна ознака самостійности нашої мови? Яка доля давнього початкового о? Перед якими закінченнями змінюються о, е на і у складі відкритому?
   Склад зветься відкритим, коли закінчується на голосний звук: ро-ду, ро-га, і закритим, коли закінчується на приголосний звук: рід, ріг.
   Давні чисті звуки о, є, наші о, е в закритому складі переходять на і, але в складі відкритому не змінюються: рід — ро-ду, ніс - но-ca, піч — пе-чі, се-ло — сіл. Вдавнину було: родь, нось, пєчь, сєль.
   Зміна давніх чистих о, е на і — це найголовніша ознака самостійности української мови.
   Те і, що повстало з давніх чистих о, е треба вимовляти чисто, не наближаючи його до и, напр.: стіл, а не: cтил.
   Коли ми не знаємо, чи писати і чи и, то треба змінювати слово: якщо замість цього непр́орізного звука при зміні слова стає о або е, то треба писати і: сіль — соли, віл - вола, стіл — стола, піч — печі.
   Завдання 155. Вдавнину в нашій мові було: родь, нось, соль, попь, рокь, пєчь, сєдьм, шєсть. Як ці слова змінилися в нашій мові? Запишіть ці нові форми до зш́итка поруч слів давніх.
   Завдання 156. Полінійте ось так сторінку в зш́итку і впишіть по 15 прикладів.
Коли звуки о, е змінюються на і.
Закритий склад.	   Відкритий склад.	 Закритий склад.	Відкритий склад.
   Пишемо і.	      Пишемо о.	             Пишемо і.	             Пишемо е.
     Сіль	       со - ли.	                Річ	              ре - чі.
   Завдання 157. Полінійте отак свого зшитка й запишіть по рядках оці слова: ніс, піл, піп, Біг, ріг, сіль, віл, ніж, рік, піч, річ, вів, рід, стіл, плів. 
Коли писати і.
Коли при зміні слова стає о, е, треба писати і.			
Закритий склад.	    Відкритий склад.	     Закритий склад	         Відкритий склад.
Пишемо і.	  Бо при зміні маємо о:	       Пишемо і.	       Бо при зміні маємо е:
Ніс	                  носа.	                 Річ	                       речі.
   Завданнвя 158. Вдавнину був звук и що пізніше перейшов на й; давнє о перед цим й перейшло в нашій мові на і, напр. воина — война — війна. Придумайте 5 слів, де маємо і перед й.
   Завдання 159. Коли слово розпочинається на о, що знаходиться в закритім складі, то це О
змінюється на і і конечно приймає перед себе приставне в. Коли ж початкове о знаходиться в відкритім складі, цебто само творить окремий склад, то воно позостається незмінне.
Перепишіть оце до свого зш́итка:
Зміна початкового о.
Давнє:	Закритий	Відкритий
	склад:	склад:
ось	вісь	о-си
овьца	вів-ця	о-вець.
отьць	віт-ця	о-тець.
орьлъ	вір-ла	о-рел.
   Завдання 160. В корені слів, що закінчуються на -ець, -ок, -оть, -ень, звуки о, е міняються на і і в складі відкритому, напр.: коньцъ — ко-нець - кі-нець. Запишіть до зш́итка оці слова й запам’ятайте, що в них маємо і, а не о, е.
   Кінець, стілець, удівець, камінець, червінець, двірець, Дінець, олівець, взірець, кілок, місток, дзвінок, сніпок, візок, ріжок, потічок, присілок, кіготь, кіпоть, лікоть, ніготь, швірень, рівень.
   Чи не вимовляють у вас тут о, як те чуємо ще в багатьох говорах ?
   Завдання 161. Перепишіть оце:
В літературній мові прийнято писати: візьму, вільний, сільський, війна, сковорідка, різнорідний, голослівний, кімната, пімста й помста, торгівля й торговля, народ і нарід, прізвище, прірва.
Не пишіть: призвище, прирва, треба писати: прізвище, прірва!
