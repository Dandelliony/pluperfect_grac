Зміна о, е на і в говорі с. Головчинець Залісецького повіту.
   Говір с. Головчинець [Село Головчинці лежить над річкою Дуплою, коло містечка Товстого в повіті Заліщики. Говір села — не чистий подільський і не надністрянський; в ньому виразно перехрещуються впливи подільського говору з говором наддністрянським (опільським). На мапі І. Зілинського в 1933 р. говір Головчинець зарисований до опільської (наддністрянської) діалектичної групи, що не вповні вірне. Докладніше розповідаю про це в своїй недрукованій праці: „Говір с. Головчинець Залісецького повіту“.] знає досить послідовну зміну о, е на і в закритих складах, хоч і відхилень не мало. Ці відхилення повстають через аналогію, брак почуття, звідки береться таке і, або під чужим впливом.
   Тут чуємо звичайно: тік, рік, віз, нїс [У цій статті зазначаю: ї по приголосній — це м’яка приголосна + і (нї, сї... = ньі...); и/e = и з е неакцентованого; к’ — палатальне (т зв. м’яке) K; о/у = о сильно зближене до у; н/м = н із губним замкненням, рівне майже вповні м.] (несла), нїс (носа), ґнїт (ґнота), лїд (леду), мід (меду), шістка (шестий), сїмка (семий), сіл (си/ело), доріг, ключів, щітка, чіп, на сьвіжім, к'исїль - к‘исїлю, соловій-вія, ви'сїлє, вівце — вовец, вістри/е, вівс — вовес, сіль, постїль (і посьтїль) — постели (і-лї), дїдовід, запал́́їнє, але п́али/енє, підбріхувати, вичісувати. Те саме також у G/3: сухіт, хоч без зміни о, е на і: запон, монет, підвод, би/езрог.
   В повноголосних формах маємо і в закритому складі в словах: поріг, беріг, воріг ( і ворог), сторін, сто/уділ (а то й: студіл), воріт (і ворот), борід; але тільки: голов, коров, порох, голод, волочка (у сусідньому селі, за 2 клм, Ворвулинцях: волїчка), з́аполоч, вити/ереб’ювати (рідше: -рі-), виверчувати, зате майже все: підперізувати, виполїкувати (і -ло-).
   У словах, узятих із церкви, досить часто й тепер зміни о, е на і нема: Бог, бодай < богдай, бодапр́ости < Бог да простить (але також почуємо: Біг, пан/мбіг, бігме), возни/есеніє, Тройцє (хоч три ярі свічки разом у трираменній формі називаються: трі/йцє; в цім останнім слові й сильно редуковане, майже непомітне).
   У багатьох словах наголошене о лишається незмінне: война, вольско < войско (і войсковий), моцний (хоч міць), вандровний (але: вандрівник), злосний (хоч злїсьть), кошницє (к’іш), ниб/еощик, ни/ебошка (хоч: ни/ебіжи/ечка, поруч: ни/ебожи/ечка,) панчошка (рідше: панчішка), ножи/ечка (рідше: нїжи/ечка), роздорожи/е, G/3 лоз, блох (блїх), причолка (за N/1 прич́олок, хоч буває й пр́ичілок). Поза акцентом без зміни о, е на і: Федор, набор < на-борг (тут г безголосе), обоє чужі (грецьке й німецьке). Сюди ж належить подра, а далі й свої: вороженьки, дороженьку (і -рі-) зо, надо (мнов).
   Не повинно б бути зміни о, е на і, але вона є через аналогію до інших відмінків: к’інец (і конец), к’ілок-к’ілка (ніколи: колок), частіш: столец, скопец, рідше: стілец, ск’іпец; усе тільки: чіпец, камінец, G/3 ластівок (поруч ласьтївок),
   Через фальшиву аналогію зміну о, е на і бачимо в таких словах як: зд́ойму - під́ойму, і здійм́у — підійм́у; підійм́аю (рідше: -до-), але все: під́ойма; від́ійму (відійм́у) і від́ойму; все: дійти, розірвати, зі і зо мнов, відійти (і відойти), відітхнути.
   Є вже й такі слова, де зовсім затрачується почуття, звідки і взялося, і слово остається з і в цілій відміні, от як: міль - міли, к’ір -к’іру, кук’іль -кук’ілю (рідше: кокол́ю), кріль, крілє, крілик. Ба, навіть індивідуально (у старих) можна почути: сіль -сіли - сіли/ев (поруч: соли, соли/ев). Подібно: міць - міци - міци/ев (і моци, моци/ев; пор.: забрали єго силоміць, або: силоміци/ев).
Львів.
