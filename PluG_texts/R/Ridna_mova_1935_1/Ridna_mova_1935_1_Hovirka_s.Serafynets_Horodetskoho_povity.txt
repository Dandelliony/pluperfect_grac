Говірка с. Серафинець Городенського повіту.
   Сполуки голосних. Давні сполуки: ер, ор, ол між приголосними дали повноголос: ере, оро, оло: серед́а, бород́а, голов́а і т. ін. У нашій говірці друга голосна перед наголошеним складом скоротилась. У скорій вимові повстають такі форми: сирд́а, д́ерво, ч́ерво, бурд́а, гулв́а і т. ін. Натомість сполука півголосних ь, ъ з пливким р між приголосними дала групу ир, нпр. кирвавиці, кирниці і т. ін.
   Затрата чи поява звуків. Затрата (скорочення). Голосні часто зникають у скорій мові: ѓолка, мнє, х́очти, д́оста, го, му, ї, п́очкай (почекай), довгобр́азий, гирќи, ста (сюди), нпр. дай го ста, най му ст́ипи зр́об’ю;... тв́ую псом́аму; сирд́ина, вирт́ено, мугр́ич, п́арбок, ніц. Деколи знову голосні появляються в назвуці: ірж́є, йор́ати (пісня: Ти си л́ишиш в Сараф́инци сіяти, йор́ати, а я піду м́олод ж́овняр дур́оги збив́ати). Те саме діється й з приголосними. Вони рівно ж зникають чи появляються. Заник приголосних в, г, й, л, ть, д: ́оздух, ́озме, ознис́енє, оскр́ес, зїз́ати; читв́ерь, б́ічи, моч́и, ліч́и, прост́ибі; тоѓід, ни-б́іси, д́ай-му п́оки; масн́иці; шіздіс́єкь; кл́ані (1/4 копи). Поява приголосних в, г, й (поява придиху): в́урда, в́улиці; ѓондички, Гам́ерика, гор́іх; ́єнчий, ́єндик, Їван; зр>здр: здрєк, здр́ілий; мр > мбр: цимбр́инє, ц́имбра. Затрата складів (контракція). Заникають рівно ж і цілі склади: аґ́іт (а дивіться), ад́и (а диви), чо-х́оч (чого хочеш), н́ицьку брр (кличуть вівці).
   Переставна (метатеза) поодиноких звуків і складів: видм́ідь (медвідь), кул́опні (коноплі), вугур́ити (говорити), бурќований (брукований), оќоман (економ).
   Сполуки приголосних звуків. Звуки підпадають різним змінам не тільки поодиноко, але й в сполуці з іншими звуками. Якість зміни залежить від сусідства. Між двома приголосними появляється деколи переходовий звук для легшої вимови. Означую цей звук знаком і, бо його мабуть найбільше чути. Чути його в мові дітей і в пестливій мові: м́ам/іцю, кн́иж/іка, близ́ен/іко, н́ин/іка, ц/івях і т. ін. У мовознавстві це явище зветься off-glide, поль. ześlizg.
   Обопільний вплив звуків на зміну їх артикуляції. Уподібнення. Внаслідок сусідства й безпосередньої стичности звуків наступають зміни, що провадять до їх повної або частинної подібности. У той спосіб повстає уподібнення (асиміляція) звуків повне або частинне, прогресивне або регресивне.
   Частинне уподібнення: 1) щодо звучности: б, д, ж > п, т, ш: гул́упка, кл́атка, книшка; 2) щодо носовости: вн, бн > мн: р́імний, ќомнір, дрімн́ий, г. мн́о; 3) щодо звучности: к, сь > ґ, зь: Вил́иґдинь, пр́озьба, л́иґвариці: 4) уподібнення (т. зв. гармонія) голосівок: вч́ара, салам́аха, дил́еко, уд́ерити, приф́есорь, прив́ет, тр́аба; 5) щодо місця артикуляції: нб, нк, мк >мб, м, нк: п́амбіх, бамб́етлі, бумбони, тас́єнка, амб́онія; жц > сц: на кн́исці; шц > сц: в ќєсці (кишка).
   Повне уподібнення: зс > сс:ссуб́оў; зж > жж: ж жінкоў, ж жєл́ю; тч > ч: очин́аш; тш > ч: кор́оччий; дс > ц: зв́іцци; дш > ч: мул́оччий; чц > ц: в сур́оцці; тс > ц: ж́еницци; шс > с: б’́єсси; жш > с: ни в́асси; дн > нн: с́игонни. 
   Уподібнення між словами т.зв. sandhi. Уподібнення наступають рівно ж і між кінцем одного та початком дальшого слова, тому що між звуками в нашій мові нема білих значків, як між буквами на папері, а слово не становить для себе окремої цілости, але лучиться з іншими, що на себе обопільно впливають. Звучні перед глухими наступного слова тратять свою дзвінкість і навідворот: глухі перед дзвінкими стають дзвінкими. Напр.: піт сил́ом чути як: піццил́ом; піт стол́ом чути як: niсmoл́ом; кід біж́ит, ніз бул́ит, підж б́іла, ріґ за р́оком, наж брат, сиб гур́ох, пез ѓавкає, даґ д́ому, навв́ездинь (гонять пастухи худобу в поле).
   Розподібнення (дисиміляція) полягає на тому, що звук стає різний від звука, що з ним він стикається або сусідує. Дисиміляція може бути повна й частинна, прогресивна й регресивна. Напр. : хш > кш: с́укший, л́екший; рт > нт: антіл́єрія; вирбл́юд, р́ослуга, лів́орвир, фільф́ебир, дизинт́ирь, відл́ига; кт: д́охторь, дир́ехторь, шп́ехторь; чн: рушн́ик, бисп́ешно; сс > сц: сц́ати; чт: шт́ири; мн > нв: тр́унва; нш: р́анчий, ́єнчий; нн > лн: нас́ілник, казалниці; ц зам. с: п́анцкєй, р́инцкєй, город́енцкєй, гор́инцкєй, дн́инцкі.
   Упрощення приголосних груп. До відомих упрощень в літер. мові можемо з нашої говірки подати ще такі приклади: дс > ц: грум́ацкий, кан́ацкий, л́юцкий, сус́іцкий.
   Вплив чужих мов. Цекання: ц зам. т: ц́іхо, ціхох́оди (постоли). Дзекання: дз зам. д: дзіньќує; ґ зам. г: ґа́рдий, ґ́анити, підґ́арлє, ґ́абити, ґа́рдити, ґлей; носовість: кл́анцати, дзумбил́ати, пантрув́ати, пль́онтати, с́омпель, скригонт́ати.	(Кінець буде).
Яворів.	
Вирівнюйте залеглості! Присилайте передплату на р. 1935-ий!
