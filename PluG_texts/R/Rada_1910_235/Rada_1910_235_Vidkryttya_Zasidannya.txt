
Відкриття засідання.
Засідання відкриває Волконський. Побажавши членам Думи успіху в майбутніх роботах, він пропонує вшанувати пам'ять помершого члена Думи октябриста Лаврова. Всі члени Думи встають. Предсід. каже секретареві доложити чергові діла. Мілюков (з місця). Я прохав зробити заяву не в чергу. В залі став тихо. Всі насторожуються. Волконський, хвилюючись, переказує заяву предсідателя фракції к. д. про вшанування пам'яти Муромцева і висловлює свій погляд на цеє „коли маємо ми підходити до домовини, штовхаючись і сперечаючись, то краще не будемо ми підходити зовсім. Коли немає одностайности і згоди в цьому, я не можу зробити такої заяви Державній Думі, — закінчив він. Мілюков (з місця). Третя Дума осудила сама себе. Після цього к. д., трудовики і соц.-демократи демонстративно виходять із зали засідання.

Секретарь докладав чергові діла. Волконський повідомляє, що Гучков зрікся бути предсідателем Державної Думи, а Головін — членом Думи. Далі установлюється порядок засідань: в понеділок, середу і пятницю—денні, і, опріч того, в середу увечері—особливе вечірнє засідання для запитаннів. Вибори членів презідіума—29 окт., увечері.
