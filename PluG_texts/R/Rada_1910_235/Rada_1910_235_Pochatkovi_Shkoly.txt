Початкові школи.
На черзі обмірковування законопроекту про початкові школи.

Докладчик фон-Анреп, виклавши коротенько історію законопроекту, сказав, що школа повинна бути державною і що розвиткові шкільного діла повинні помагати місцеві інституції. Керувати початковими школами повинні повітові шкільні ради, куди мають увіходити представники місцевих інституцій, духовного відомства і уряду. В кожній школі має бути своє попечительство з представників духовного відомства, завідуючого школою і представників місцевої людности. Навчання в школах повинно одбуватися російською мовою, і тільки по тих місцях, де більшість людности не русска, на протязі перших двох років можна дозволити навчати в школах рідною мовою при тій умові, щоб з першого ж року почалося навчання і русскої мови. Докладчик Ковалевський вказує, що завдання законопроекту—поставити гряниці, в яких школа буде працювати, коли стане вселюдною. Законопроект має вартість, бо він полекшить відкриття шкіл, поширить приватну ініціативу. Ковалевський має надію, що Дума буде мати на увазі прінціп Канта—чоловік не повинен бути засобом, а метою.  Докладчик комісії в справах православної церкви Львов 2-й, критикуючи теорію едности керування шкільними справами, доводить, що законопроект, віддаючи церковні школи під владу міністерства нар. освіти, ламає звязки школи з церквою. Він нагадує, що по всіх країнах після революції завше підходили ближче' до церкви, а не відходили від неї. Підкладаючи порох під православну церкву, що спокон-віку боронила порядок в державі, не можна завести порядку. На кінці Львов пропонує одкинути відділ 14 проекту по народ. освіті, що регламентує становище церковних шкіл (оплески з-права і в центрі). Свящ. Юрашкевич заявляє, що в церковних школах погано діло стоїть через те, що казна не дає на них своїх коштів. З думкою за єдність шкіл під керуванням м. н. освіти рішуче не згожуэться (оплески правих). Чергове засідання має бути в понеділок.

