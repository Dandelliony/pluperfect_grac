ПО РОСІІ.
Скарга сенатора Іванова в сенат. Недавно гласний петербурзької думи, сенатор Іванов подав докладно мотивовану скаргу в сенат на закриття товариств обивателів і виборців. Цікава остання частина скарги: „Як що це закриття законне, то треба визнати, що всяке вивчення і обмірковання справ городського і земського господарств, які входять в компетенцію міського земського самоупорядкуванн — повинно вважати за порушення прав останнього. Виходить, що всі такі товариства, як Імператорське російське техничне, т-во охорони народнього здоровля, т-во вільно-економичне, архитекторів і багато инших, що обмірковують на своїх засіданнях справи, які належать до громадських інституцій, треба було б закрити“. (П. Г.) Селяне проти потєшних. На петергофському повітовому земському зібранні великі суперечки викликало питання про організацію в початкових школах класів військової муштри і гімнастики. Повітова шкільна комісія і рада радили завести навчання строю і гімнастики в 20-х школах, витративши на кожну по 50 руб. Ця порада винесена була управою на обмірковування земського зібрання. Гласний Петров застерігав захоплення модною витівкою, яка відриває дітей од вчення грамоти, на яку сельським хлопцям, що пізно по чинають учитись, лишається всього 120 днів на рік. Надто гостро критикували пораду управи гласні з селян. На їх думку, гімнастика в селі—непотрібна і шкодлива вигадка. Діти в селі з 8 літ рубають дрова, копають картоплю і роблять безліч усякої селянської роботи, через те фізичної праці для них доволі, а на науку грамоти часу так мало, що марнувати його на гімнастику—шкода. Коли поставили на голосування, то пораду управи одкинули великою більшістю голосів. (У. Р.). Страхування робочих од слабування. Думська робітнича комісія друкує остаточний проект страхування од слабування, який росходиться з урядовою редакцією законопроекту. Комісія включила в число тих, що обов'язково повинні страхувати своїх робочих, і підприємства земства і городів. Рада в справах страхування має право поширити новий закон на всі підприємства, які мають ' більше 10 робочих. Найменше участників лікарської каси може бути замісць 400, в 200 душ. Поширюється право лікарських кас об'єднуватися. Промисловці не спочувають новому проектові, вважаючи неможливим перекласти лікарську допомогу на лікарські каси. (У.). Новий університетський статут. Недавно одбулася спільна нарада членів думської університетської комісії з директорами і професорами вищих петербурзьких шкіл в справі університетського статуту. Нарада висловилася одноголосно за те, щоб в справи університетські не вмішувалися попечителі шкільних округ. Дальше, нарада висловилася проти того, щоб міністр освіти мав право не затвержувать вибраних ректорів і директорів. Визнано необхідним внести в статут докладні правила про студентські організації і зібрання. Нарада висловилася проти того, щоб були факультетські пристави, визнавши за бажане дати ректорам право наймати спеціальних особ, яким доручалось би слідкувати за порядком в середині школи, з умовою, щоб ці особи цілком залежали од ректора, (У. Р.). Прохання селян за пана. Панського поміщика мозирського повіту мінської губ. 65-літнього дідуся Кнобельсфора, як відомо, присудила до каторжних робот за охоту на лисиць в право славній церкві. Тепер селянські громади трьох сел, сусідніх з маєтком Кнобельсфора, здебільшого православні, подалі на Царське Ім'я прохання про помилування засудженого, який довгі роки життя допомагав їм і робив всілякі пільги. (Рус. Сл.). 