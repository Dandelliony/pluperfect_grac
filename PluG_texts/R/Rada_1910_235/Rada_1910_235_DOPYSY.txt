ДОПИСИ.
(Од власн. кореспондентів).

С. БУЗОВА, київського повіту). Лікарська запомога. Часто трапляється слухати нарікання, що в селі дуже зле стоїть лікарська запомога. Та й справді, останні часи доводять, що це так і є. Вже не мало за недовгий час всякі пошести забрали на той світ людей. Залякані люде беруться до всяких забобонів. Щось страшне, сумно страшне навівають оті колядки, що без пори їх колядують, а запомоги від цього ніякої. Коли ж це вже наші села перестануть вірити бабам-шептухам, дідам-одхастникам та всяким там колядкам? У нашому селі за літо багато у людей переслабіло рогатої скотини, а оце зараз лютує чума на свинях, В д.д. Сингаєвських за неділю виздихало свиней голів на 50. Не знають, що робить, щоб припинити пошесть.
КРОЛЕВЕЦЬКИЙ ПОВІТ (на Чернігівщині). Пошесть шкарлятти. З самого початку іюня і до цього часу, майже по всіх селах мутинської волости страшенно лютує пошесть шкарлятини; особливо надзвичайних розмірів ця пошесть набірає в с. Камені, де в кожній хаті, де в тілько діти, лежить по кілько хворих на шкарлятину. Мре од шкарлятини теж багацько. Трапляються такі дні, коли ховають душ по 4—5 зараз. Слабнуть на шкарлятину не тілько малі діти, але й люде дорослі, років по 20—35-ть. Медичної-ж запомоги мало: тілько один раз на тиждень навідується фершал з сусіднього села. Мутина. Що-ж він може вдіяти, приїхавши раз на тиждень? Тут кожного четверга (день, коли приїздить фершал) збірається така сила хворих з ріжними хворобами, душ по 100 — 140, що йому-б треба було гоїти їх цілий тиждень. У нас на всю волость (щось більше 8-ми сел) є тілько одна лікарня з одним лікарем та двома фершалами. Лікаря тимчасового перевели в Кролевець, в земську лікарню —і тепер зосталось тілько два фершали на всю волость. Один з них амбулаторний, а другий роз'їздний. Під час пошести шкарлятини приходиться їм дуже скрутно, навіть немає їм промитої години зранку до вечора. Часто трапляється так, як тілько фершал скінчить прийом хворих в амбулаторії, яких завжди буває сила, то його зараз-же забірають або на кватирю до хворого, або везуть в яке нибудь село. Через те рідко коли якого з фершалів завжди можна застати дома. Оце буває приїде за фершалом чоловік з другого села, так його або вже повезли куди-небудь, або біля його кватирі жде черги ще кілька душ селян, щоб забрати його до хворого. Тоді приходиться або їхати назад до дому, або чекати Бог зна скілько часу, а хворий хай гине, не діждавшись запомоги. Як буває заявиться де-небудь пошесть холєри, або тифу, то зараз-же туди посилають санітарні „отрядны“ для боротьби з цими хворобами. А хіба скарлатина, од якої гине кожного дня по скілька душ, не така страшна як холера або тиф?