   Література, наука, умілість і техніка.

   = Нова книжка. Вийшла в Київі з друку відома драма Л. Толстого „Власть тьмыс в українському перекладі М. Левицького—з назвищем „Темна сила“. Переклад до вистави дозволений. 
   = „Веселий оповідач“. Вийшла новим виданням збірка веселих оповіданнів, упорядкована Б. Грінченком —„Веселий оповідач“.
   = Нове видання творів М. Кропивницького. У Полтаві вийшов з друку четвертим виданням збірник творів М. Л. Кропивницького, виправлений самим автором за життя. Видав Г. І. Маркевич. 
   = Переклад. В ч. 67 уманської газети „Голосъ Провинціи“ надруковано російський переклад нариса О. Кобилянської—„В-осени" („Осенью"). 
   = Рідка знахідка в Палестині. З Єрусалиму сповіщають до Лондону про знахідку в Палестині багатого стародавнього саркофагу, в якому знайдено набальзамований кістяк жінки в дорогоцінних прикрасах і з короною на голові. Знайшов саркофага хлібороб Муса, копаючи в себе в садку землю. Він наткнувся на невеликі двері і, одчинивши їх, зайшов в підземелля з двох кімнат, де стояла художньо прикрашена труна. В цій труні стояла друга шклянна, в якій лежала набальзмована цариця в ланцюгах, сережках, в золоті. Ця знахідка дуже зацікавила англійських вчених.
