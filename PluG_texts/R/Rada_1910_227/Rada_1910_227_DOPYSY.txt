   ДОПИСИ.  

   (Од власн. кореспондентів).
   М-ко БІЛА-ДЕРКВА, васильківського повіту (на Київщині). Селянське начальство. Цими днями приїздив в м. Білу-Церкву член київського губ. присутствія в справах селянських, д. Карвасовський, і обревизував тутешній каніво-васильківський з'їзд мирових посередників. Між матерьялом, добутим ревизіею, звертають увагу на себе відомости про волостне і сельське начальство. Наприклад, за вісім останніх місяців цього року за всякі несправедливості оддано під суд: сельських старост—5, зборщиків податків—2 і конвоїрів-десятників—8; виставлено уголовне обвинувачення проти 4-х волостних старшин, 2-х вол. писарів, 4-х сельських старост, 3-х зборщиків податків і 3-х сельських писарів. Скинуто на завше з посади: старшин—2 і сельських старост—28; заарештовано 15-ть волостних суддів. Оштрафовано: старшин—6, писарів— 2, суддів—14 і висловлено догану 5-м вол. старшинам і двом вол. писарям. 
   Ревизіею також встановлено, що селяне не виплатили досі позички харчового капіталу: по канівському повіті 226.133 карб. 50 коп. і по Васильківському —116.081 карб. 60 коп.
   М-ко НЕФОРОЩА, костянтиноградського повіту (на Полтавщині), Переділ землі. Зараз у нас жваво йде вирізка одрубів. Цією справою заклопотані аж чотирі межувальщики. Нарізують спочатку „хазяйственним селянам“ таким, що прикупили землі і мають від 7-ми до кількох десятків десятин, потім тим, що мають по 6 десятин (раніше наділ на муж. 4 душі, тепер одруб); далі по 4,5 дес. на З душі, потім по 3 десятини на 2 душі і нарешті по 1,5 десятини на одну душу. Через те що вирізка одрубів затяглась і в строк не викінчена, озимий хліб успіли посіяти тільки заможніші селяне, та й то не всі. Ті-ж, що мають, наприклад, по 1,5 десятини, ще зовсім не сіяли, та, мабуть, їм і не прийдеться сіяти цієї осени. Ладу з цією дільбою зовсім мало; багато селян не дощитуються потрошку землі в тих одрубах, що одержали; і от ходять вони за порадою в цій справі до земського начальника. Він посилає до землеміра, а землемір обіцяє сказати тоді, як виготує план і пояснює недостачу землі в одрубах тим, що її потрошку вирізано під „вічні“ шляхи, що поплутались поміж одрубами. З приводу переділу мало не що неділі відбувається сельський сход, кожний раз з участю земського начальника, який намагається заспокоїти селян, що з дільбою усе буде гаразд, треба тільки підождати трохи, поки будуть нарізані отруба. Але селяне розходяться, ні до чого не добалакавшись, і гомонять поміж собою, що через рік або два знову прийдеться ділить землю.
   СТАНИЦЯ НОВОМИНСЬКА, (на Кубані). Тушешнє життя. Це літо далось в пам'ятку усій Кубанщині страшною холєрною пошестю, котра видавила у всій країні більше 15 тисяч душ по офіціяльних відомостях, котрі, звичайно, не можна лічити дуже правдивими, бо людність, як це часто й густо трапляється, скрізь мовчить про хворих. Не минула холера і нашої станиці і загарбала 142 душі. Чорні труни і те, що довелось шукати місця для нового кладовища, брак лікарської допомоги, бо на 16 тисяч людности один фершал,—усе це, страшенно налякало людей. Почались молебни в церкві, по станиці, у дворах; святили воду в криницях, і т ин. Купи людей з панотцями ходили вмісті у заражені місця і хвороба ширилась без упину. Виписали лікаря з Ростова (250 карб, у місяць), санітарів, котрим, при допомозі вчителів (читання про холєру), пощастило трохи заспокоїти людей і припинити заразу, а головне вбити в голови, що холєра заразна хвороба і треба тілько берегтись її. І так у кожній станиці. Нема земства, котре б мусіло полагодити лікарську справу у нашій країні, нема свідомости і доброї освіти, а через це таких „гостей“, як холєра можна сподіватись часто. За два місяці станиця стратила на боротьбу з холерою більше 5 тисяч карбованців. А країна наша дуже багата. Стілько добра, стілько землі, ставків, і все це плаче, як „крам без хазяїна“. Літо видалось у цім році дощове. Хліба вродили гарні, але уборка кепська. Люде покосили; копиць, як зірок на небі, але все гнило під дощами по степу. На жаль, тут чомусь хліба не в'яжуть у снопи, а все йде в копиці. В копицях же хліб під дощі легко замокає, росте, копиці чорніють. Молотять тут на степу. Парові молотилки гудуть день і ніч, поки не насунуть хмари, не заряде дощ. Скрізь ожереди, копиці, купи хліба, скирти полови. Наче великий тік на всю Кубань. Радісно дивитись, та от горе, що ще більше його гине. А тут ще грунт такий, що після дощу й з місця не рушай. Город далеко, шляхи—одна погибель. Людям треба грошей,—і от наші товстокишенні мудреці стьобають пшеницю по 8 карб. за четверть, тоді як у Ейеькому 10 карб. І хочеться одного тілько бажати і добиватись: широкої освіти, котра тілько тоді дасть гарні наслідки, як вона буде паша, на нашій рідній мові. Теперішні школи, хоч їх і багато, не виведуть Кубанщини з темноти.
   Г. ТИФЛІС (на Кавказі). Українські справи. Тифліський губернатор затвердив статут українського драматичного гуртка при народньому домі Зубалових. На чолі цього гуртка поки-що стоїть і держить режисуру артистка М, П, Бєляева. Заходами цієї пані мають завести свою бібліотеку і клуб. Єсть надія, що тифліські українці швидко здійснять ці заміри.
