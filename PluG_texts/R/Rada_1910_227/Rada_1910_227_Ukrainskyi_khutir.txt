   Український хутір.

   Поруч з американською фермою на Катеринославській виставці збудовано модель українського хутора майже натурального розміру. 
   Це—так би сказати—ліричний елемент виставки. 
   — Щасливі там люде, блаженна сторона. І Вог благословляє, добро їм посилає і з ними вік живе! 
   Ви знаєте, читачу, наївні чари цеї пісні, ви знаєте, звичайно, звідки вона.
   Український хутір на виставці це—така мила, така чарівна вигадка,— честь утворіння якої належиться тутешньому етнографові та археологові професорові Яворницькому. 
   Всі порівнюють цей хутір до американської ферми і проводять паралель між сельсько-господарською культурою і хатньою поведінкою фермера та хлібороба. 
   Але,— Боже мій! Яка проза, яка невдячна робота рівняти незрівняне, з'єднувати лід і полумья. 
   Український хутір — цілком орігінальна самобутня річ, перенесена ліричним художнім штрихом в цю атмосферу пари, електрики, моторів та инших перемог невгомонного людського розуму в сфері полегчення праці і прогресу. 
   Иого ні до чого не треба рівняти. Він цілком орігінальний, його на те й збудовано на виставці, щоб репрезентувати милійони димних хаток та халупок, в яких проживає той хлібороб, що годує й поїть всю державу. 
   Плохенький він на вигляд, не показний, як не показне життя його хазяїнів. І любити його треба особливою любовію,—як любить селянин свою убогу, але рідну хату. 
   Але перейдемо до самого цього орігінального експоната. 
   На хуторі цьому не багато будівель: хатка, клуня, скілька хлівців. 
   Коло хатки вишневий садочок, сояшники, горідчик; тут же таки криниця—„журавель". Все це обгорожено тином. 
   От і весь зверхній вигляд хутора. 
   В середині—хата, прибрана пеклуванням полтавського губернського земства відповідним скарбом. 
   В кутку божниця—три образи, вбрані зіллям та квітками, а з боків картини страшного суда та Юрія Побідоносця, далі—дві лубочні картини суздальських богомазів: київська печерська лавра та Святогорська пустинь. Словом—повний відбиток характерної для селянина побожности. 
   Під стінами йдуть довгі лави, в кутку під божницею стіл. Коло великої, вибіленої та розмальованої узорами печі піл та кросна. 
   На стінах почеяляно рушники, зеркальце, та инші речі для хатньої потреби. В кутку проти печі полиця та мисник. 
   В сінях також стоїть ціла низка всяких сельсько-господарських річей, а в коморі—скриня—головний склад селянина—його скарбниця. 
   От і все. 
   Малюнок в загальних рисах подано майже повно. 
   Не зважаючи на де-які дефекти, хутір приваблює до себе силу публіки. Це улюблене місце всіх одвідувачів виставки тим більше, що тут в свята співає кобзарь Степан Пасюга. 
   Таким чином, „Южно-русская областная виставка", показавши найвищу культуру краю, дала притулок і основній кліточці його істнування. 
   І коли ви, оглядаючи виставку, заходите на український хутір, то чи не здається вам, що ферма і хутір цей—орігінальний контраст, здивовано і зацікавлено дивляться один на одного очима віку теперішнього і віку минулого. 
   С. П-кий