   Всячина.
   
   Край бжіл. В Індії за вісім миль від міста Джабакур є місце, яке звуть „край бжіл“. Теплий, гарний клімат цього місця, та й саме місце спріяють бжолам так, що ті побудували собі там ціле своє царство. 
   Ніхто не може наблизитись до цього місця. Бжоли обсідають все такими роями, та кусають так завзято, що не тільки чоловік, але й усякий звір, навіть тигр, мусить згинути, коли б забажав до них наблизитися. 
   Та один англієць забажав розглянути царство бжіл, і поласувати медом та набрати воску. Для цього справив собі шкурятяну одіж, на обличчя взяв дротяну сітку та рукавиці. З собою взяв двох індійців, одягнених так само. 
   Коли добились до царства бжіл і дійшли до самого „ царства“, їх обсів такий рій бжіл, що їм нічогісінько не було видко. Гудіння покривало всі їх голоси. Не було видно, куди йти, куди ступити. 
   Ледве вдалось їм забрати 15 фунтів воску. Коли вони одходили, рої бжіл летіли і сідали на них. Відійшовши коло п'яти миль, вони розложили вогонь, до якого всипали сірки, і аж тоді бжоли від них повтікали.
