   Украінці в Галичині.

   — Початок наукового року в львівському університеті одбувся в суботу 2 октября промовою ректора кс. Яшовського. Між иншим в своїй промові п. ректор спинився на нових наукових силах університету, але через якусь одному йому відому причину „забув згадати“ про українського вченого д-ра Степана Томашівського. 
   Як відомо, д-р Степан Томашівеький, професор філії академічної гімназії у Львові, подав до університета працю з обсягу всесвітньої історії і щасливо перейшов з нею всі можливі митарства. Колєгія професорів філософського відділу ухвалила працю д-ра Томашівського і признала його гідним бути доцентом по історії з українською викладовою мовою. Як раз тоді почались події 1 іюня с. р. і сенат ухвалив праці д-ра Томашівського не предкладати міністрові просвіти до остаточного затверження, мотивуючи в польських часописях своє становище тим, що політичні погляди вимагають того, щоб не предкладати праці українця. І так молодий український вчений завдяки шовінізмові польського сенату, ще досі не може роспочати наукової діяльности в мурах львівського університету. 
   Студентів у львівськім університеті в зімовім семестрі 1909/10 було 4.704, в літнім 4,383, так що львівський університет має друге місце в державі (по Відні). 
   — На пам'ятник Т. Шевченкові. В Галичині збірають тепер на цю мету філії львівського „Сокола". Досі прислало свої жертви 8 філій, разом більше 100 к. Найбільше дала пожарна філія в Вигнанці к. Чорткова, 50 к. Гроші складаються або на шадничу книжечку в Кр. Союзі кред. або в почтовій щадниці. Строк до збірання жертв продовжено до кінця грудня с. р.
