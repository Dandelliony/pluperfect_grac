   За кордоном.

   Катастрофа з дирижаблем на океані. Смілива думка Уельмана перелетіти з Америки до Європи через Атлантичний океан на дирижаблі „Америка“ не вдалась. Телеграф сповістив цими днями, що параход „Трент“ врятував Уельмана і всіх його товаришів, а дирижабль покинули серед океану на Божу волю. Уельманові вдалось перелетіти тільки третю частину дороги з Америки до Європи і на це пішло щось три дні. Вилетів Уеломан з Н'ю-Йорку в 8 годин ранку, 2 октября. Виряжала його в небезпешну дорогу сила народу. Збіраючись в дорогу, Уельман заявив що він полетить в Європу тільки тоді, коли буде сприятлива погода. Спочатку все було гаразд. Уельман прислав навіть дві радіотелеграми (бездротові), що погода гарна і він летить до Європи. Після цього надійшло скілька трівожних телеграм, то про те, що погода стала гіршати, то про те, що над океаном стоїть густий туман, що пропелер поламався і т. инш. І раптово зовсім не стало ніяких звісток. Більше доби ніхто не знав, де дівся Уельман. Нарешті в вівторок надійшла радіотелеграма з парахода „Трента“  що за 450 миль на південь від Сендигука Уельмана врятовано, а дирижабль його покинуто на океані. Дирижабль цей по своїй конструкції і по величині—останнє слово аеронавтики. Підняти він міг коло 800 пудів, а гондола його була завбільшки, як середній річний параход. Коштував він великі гроші і все це разом з працею зведено ні на що.