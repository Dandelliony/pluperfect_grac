Лист редактора лондонськоі газети до т. Троцького и відповідь тов. Троцького
Запитання робітничоі газети.
Редактор неділишньої лондонської газети „Сендей Уорнер* звернувся до т. Троцького з таким листом: 
— «Вас виставлено, яко офіру інтриги. Шириться думка, що ви гарно ставитесь до демократії й до волі торгівлі». 
Відповідь т. Троцького. 
У відповідь на це запитання — Троцький зазначив таке:
— «Надто брутальними вигадками здаються зазначені вами твердження преси, — наче б то я співчуваю буржуазній демократії та волі торгівлі. Разом із цілою партією — вважаю радянську систему, диктатуру пролетаріату й монополію зовнішньої торгівлі на невід’ємні умови соціалістичного будівництва.
Уживана нашою партією політика широкого притягнення непартійних мас робітників і селян до керування державою ні в якім разі не є наближенням до буржуазно-парламентової системи, тому що це притягнення провадиться в рямцах радянського режиму, що ним керує комуністична партія. 
Політику старанного обліку інтересів селянина, як дрібного виробника, що ії переводить партія, в жаднім разі не можна тлумачити, як визнання переваги вільної торгівлі над соціялізмом. Тут-бо справа йде про поступовий, можливо що й болісний, перехід села до соціялізму за допомогою заходів, пристосованих до економики й психології селянина. Весь процес історичного розвитку не заперечує, а стверджує головні принципи пролетарської революції, яких було теоретично формульовано Леніним і як вони переводяться нашою партією». 
Троцький.

