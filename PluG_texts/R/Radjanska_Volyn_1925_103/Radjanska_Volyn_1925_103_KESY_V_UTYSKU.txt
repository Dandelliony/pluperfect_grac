КРЕСИ В УТИСКУ ПОЛЬСЬКОІ ОХОРОНКИ.
Переслідування й арешти українців — система управління на кресах.
На процесі українських депутатів. — При зачинених дверях. — Оборона залишила процес. — Протест проти присутности в залі охоронників.  
У Рівному розпочався процес українських депутатів польського парламенту Павла Васинчука, Козицького й Чучмая, яких обвинувачується, ніби вони на мітингу в місті Почаєві в 1923 році закликали до бунту, різні поляків й до невиплати податків. По справі викликано до 100 свідків. Підсудні не визнають себе за виновних. Прокурор поставив вимогу зачинити двері, бо можливе порушення правильного провадження процесу. Суд задовольнив вимогу, надавши підсудним права вибрати «мужів довірря». Підсудні вибрали 6 чоловіка, в тому числі кореспондента „Ратау".
Після інциденту (вападку) з оборонцем Шевчуком, якого, за розпорядженням голови, було виведено з залі, оборона залишила залю. Обвинувачені тоді відмовились від казьонних оборонців. Весь день відбувались характерні інциденти, протести підсудних проти процесуальних порушень. 
Другий день процесу почався великкм інцидентом. Один з «мужів довірря» заявив, що залю оточено агентами дефензиви (охоронки), що не мають права бути на процесі, який відбувається при зачинених дверях. Голова заявив тоді, що «муж довірря» виявив неповагу до суду, а також до влади і наказав йому залишити залю. 
Свідки оборони — місцеві селяни, українські вчителі, а також білоруський сенатор Богданович змалювали жахливу картину переслідувань українців у Польщі. Переслідування й арешти уявляють із себе цілу систему управління на кресах. Лівчанівська встановила, що тюрми переповнено українськими селянами, українські школи полонізовано.
 Арешти серед комуністів. 
5 травня в Варшаві проведено арешти. Газети називають де-яких заарештованих членами ЦК польської комуністичної партії, з‘окрема Томашевського — скарбником ЦК партії. 6.000 золотих, що знайдено в Томашевського, конфисковано. Ідучи до дефензиви (охоронки), заарештовані співали Інтернаціонал.
 Як охорона організовує вибухи й процеси? 
Викриття провокації недавнього вибуху в помешканні незалежної селянської партії викликало в Варшаві велике хвилювання. ППС (польська партія соціалістична) внесла запитання урядові, чи в наслідок викриття підуть до демісії начальник Варшавської охороняй Ленський та його помічник Шонткевич. Трояновський признався, що до вибуху зробив кілька бомб і передав указаним йому особам.
Селяни Прикарпаття голодують.
На засіданні парламенту депутат ксьондз Ілко зазначив: Селяни Прикарпаття голодують і харчуються сурогатами; він передав представникам уряду хліб, якого їдять селяни. Цей хліб спечено з гнилої картоплі, висівок та шматочків моху.

