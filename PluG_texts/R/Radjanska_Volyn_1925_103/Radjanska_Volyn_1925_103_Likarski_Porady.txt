Лікарські поради.
Про значіння прищеплень проти шлункового тифусу, холєри, віспи й инших заразних хвороб.
Практики лікарі звернули увагу, що ті хворі, які хворіли один раз на віспу, холеру, скарлатину, шлунковий тифус, дифтерит і деякі ще инші заразні хвороби, другий раз на ту ж хворобу здебільшого не слабіють, а як що зрідка через декілька років і заслабне вдруге одною із згаданих хвороб, то тоді хвороба проходить дуже легко. 
Пояснюється це тим, що під час заразних захорувань в организмові людини вироблюються проти отрута проти тої отрути, яка одержується в организмові людини від життєдіяльности тих бактерій чи бацил, які спричинилися до цієї хвороби. Ця протиотрута допомогає людині скоріше вичуняти. Завдяки їй же клітки организму не сприймають хвороби й на майбутній час. 
Тому-то вчені — лікарі стали думати над тим, чи не можна штучно викликати захорування одною з зазначених хвороб у легкій формі, щоби під час цих легких захорувань виробилась у организмові несприйманість до прищепленої хвороби.
Прищеплення проти віспи. 
Першу спробу проробив понад 100 років тому в Англії лікар Дженнер, що почав прищеплювати віспу. 
Досвіди його дали чудові наслідки. Віспа, прищеплена дитині чи дорослій людині, коли в місці щеплення нарве, оберігає їх од захорування на віспу на 6 7 років, а иноді й на більший реченець. А як що й слабів хто з тих, в кого прищеплення було гарне, себ то в кого наривало на місці щеплення, то вони слабіли дуже легко. Ті ж, хто віспи не щепляв, слабіли тяжко й навіть часто помирали. 
Потроху в цьому переконалися не тільки всі лікарі, але й усе населення навіть у найглухіших селах. Там, ми тепер бачимо, що самі селянки без усякого спонукання, несуть своїх дітей в лікарню прищепити віспу, щоб врятувати свою дитину від паганих наслідків — ямок на обличчі чи навіть смерти.
Прищеплення проти инших хвороб. 
Після цього вдалого відкриття стали шукати способів прищеплення проти инших слабостей. 
Довго не вдавалося знайти такого прищеплення проти жадної з инших заразних хвороб. Лише за останні 20 років знайшли прищеплення проти холери, чуми, шлункового тифусу, скарлятини й дифтериту. 
Ці прищеплення, зроблені під шкуру три рази з перемежками на 7-8 день, сприяють тому, що людина не сприймає тої хвороби, проти якої було зроблено прищеплення.
Чому треба робити прищеплення. 
Скілька років тому було пророблено таку спробу. В одному селі, де через середину пробігала річка, на одній половині села зробили поголовні прищеплення, а на другій прищеплень не зробили. І що ж сталося? В тій частині села, де було зроблено прищеплення, під час пошести було мало хворих, а на другій половині, де не прищеплювали, було дуже багато хворих і то тяжко хворих. Таким чином, прищеплення оберігають нас од самих хвороб. 
І як що спроби вчених доказали, що прищеплення в багатьох випадках оберігають нас од захорування страшними й тяжкими, що часто приводять до смерти, хворобами, ми повинні, не гаючи ані жадної хвилини, зробити собі й усій сем'ї прищеплення проти тих хвороб, які починають з'являтися в нашому районі. 
Прищеплення такі для здоров'я не шкідливі й роблять їх безплатно в кожній лікарні. 
Лікар - - -

