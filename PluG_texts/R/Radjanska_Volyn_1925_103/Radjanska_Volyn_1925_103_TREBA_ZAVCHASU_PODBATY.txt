ТРЕБА ЗАВЧАСУ ПОДБАТИ ПРО 
охорону села від літніх пожеж
Пожежна справа в Антонинському районі досить пагана. Правда, в самих Антонинах після місцевего поміщика, Потоцького, лишалось чимало досить гарного приладдя та бочок, але ж до них немає коней. По селах же нічого не чути, хоч провадились кампанії, збирались гроші на бочки. Ані бочок, ані чого, грошей тепер десь немає.
За останній лише час уже було дві пожежі в районі, одна в Якимівцях, друга в Юначках. Під час пожежі позбігалися люди з голими руками й зуби гріли. А де —- хто з покидьків сільських й потягнув з майна щось. 
Таке відношення до пожежної охорони соромом лягає й на саме селянство, й на сільраду, та й на район. 
Немає нічого тяжкого придбати для села десять бочок та десять гаків, визначити людям, кому з чим бігти на пожежу. А то бігти, висолопивши язика, та думати що ось, добре, що до мене далеко, сором. Сьогодні згорів Степан, а завтра черга за Дем’яном. 
А через те то й слід подумати своєчасно.
Шимчук.


