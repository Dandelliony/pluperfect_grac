Як працював радянський апарат на Шепетівщині.
За другу половину квітня місяця в праці радапарату по Шепетівсьвій окрузі помічається певний затишок, завдяки з'їздам та сівбі за цей час по сільському господарству.
Під керованням агрономів проведено сівбу конюшини по колективах та землевпорядкованих селах. Усього засіяно до 2.500 десятин. Розподілено та роздано насінньову позику. 
Підвідділ колективізації обстежив декілька колективів. По завданню Наркомзема, обстежено дванадцять пунктів, виключно, в Красилівському районі, для виявлення шкідників полів, головним чином, озимої совки. Працю скінчено по восьми пунктах, совки у великій кількості не знайдено. Але ж знайшли масове з'явлення борозняків (хробачки хрущів) та дротяного хробачка. На конюшині в окремих випадках знайдено конюшинного слоника. Обстежено також вісім призавгоспів цукротресту, Шепетівського комбінату й виявлено при цьому досить гарне їхнє становище.
Землеустрій оживився. 
На Шепетівщину прибуло багато землемірів. Бракує тільки мірницьке приладдя. Його сподіваються з губземуправління. 
Окрплан разом з відповідними організаціями остаточно проробив матеріали по меліорації с. Покащівець, Заславсьвого району, та по проведенню меліорації прикордонних районів. Витрати на меліорацію вираховуються в 20 тисяч карбованців.
По народній освіті. 
Інспекторіят народньої освіти готує матеріяли до проведення загального навчання дітей від 8 до 11 років та до збільшення шкільної мережі на 1925 — 26 рік. З Шепетівською філією держвидаву складено договора на книжки для шкіл на 30 тисяч карбованців. Держвидавництво з’обов'язалося приставити на місця книжки у серпні місяці. Організовано два книжкових «ларки» в Судилкові та Грицеві.
Охорона здоровля.  
По селах Шепетівщини буде відчинено десять сільських літніх ясел для дітей. У Славуті відчиняються дитячі .ясла комісією допомоги дітям. Осередки «друзів дитини» взяли шефство над Городницькою дитячою хатою. Для неї вони купили вже на 200 карб. краму. 
Окрздоровля підготовляє в Шепетівці відчинення туберкульозного диспансера заготовила санпросвітню літературу для низових робітників.
Упорядкування. 
Працю по влаштуванню гідроелектростанції в Заславі, впорядкуванню м. Шепетівки та инш, передано, по умові, волиньстрою. Окрплан пророблює матеріяли по електрифікації округи.
Польські ради. 
Остаточно складено плана утворення трьох польських сільрад по окрузі. Ради буде складено з 10-го травня.

