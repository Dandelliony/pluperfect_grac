У ПАРТКОЛЄГІІ ГУБКК.
Так, на своєму останньому засіданні партколегія губКК розглянула низку справ, на де-яких із них, найбільш характерних, хотілося-б зупинитись. 
— Партієць, відповідальний робітник, голова РВК, обвинувачується в тім, що під час перебування на цій посаді, припустив недбайливість, брав із каси гроші; покривав із одного параграфа видатки по другому, через що лишились невиплачені рахунки. 
Як виявилося в партколєгії, великих злочинств з боку цього партійця не було, але все-таки недбайливе ставлення до праці з боку партійців, що перебувають на таких відповідальних посадах, ні в якому разі не припустиме. 
Другий — член партії, робітник, токар по металю, займаючи посаду директора заводу, також недбало ставився до праці, що значно відбивалося на господарчому стані підприємства, чим здискредитував себе серед робітників. 
На запитання партколегії, чи визнає він себе винним за таке відношення до праці, цей партієць відмовився дати які-б то не було виправдуючі відповіді: 
Що-ж тут —  недбайливість чи злочинство? 
Партколегія надзвичайно обережно підходить до вирішення питання й у першу чергу визнала за необхідне встановити, перевірити його партійний стаж, і тільки після цього розв'язати вже питання про дальніше перебування його в партії.
Ще один малюнок. Робітника РВК також обвинувачуються в безконтрольних витратах, у недбайливих складаннях угод, піяцтві й дискредитуванні влади. Мимо таких фактів пройти не можна. Вони мають певне громадське значіння. Такі робітники підривають авторитет радянської влади на місцях і довірря з боку селянства. 
І звичайно, з такими з'явищами партія енергійно бореться, вони не проходять безкарно.
Далі — партієць, службовець, має майже середню освіту, обвинувачується в «склоці» й у тому, що підпав під вплив своєї жінки. 
Характерно, що він політично зовсім неписьменний, не зважаючи на те, що чотирі роки працює безвиїздно в одній організації. Партія від службовців вимагав значно більше знань, аніж від робітника. Виключити з партії — ось думка партколегії, але вирішили ще раз, може в останнє провірити товариша й дата йому певний термін для політпідготовки. Помічаються й такі випадки: робітник шкляного заводу ні разу не відвідував партзборів, зовсім не приходив до осередку. Звичайно, в таких випадках наша партія не з‘упиняється  перед виключенням. 
Ось ті хворобливі з'явища, які ще мають місце з боку окремих партійців. Партія колективними зусиллями, колективною волею нещадно бореться в ними й виживає їх. 
Є. К.

