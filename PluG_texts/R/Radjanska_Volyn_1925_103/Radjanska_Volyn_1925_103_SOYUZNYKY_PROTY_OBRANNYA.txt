СОЮЗНИКИ ПРОТИ ОБРАННЯ ГИНДЕНБУРГА
Штреземан — за монархію. 
При обранні президента допущено багато неправильностей.
Обрання Гинденбурга — катастрофа зовнішньой політики Німеччини. 
Демократична німецька газета «Фосіше Цейтунг» оголосила кілька документів — листів німецьких послів у Лондоні, Парижу, Вашингтоні, Відні, Римі, Будапешті, Варшаві, Білграді, Брюселі та инш. містах, в яких вони сповіщають німецький уряд про катастрофичні наслідки, що загрожують зовнішній політиці Німеччини, як що обрано буде Гинденбурга. Майже всі донесення одержано міністерством закордонних справ до обрання Гинденбурга. Одначе, міністр закордонних справ Штреземан, активний учасник правого блоку, не тільки затаїв ці листи, але навіть оголосив у пресі докладне повідомлення, що не правдиві ці донесення.
Викриття «Фосіще Цейтунг» справило во всій Німеччині найглибше вражіння. Газета приєднується до протестів соціял- демократів, з приводу припущених під час президеських виборів неправильностей, а також вимагає, щоб Штреземана, як особу, що не заслуговує довірря німецького народу, негайно було усунено.
Монархисти зустрічають свого керивника.
Монархичні організації Гановеру влаштували, в зв’язку з приїздом Гинденбурга до Гановеру з Берліну, великі демонстрації на честь Гинденбурга. По над 30 000 монархистів з імператорськими прапорами продемонстрували перед будинком Гинденбурга в Гановері.
Суд відхилив протест соціял-демократів про неправильні вибори президента.
Ляйпцигзький найвищий суд відхилив протест соціял-демократів, з приводу припущених при обранні Гинденбурга неправильностей. Суд визнав, що вибори Гинденбурга правильні, обрано його цілком законно.
Напад фашистів на робітників — Поліція на боці - - -.
У Галлі (в Німеччині) сталися величі сутички між монархічними й комуністичними демонстрантами. Кілька монархічних демонстрантів, без жадного приводу з боку комуністів, напали на останніх і почали стріляти, а також обливати демонстрантів сірчаним квасом (кислотою). У наслідок дикого нападу — поранено 9 робітників демонстрантів, по над 20 попалено сірчаним квасом; кілька з них — посліпло. Поліція, як звичайно, спізнилася й своєчасно прибути на місце сутички «не встигла»; жадного з морхичних хуліганів не затримано.

