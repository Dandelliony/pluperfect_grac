Сторінки життя. Те саме.

Про це вже писано сотню разів, про це вже сказано багато слів, — а проте багно зостається багном. 
Це „наше, рідне" театральне багно. В йому топчуться чужі серцеві нашого народу люде, топчуться глитаї і гнобителі артизму —і слухати нічого не хотять. 
Диво-дивне, чом це й досі те багно їх самих не засмоктало, не проковтнуло? Ось труппа Т. Колесниченка. 
Ось її оповістка в „Южной Заре" про виставу в Катеринославі. 
Зразок болотяної темряви провінціяльного „українського" театру і зразок більше ніж сміливости. 
13 января труппа виставляла російську пьєсу якогось д. Калишевського „Воскресеніе". І як би ще тільки факт вистави українською трупою російської пьєси,—а то ще й „душок" який ароматичний. 
В оповістці стоїть: „Пьеса зта по содержанію не имеетъ ничего общаго съ известнымъ романомъ великаго писателя Льва Николаевича Толстого. 
В четвертомъ акте просятъ пубку не волноваться и не шуметь, дабы не мешать ходу действія. Во 2-мъ акте будетъ» поставленъ большой разнохарактерный дивертисментъ. Номера пенія: „Тройка", „Ухарь-купецъ", „Туса, туса, туса“, "Барыня",і „Во субботу". 
Правда, читачу, мало в такого гатунку творчості спільного з Л. Толстим. Тільки дірекція труппи трохи помилилася в своєму афішному стілі: може, не Калішевський не має „нічого спільного" з Толстим, а Лев Толстой, пророк землі російської, не має нічого спільного з „разнохарактернымъ“ писакою? 
Це було б трохи скромніше, хоч, звичайно, трудно взивати до скромности таких „орударів", які удосконалились в чисто цирковій афішній термінології з її „високим штілем". 
„Дабы“, „Разнохарактерный", „Не имеетъ ничего общаго",—це все „звучить" дуже „гордо", особливо в труппі, на прапорі якої написано—„украинская". Мій Боже милий! Та невже ж такі люде думають, що їхня „Туса-Туса“ має що-небудь „общее" з Україною?

А ось инші лицарі „рідної ниви". В труппі п. Дукельського, як пише нам випадковий дописувач, в Могильові-Под. в пьєсу Карпатського „За голод і холод" вставляють сороміцькі кафешантанні куплети Сарматова: 
„Кутила къ певичке забрался, „Въ любовныя стрясти предадся“... 
Далі цітувати сором. Такого сорту ця сарматівська творчість. 
А актьори мусять співати таку погань. 
„Бідна сцена, пише автор листа, бідні слухачі"... 
Справді,— бідні. 
Вітру б буйного, бурі великої, щоб позривала українські прапорі а трупів цього болота. 
Л. Чулий.

