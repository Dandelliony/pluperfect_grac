Театр і музика.

„Лиха искра поле спалить, сама счезне" 
Дуже добре, що в театрі д. Садовського в цьому благословенному сезоні взяли за звичку, час від часу, виставляти на зміну „Енеїді" та о-тій „Чарівниці" старі гарні п'єси Кропивницького, Карпенка-Карого, Грінченка. Нової публіки на зіму до Київа прибував багато, особливо молоді, яка безперечно цікавиться старим українським репертуаром в художній постановці кращого українського театру. Звичайно, приїзжа публіка в свій час здебільшого бувала по Золотоношах та Немировах на старих п'єсах в театрах універсальних антрепреньорів п. Свєтлова, Сагатовського та инш., і згадує тепер собі ці вистави. Та сумні ці спомини і десь далеко манячать. Тому театр М. К. Садовського повинен з особливою обережністю давати на своїй сцені старі п'єси, обставляти їх найкращими силами труппи і, головне, добре зренетованими, а не так, щоб артисти грали по старій пам'яти... 
В неділю, 16 января, виставляли тут „Лиху искру" Карпенка-Карого, П'єса давненько вже не йшла в нашому театрі. Публіка зацікавилась і зібрався її повнісенький театр. Грали взагалі ординарно і, сказав-би, недбало. Особливо в гуртових сценах. У д. Мар'яненка (Юліан) тільки часами були підкупаючі місця справжнього артизму, а решта була чисто механичною. Д-ю Корольчуку трудненько при йшлось з рол'ю Платона. Чудесний Кузьма, татарин,—д. Вільшанський. Всі гріхи спектаклю покривала чудесною грою д. Ліницька в ролі Ялини. Гарно справилась з рол'ю Марти д. Хуторна. Слабший на цей раз був в ролі Данила д. Петляшенко. А. В—ий.

Театр М. К. Садовського. Сьогодня у перший раз в цьому сезоні виставляють „Надію* Гаєрманса, в перекладі д. С. Паньківського. В виставі беруть участь д-ки Ліницька, Борисоглібська, д. Паньківський, Мар'яненко, Петляшенко, Вільшанський та инші. В четверг, 20 января, перша вистава нової п'єси В. Винниченка—„Брехня" з участ'ю кращих сил труппи.