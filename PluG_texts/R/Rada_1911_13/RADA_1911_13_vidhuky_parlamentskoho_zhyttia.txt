Відгуки парламентського життя.

< Праве громадянство у Вільні, як каже „Речь", жваво готується до виборів в четверту Думу. Від російської людности в губернії мають думку послати знов Замисловського, а замість о. Вераксіна виставити кандидатуру редактора газети „Крестьянинь", директора прогімназії, колишнього сельського учителя Пахачука. Організацію виборів візьме на себе місцеве руське зібрання. Депутат Замисловський випрохав для зібрання в міністерстві внутрішніх справ 11,000 рублів субсідії. Дякуючи йому, військове відомство найняло на довгий строк будинок, де були перше казарми, за дуже дешеву ціну, хоч траплялися арендатори, які давали далеко більше. Губернатор Літвінов поміг зібранню взяти казенний підряд на постачання конторських та тіпографських робот в урядові інституції Вільни, одмовивши конкурентові з того приводу, що той єврей. В цьому році на росходи по підготовці виборів предсідатель зібрання, разом з віленськими членами думи, збіраються прохати великої субсідії. Надії на субсідію підтримуються тим, що сам прем'єр міністр-земдевладілець віленської губернії.