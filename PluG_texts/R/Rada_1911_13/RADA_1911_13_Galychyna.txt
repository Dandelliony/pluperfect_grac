Галичина.

Презідія українського клубу в бар. Бінерта. Презідент міністрів бар. Вінерт запросив презідію українського клубу парламентського на конференцію, котра відбулася в середу дня 18 б. м. На цій конференції презідент міністрів одрекомендував нашій презідії нового міністра для Галичини п. Вацлава Залеського, на що голова клубу п. д-р Кость Левицький заявив, що український клуб парламентський стоїть на своїм становищі прінціпіяльнім та не може вважати так зв. міністра для Галичини заступником українського народу в раді корони, крім цього зазначив ще й те, що з уваги на істнуючі неприязні відносини між обома народами в краю є можливі зносини українців з самим презідентом міністрів. 
Презідія українського клубу зазначила ще й те, що бар. Вінерт, скликаючи новий третій кабінет, не входив в згоду з клубом про нових членів кабінету, на що бар. Бінерт відповів, що в справі осіб нових міністрів отже й міністра для Галичини він не порозумівався ні з одною партією. 
Після цього представив презідент міністрів програму нового правительства та висловив бажання, щоб український клуб заняв становище відповідне програмі правительства. Презідія клубу, вказавши, що остання промова бар. Бінерта складалася що до русинів з таких самих загальників, як і попередня, заявила остаточно, що представить звіт на найближчім засіданні українського клубу парламентського. 
В кінці пояснено презідентові міністрів справу виборчої реформи до галицького сейму, також піднесено справу надужить, яких дозволяють собі галицькі власті адміністраційні підчас перепису населення. Презідент міністрів одповів, що всі ці факти буде провірено і видано потрібні накази.