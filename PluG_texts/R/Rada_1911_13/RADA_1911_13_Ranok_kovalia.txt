Ранок Коваля.

Ранок, Сонце. В кузні, край села,
 Роздува огонь хлопчина. 
— Гей, ти доле, доле Коваля! 
Та дарма—не гнеться спина. 
 Ну, козаче, досить вже вогню! 
Роспікай тепер залізо. 
Мовив батько.—День і ніч кую, 
А роботи до зарізу. — 
В чорні руки міцно молот взяв. 
Розігнув могутню спину. 
Ще раз люльку з смаком посмоктав. 
— Ну, давай, давай лиш сину!“ 
От ударив раз, ударив два. 
Розлетілись искри всюди. 
Дужі чорні руки в Коваля 
І широкі в нього груди. 
 Влучно й дзвінко бухає Коваль... 
Чи не кинути кувати? 
Як не куй в житті одна печаль. 
Щастя в-вік нам не скувати. 
— Гей, Іване! Згас огонь в горні. 
— Сісти б—ніколи сидіти. — 
— Ну, даваймо! — Що ж, як не мені, 
То моїм хоч, може, дітям.— 
 І Коваль кує, кує, кує. 
Шворінь гнеться, сипле искри. 
Стукіт, брязкіт. З кузні дим встає. 
Гей, Ковалю! Час би й їсти... 
Я. Мамонтов.