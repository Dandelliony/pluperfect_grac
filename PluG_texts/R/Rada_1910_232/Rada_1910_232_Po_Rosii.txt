ПО РОСІІ.
— Меньшіков. 
„У. Р.“ пишуть, що відомости про провокаторську діяльність редактора газети „Норъ-Даръ“ Спандарьянца подав вірменській газеті партії дашнакцутюн Меньшіков. 
Як відомо, Спандарьянц старається довести, що то набрехали на нього, через всілякі партійні стосунки. 
Тепер Меньшіков заявляє, що відомости ті він взяв з офіціальних документів і про помилку та „наклеп“ тут не може бути й мови. 
До того, Меньщіков вважає потрібним передати цю справу на розгляд третейського суду, щоб він сказав своє слово. 
Окрім того, Меньшіков повідомляє, що в тій самій партії дашнакцутюн був провокатор Мігран Вардерьян. 
Став він провокатором тоді, як його виключили з партії за шантаж. 
Щоб помститись на партії, Мігран дав охранці величезний матеріял. 
На підставі його відомостей в Новочеркаську виникла велика судова справа, що торкається трохи не 400 душ і має оце розглядатися. 
Зрада Міграна давно вже стала відома партії і оце недавно в вагоні під Ростовом Міграна хтось застрелив. 
Далі Меньшіков росповів співробітникові „У. Р.“ про третього провокатора, співробітника провінціальних газет Н. А. С., який писав під псевдонімом С. Він в 1905 р. також був секретним агентом охранки.
Пізніше він брав участь в оружному повстанні. 
Не знаючи, яка доля цього д. С., Меньшіков вважає потрібним оповістити про його в тій надії, що д. С. постарається вияснить своє поводіння, не чекаючи оголошення всієї його справи і призвіща. 
— Життя переселенців. 
В мінусінському повіті на Амурі цього року повний неврожай. 
Це примусило переселенське управління вивести звідти тих переселенців, які прибули в цьому році. 
Торошнім переселенцям дано допомогу, але допомога та невчасно прибула та й невелика — і от голодні селяне кидають свої оселі і йдуть старцювати по сібірських селах. 
Сила старців блукає тепер по сібірських селах. 
Велике нещастя для переселенців те, що нема води. 
Управління викопало криниці, але їх мало. 
В одній тілько бейській волості доволі води. 
І тут люде мусять дякувати за це не управління, а колишній народ, що жив тут скілька тисяч років тому. 
Це ось чого. 
В волості, як і скрізь навкруги, не було води. 
Але один селянин пильно вивчив останки водяної сістеми, що залишив колишній народ. 
Він побачив, що коли поновить ту сістему, то можна силу води провести з гір, направивши воду гірських потоків. 
При допомозі цілої сістеми рівчаків воду ту піднімали високо і звідти вже опускали на степ і рівчаками вона розливалася всюди. 
Селянин той порадив громаді і тепер таку сістему завести та громада обізвала його старим дурнем і не хотіла прийняти його порад. 
Тоді він взявся сам відновіти, тілько, щоб йому подарували смужки землі біля канав. 
Громада згодилася. 
І тоді-то вода наче „по щучому велінню“ поллялася з гір. 
Од ровів проводять борозни по полю, всі ниви поливають. 
Тепер уся волость забезпечена водою. 
Адміністрація теж зробила проект, як придбати води для всього мінусінського степу, але проект цей лежить собі і жде свого часу, а селяне голодують. 
(Рус. В.).
— „Обитель“. Н. Дурново оповідає в  „Пет. Відомост.“, що в самій Москві на Петровській вулиці є цікава обитель Висока Вознесенська, в якій жінок трохи не більше, ніж ченців. 
Так, келія економа—ігумена занята економкою, родичкою архирея, яка і годує ченців. 
Вона ж веде і господарство манастирське. 
Одну келію ієромонаха займає прачка, яку привіз сам настоятель з Петербургу. 
Прислужують біля столу для братії і служать за келейників дві гарненькі жінки. 
„Нехай вже живуть одверто“, — говорить родич настоятеля архирей, який ні одного дня до свого архирейства не був ченцем. 
„Спокуса для нас ченців, — кажуть ченці, — дуже вже велика“. 
Економом цієї „обителі“ зять настоятеля, полковник дійсної служби. 
— Доля бідноти. 
Петербурзькі санітарні лікарі звернули увагу санітарної комісії на тяжке становище бідноти, яку виселяють з куткових кватирь. 
Холод примушує їх шукать притулку в ночліжках, але там не стає місця і вони мусять ночувати на дворі. 
(Р.).