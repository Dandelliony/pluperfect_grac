Від Редакції й Адміністрації.
Присилайте передплату на 1937-й рік! Сердечно просимо наших Передплатників заздалегідь присилати передплату на 1937 рік. Передплата позостається без змін: 6 зл. річно, 3 зл. піврічно, 1.60. чвертьрічно. В 1937 р. додамо до „Рідної Мови“ 4 книжки додатків, ціною на 4 зл., які можна посилати або вперед, або по отриманні книжки.
Вступаємо в 5-ий рік свого існування, що для такого журналу, як „Рідна Мова“, є надзвичайно довгий вік. Серед мало прихильного становища громадянства, серед дошкульної матеріяльної скрути, — а все таки вступаємо в п’ятий рік рідномовної праці!...
Будемо й далі невпинно працювати для створення соборної української літературної мови й для збільшення культури цієї мови.
Щоб наша праця йшла успішніш, сердечно просимо наших Передплатників: 1) негайно присилати цілорічну передплату на 1937-й рік, разом із додатками, 2) конче приєднати нам бодай одного нового передплатника, й 3) хто має борги — зараз таки поплатити їх.
Віримо, що громадянство щиро відгукнеться на цей наш заклик. Редакція.
На Фонд Рідної Мови прислали: Яр. Мандюкова 5 зл., Як. Мацюк 4.90 зл. Сердечно дякуємо. Хто дальший?
Ознаки доброї літературної мови. Статтею проф. І. Огієнка на цю тему розпочнемо 5-й рік своєї праці, ч. 49-те.
Складня української мови. З ч. 1 (49) розпочинаємо друк праці Проф. д-ра І. Огієнка: Складня української мови, а саме, ч. 2: Основні й пояснювальні члени речення. Праця переповнена практичними вказівками й прикладами з нашої літератури.

