Бойківська топо- й ономастика.
4. Бусовищі, пов. Турка. 
I. Люди звуть село загально Бусо́вищі, але чув я й Бусо́вище. Інші відмінки: Бусо́вищь, в Бусо́вищьох. Урядова назва: Бусові́ско. В новіших часах уже підо впливом урядової назви зачинають звати село Бусо́виска, а навіть Бусо́виско. У грамотах село зветься Волковия, Волковичі, Волковець — мабуть у зв’язку з вовками, які ще й тепер деколи сюди заходять і роблять шкоди між вівцями. Колись мусіли вони багато шкоди робити, бо мешканці, вільні князівські, а опісля єпископські та манастирські пастухи мусіли випасати багато овець. Частина села: горб (на горбі), горішний кінець, Ро́вінь. Дорогу звуть гостинець або царська дорога (цісарська). Село згадується в грамотах досить часто у звязку з манастирськими та єпископськими наданнями в Спасі та Лаврові. 
II. Від полудня (від Лужка Горішнього): Чи́ркіш, По́січ, Рубани́ще, Забрі́д, По́гарь, Ки́чера, За Голо́внев, Воле́новêць, межи потоками, Кичери́, Полянки́, гори: Щовб, Mа́ґypa, Pу́бaнь, Камі́нці. 
Від сходу (від Сушиці): Ясі́нчик, Над Буцака́ми, Убі́ч, Над ду́бом, Згарі́, Лази́, Піддо́вжниця, Сікані́, Багонце́, під дорогов, Кашу́бина. 
Від півночі (від Тершова): За Ста́сьом, Старе́ село́ (рівнина за тунелем від сторони Тершова), Під Ґру́нями, Сторо́жня (гора, на якій мала знаходитися колись постійна сторожа замку чи потім манастиря у Спасі), Сі́кань. 
Від заходу: Лази́, Під Ка́меньом, Кура́вці, Лаба́ня, За́верхи́, Луги́, За Лаза́ми, Пеньки́, За Ка́мянцьом, Ліщи́ни, Соколі́в Камінь (скеля, звана загально туристами Бусовиський Камінь або — хоч рідше — Чортівський Камінь), Калабаня. 
III. Вода́ (цебто Дністер так тут загально звуть), але є й назва Дністе́р, Дуби́ський потік, Жорновêць. 
IV. Назвища й прозвища: Блинде́й або Бленде́й (Перга́ч), Ґери́ло (Ґо́фрик, Поті́цький, Йванцьо), Зало́га (Фурди́чка), Іва́ник (Шо́йкало, Бобо́н[а]), Кузьми́ч (Хо́мік), Куба́й (Маска́ль, Ткач), Kу́харь (Ця́ньо), Ли́лиш (Ма́рцин), Лиса́к (Боботало), Луць (Ги́ря, Ги́рин, Го́мкало, Юрчик), Пі́шко (Коломи́я), Украї́нêць (По́пик), Храпко́ (Оди́кало), Цап (Ли́ло), Чир (Пиндю́р), Щерба́н (Юник), Яци́ник (Ни́жник, Пете́нта). 
Крім цього є такі назвища: Анто́шик, Буй, Бу́цик, Буця́к, Банду́ра, Бо́гдан, Вівча́рчин, Горя́к, Гу́рин, Ду́дик, Коза́к, Ка́лька, Кицка́йло, Коро́ль, Кость, Ку́зик, Курі́й, Луче́чко, Лу́ччин, Маті́йцьо, Мица́к, Мро́чко, Mу́льо, Паца́к, По́кан, Сліпêць, Слохиня́к, Соли́ло, Сьіка, Тели́чка, Фірко́, Це́кот, Чіхра́к, Ше́вчик і шляхетські: Воля́нський, Івані́цький, Коньовський, Топі́льницький, Туря́нський, Яворський, Щиґе́льський (Ти́мчик), Лозінський. 
З прозвищ треба ще відмітити такі: Андруни́шин, Андру́шко, Вальча́к, Ву́дер, Грине́чко, Гринцьо́, Гуцу́лик, Де́дик, Ди́кса, Дрібочка, Йва́нків, Капа́к, Кища́к, Кіс, Кліпа́йло, Кова́лик, Кра́сий, Криве́йкий, Кули́чка, Луци́шин, Маму́нко, Мі́сик, Па́влів, Петро́са, Піддебе́рний, Оні́шко, Ро́жик, Ру́син, Се́мків, Строми́ло, Xpу́ник, Федуньо́, Ше́вців, Шлік, Підцерко́вний. 
З захожих важніші: Поляк Пашкевич (Боднар), Віттек (колись німець). 
Інші відомості: типова церква з 3-ма банями з XVIII віку; церква св. Богородиці, але празник на Спаса; Каплиця св. Миколая. Парохія: Лужок Горішний. За церквою старе кладовище, нове за селом. Кажуть, що колись була церква на т. зв. Старім Селі коло Сторожні. Там мало бути колись і село й корчма. Знана скеля „Бусівський Камінь“. Назву села пояснюють люди різно: 1. Посовище, тому що село посунулось, бо гора Сторожня зсунулась на село. 2. Пасовище, що й годиться з давнім заняттям бусівців (княжі вівчарі). А може в’яжеться назва з давнім князем антів Бусом і з назвою в Слові про Ігоря: Бусове поле. Село належало до княжих, а опісля єпископських дібр. Панщини не робило. По назвищах видко, що осідала тут здавна й шляхта (ходачкова), а також козаки. Є ще деякі старі книги в церкві навіть із XVII віку. Позатим цікаві два Пом’яники горішнього та долішнього кінця з XVII віку. Є там іще назвища, яких тепер уже нема. Подаю їх у родовому множини, або інших відмінках, як вони там приходять: Матіових (Окарика), Чепелякових, Хабукових, Курчика, Пелешкових, Чорніових, Хуциков, Романика (дяка), Терновчак, Гайдук, Курус, Мудрик, Гайдич, Стрілецький, Шибяк, Гринков, Баборович, Скрицький, Сарабах, Яхтиного, Зинич, Мельник (Стослав), Лєвчицький, Паєвич, Лукашевич, Тучковський, Гацковят, Куликові, Ялайчика, Кавецьких, та ін. Деякі назви подібні до теперішних або й є тепер прозвищами: Мицик, Пацик, Онушкових, Стромилових та інші. Ткач зазначений „з Лужка“. Назвищ священиків і добродіїв із панів та купців, як захожих, не подаю. 
Прикметник: бусі́ський і бусі́вський. Мешканці бу́сівці. Інші села звуть їх ще гу́бчаники або гупсарі́.
Дрогобич.