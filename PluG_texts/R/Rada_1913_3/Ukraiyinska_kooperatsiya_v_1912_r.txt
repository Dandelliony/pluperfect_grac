Українська кооперація в 1912 р.
За минулий рік сільська кооперація в Україні зробила нові й дуже поважні кроки вперед. Широкий народний рух до кооперативного об’єднання, що почався після 1905—6 р.р,, ще й досі не ввійшов у береги. Торік засновано в Україні більше 300' нових селянських кооперативів звичайного типу й ще багато десятків товариств вищого типу. Разом з тим, яскраво проявилась тенденція до порайонного об’єднання окремих товариств, рівно як зросло й те почуття, яке ми називаємо „крайовою свідомістю". Коротко кажучи, українські кооператори, як ті, що оцінюють кооперативний рух з погляду громадського й національного, можуть оглянутись на здобутки минулого року з почуттям повного вдоволення. Нижчеподана статистика кооперативного руху вУкраїні за минулий рік не може вважатись ні вичерпною, ні навіть більш-менш повною. Складалась вона на підставі поодиноких газетних звісток, не завжди повних і завжди випадкових. При такій системі зібрання відомостей неминучі були пропуски й прогалини, через те доводиться вважати цю статистику далеко меншою проти дійсності. Проте деяке значення вона безперечно має, хоча б як показчик головніших тенденцій у розвитку нашого кооперативного руху. Отже засновано протягом 1912 року: опріч товариств, заведених у табличку, відкрилось, як згадано вище, багато ще інших товариств, здебільшого вищих типів —для спільного виробу, перероблення чи продажу селянських продуктів. З них зазначимо, насамперед, 5 пасічницьких товариств (2 на Київщині, по 1 на Полтавщині, Катеринославщині й Херсонщині). У селі Поташі, на Київщині, відкрилось товариство садівництва. У селі Загадцях, на Київщині, відкрилось товариство для виробу черепиці й цегли. У слободі Циркунах, на Харьківщині, відкрилось товариство для технічного перероблення томатів. У присілку Калинівці, на Херсонщині, відкрилось товариство для виробу цегли, черепиці, труб та інших будівельних матеріалів. У с. Сунках, на Київщині, відкрилось товариство для побудування кооперативного парового млина. У селі Моринцях, на Київщині відкрилось товариство для скупки, годування й продажу птиці. У Мілерові, в українській частині Донщини, відкрилось спеціальне товариство для продажу селянського хліба. Наведеними відомостями далеко не вичерпується число кооперативів вищих типів, одкритих у минулім році в Україні: багато таких товариств пройшло повз нашої реєстрації. Проте й ці відомості досить яскраво характеризують той поворот до вищих форм, що помічається в нашім кооперативнім русі. Свідомість, що селянин стільки ж терпить од неорганізованості споживання, скільки й від неорганізованості продукції й обміну, все більше й більше поширюється серед наших кооператорів. І хоч паралельно розвиваються й основні форми кооперації — споживчі, позикові й позиково-ощадні товариства, — проте з кожним роком починають все більше розвиватись вищі, кваліфіковані її форми. Минулий рік підкреслив цю тенденцію з особливою виразністю. Чималі успіхи зробила в минулім році й ідея порайонного об’єднання кооперативних товариств. З найбільш помітних подій у цім напрямі зазначимо заснування харьківського товариства оптових закупок для всіх споживчих товариств Харківщини й суміжних районів. При товаристві виходить з минулого року новий орган „Потребитель", який систематично проводить ідеї автономності в кооперації. З інших місцевостей України найбільше порайонних спілок засновано в минулім році на Поділлі. Тут відкрились: вінницьке товариство оптових закупок (оборот на 1 жовтня—85.355 карб.), тульчинське т-во оптових закупок, балтське „бюро закупок краму для товариських крамниць" (оборот за 2 місяці —6 тис. карб.), немирівське товариство оптових закупок (об’єднує 28 товариських крамниць), південноподільська спілка позичкових товариств (капітал 25 тис. карб.), барське товариство оптових закупок (об'єднує 15 тов. крамниць) та інші. Про великий успіх усяких кооперативних об'єднуючих спілок свідчить, між іншим, факт надзвичайного поширення й розвитку операцій усіх таких спілок. Так, київська спілка позичкових товариств мала на початок минулого року на балансі 284 088 карб., а на 1 жовтня —вже 1.082,295 карб.; так само збільшився й пайовий капітал спілки—з 14.086 до 85.819 карб. До видатніших з українського національного погляду кооперативних подій минулого року треба причислити заснування товариства на вірі „ Наша Кооперація" в Києві. Товариство має видавати двохтижневий кооперативний журнал „Наша Кооперація" й взагалі дбати про національне освідомлення української кооперації й її діячів. Вже й тепер наша кооперація є українською не тільки номінально, а коли в цій справі почнеться планова робота — процес націоналізації нашого спілкового руху, сподіваємося, піде вперед швидше. Наприкінці подаємо де-які числа з поля ширшої кооперативної статистики на Чернігівщині на початок минулого року було 52 сільсько-господарських і 250 позикових та позиково-ощадних товариств. На Полтавщині в початку 1912 р. було 281 позикове й позиково-ощадне товариство з 183.715 членами, 8.100.068 карб, оборотного і капіталу й 13.728,366 карб, виданих позик. На Волині на початок минулого року було 202 позикових, 48 позиково-ощадних і 199 споживчих товариств; у 80 волинських споживчих товариствах числилось 6490 членів, 1.031.166 карб, обороту, 164.941 карб, пайового капіталу й 98.633 карб, позиченого капіталу. На Поділлі на початок 1912 р. було 54 позичкових і 73 позичково-ощадних товариства, а на 1 іюля цього року —23 сельсько-господарських і 598 споживчих товариств. Нарешті, на Харківщині на початок 1912 р. було 176 позикових і позиково-ощадних товариств з сумою звичайних позик у 819.500 карб, і спеціальних позик під заставу хліба в 155 тис. карб. Новий рік, що наступив, ставить перед українськими кооперативами нове й велике завдання — скликати в цім році всеукраїнський кооперативний з’їзд. Наспіло багато пекучих питань, які необхідно гуртом обміркувати, а всеросійська виставка, що має літом відбутись у Києві, дає добру нагоду до скликання такого з’їзду. Думка про необхідність такого з’їзду давно вже живе серед українських кооператорів, і тільки зовнішні перешкоди досі не давали їй здійснитись. Лишається від щирого серця побажати, щоб у нинішнім році ця слушна думка нарешті здійснилась. П. А.
