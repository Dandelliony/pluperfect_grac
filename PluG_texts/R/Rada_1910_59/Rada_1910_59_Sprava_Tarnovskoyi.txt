Вранці на судовім засіданні дає посвідчення д-ка Фалле. Вона говорить, що сестра матері Тарновської умерла од душевної слабости, а троє її дітей ще й тепер в домі божевільних. На ранковому засіданні дає посвідчення і київський присяжний повірений Бернштейн, що взяв на себе справу Тарновської про шлюбну розлуку. Справу цю, як каже Бернштейн, розпочав сам Тарновський.

Далі було прочитано листи й телеграми Тарновської. З них видно, що Тарновська прохала скоріш закінчити справу, не зважаючи ні на які умови, аби тільки було зоставлено при ній сина, та щоб не довелося платити Тарновському. Вона згоджувалася взяти на себе вину, аби тільки виховання сина було доручено їй, В одному місті вона писала, що коли буде дано їй шлюбну розлуку, то вона одружиться з Комаровським. До Бернштейна писав і Комаровський, прохаючи закінчити скоріш справу, щоб йому можна було одружитися з Тарновською. Про своє бажання одружитися з Тарновською він писав ще в листі до сестри Тарновської, жінки харьківського губернатора Ольги Катеринич. Цей лист прислано в суд. На запитання про відношення Тарновської до Бернштейна, він одповідає, що мав з нею стосунки тілько в справі шлюбної розлуки. Далі він говорить, що Прилуков був дуже гарний чоловік і добрий адвокат. Після Бернштейна дають посвідчення лікарі. Найбільше значіння мають посвідчення професора Віталі, що одвідував Тарновську в тюрьмі. Він говорить, що Тарновська слабує на кілько жіночих хвороб. В тюрьмі в неї були тяжкі нервові припадки. Останнім дає посвідчення діректор тюрми Сан-Марко. Говорить він, що Прилуков і Наумов корилися всім вимогам тюремної адміністрації і взагалі поводилися з усіма дуже мирно. На цім засідання закрито.
Предсідатель суду наказав префектові поліції збільшити число вартових, що стоять коло воріт тюрми, де сидить Тарновська. Круг мурів тюрми будуть у-день і вночі ходити вартові. Єсть чутки, що всім черницям, які прислужують в жіночій тюрмі, наказано не впускати в тюрму ні одного чужинця, за виключенням родичів підсудних. Все це зроблено наче б то через те, що одержано якогось листа, де говориться, що Тарновську мають украсти. Про це пишуть і у венеціанських газетах.
В київській окружний суд недавно було прислано 20 повісток із венеціанського суду, щоб їх було передано тим свідкам в справі Тарновської, що живуть у Київі. Свідків цих викликають з прохання Тарновської. Батько Тарновської граф o‘Рурк вніс у суд 20.000 лір (коло 8.000 карб.) на подорож тим свідкам, що будуть викликані з прохання Тарновської. Частина свідків уже виїхала у Венецію, а де-які одмовилися поїхати.