(Лист В. Вахтерова, призначений для збірника про мову навчання в українських школах, і видрукований в №8 „Народнаго Учителя").

Ви запитуєте мене, якої я думки про мову навчання в українських ("малорусскихъ“) школах. Дозвольте мені поставити це питання ширше і казати загалом про навчання рідною мовою. Питання це має в нас величезне значіння. Найдіть-но другу країну, людність якої по своїй мові роспадалася б більше, як на 30 груп, і де б так званою державною мовою розмовляло тільки 44% людности, а регата-величезна більшість людности розмовляла иншими мовами. Свою думку з цього приводу доводиться мені висловлювати уже не вперше і вона ось яка: Педагогичні міркування, не згадуючи вже про сучасні громадсько-політичні ідеали, вимагають, щоб вся наука в невеликоруській школі провадилася материнською мовою, але ця вимога не виключає навчання державної мови, як засоба взаємних зносин між племенами з ріжними мовами *) Ціла низка дослідів показує, що в справі успішного вивчення мови величезну роль грають прирожденні нахили („предрасположенія"), що як спадщину передає кожна народність дітям; відомі, напр., такі племена, де ніхто не може сказати згуків С та Ш, а наші діти вимовляють ці згуки з самого малечку. Є, напр., племена, для яких зовсім не істнує згука X не тільки через те, що вони сами його не вимовляють, а й через те, що вони його не чують. А от наші найменші діти згук цей вимовляють без усяких труднацій. Очевидно, що в самих органах мови — в нервно-мозкових центрах і путях її, істнують певні властивості, що як спадщина, передаються з одного покоління в друге і утворюють для кожної народности своєрідні особливости в мові і у вимові. Треба думати, що разом з особливостями вимови передається в спадщину і багато инших нахилів, що торкаються мови. Але мова —це не просте сполучення згуків. Рідна мова ховає в собі все минуле народу, його перекази, його пісні, йоло казки, його прислів'я, його історію, його культуру, все найкраще з того, що думали, почували, вистраждали, казали й писали довгі ряди попередніх поколіннів, все найцікавіше з того, що народ бачив і чув, все, що він пережив, витворив, придбав. Рідна мова —це скарбниця, де сховано найщиріші гадки народу, найкращі його почуття, бажання й змагання, його сподівання, найцінніші його ідеали, —це орган духового життя народу— це святе святих кожної людини. Дитина, навчаючись рідної мови, приступає до володіння величезним духовним багацтвом, що утворив на протязі віків і тисячеліттів її народ. Кожне слово рідної мови сполучено з силою переживаннів. Візьміть
но слова: правда, любов, друзі, вороги і инш. Скільки прикладів, відомих нам і з власного досвіду, і з чужих слів, і з старосвіцьких переказів, і з книжок, ми могли б пригадати з приводу кожного з цих слів; скільки | найріжноманітніших почуваннів і думок викликав у свій час кожний з цих прикладів! Таке то велике духове багацгво, носителем якого являється одно яке-небудь маленьке з двох складів слівце рідної мови. А мова ж навіть не дуже розвиненої людини складається з більш, як тисяча, слів. Розмір цього багацтва збільшується дякуючи ще й тому, що мова відбиває в собі переживання не одної людини, навіть не одного покоління, а незчисленної сили поколіннів, з яких кожне вкладало свою частку до цеї скарбниці. Не диво отже, що педагоги, починаючи з Коменського і кінчаючи сучасними, майже одноголосно запевняють, що навчання може відбуватися з повним успіхом тільки на материнській мові. Не дурно ж, трохи не всі видатні люде, наскільки можна бачити з їх біографій, чудово знали свою рідну мову. Досвід показав, що за вивчення чужої мови, в данному разі великоруської, не можна братися раніше, як дитина навчиться вільно балакати своєю материнською мовою. Коли ж взятися за вивчення чужої мови раніше цього, то це робить мішанину в псіхіці дитини, якій доводиться перейматися духом чужої мови раніше, ніж вона засвоїла дух рідної мови. Але й за нормальних умов чужій мові не повинно давати місця там, де річ йде про батьківщину, про її історію, перекази, про віру та инші речі, особливо близькі людині. Щоб збагнути щось розумом, можна користуватися і чужою, знайомою мовою. Хоч всякої науки найвигідніше, се б то найуспішніше, навчати рідною мовою, проте таких предметів, як арихметика й геометрія, можна навчати й чужою мовою (хоч, звичайно, це забере більше часу й більше напруження, ніж тоді, коли вживати рідної мови). Оповідаючи про гіпотенузу й катети, ми не маємо на думці викликати в душі школяра такі почуття, що хвилювали б його. Зовсім инша річ з предметами, що повинні впливати не тільки на розум, а й на почуття дитини. Щоб почути що небудь серцем, для цього треба тої мови, якою розмовляє мати школяра, тої мови, з якою сполучені всі його сімпатії, всі його переживання, починаючи з колиски. І той хто хоче, щоб школа добре впливала не тільки на розум, а й на почуття дітей; хто хоче, щоб школа виховувала, той оборонятиме право материнської мови в школі. Це особливо важливе там, де народність дорожить своєю культурою, своєю мовою, своєю літературою й не хоче поступатися ними, не хоче щезнути з лиця землі. Ось через що звертаючись тепер до постановленого вами питання, я настоюю на тому, що права материнської мови особливо важні в такій місцевості, як, напр., Україна („Малороссія"), де селянські діти вдома майже не чують великоруської мови і до школи й самі не балакають, й не розуміють майже ні одного великоруського слова. Недавно, по відомостях „ Вѣстника Воспитанія “ в одному з українських повітів зроблено було між учителями та учительками анкету по питанню про мову навчання. І на запитання про те, якою мовою розмовляє місцева людність, всі учащі одноголосно відповіли, що в районах їх шкіл людність розмовляє виключно мовою українською. На запитання ж про те, чи розуміють селяне великоруську розмову, учащі відповіли, що людність розумів великоруську мову „плохо", „не вполнѣ", або ж "понимають не все", „понимають только мужчины". Щож до дітей, які починають ходити до школи, то учителі свідчать, що школярі, вступаючи до школи, „вовсе не понимаютъ велико-русской рѣчи" або „понимаютъ очень мало". І не зважаючи на найсуворіші заборони вживати української мови в школах, учителі не можуть обійтися без української мови. „Первое время волей неволей приходится говорить съ учениками на малорусскомъ, языкѣ"—пише один з учителів. І приблизно в таких же висловах мусить признатися і решта учителів та учительок цього повіту, що вони змушені не виконувати домаганнів начальства. Коли читаєш ці відповіді, то пересвідчуєшся, що коли українська початкова школа й робить які успіхи, то достаються вони „лишь цѣною нарушеній министерскихъ предписаній", які забороняють навчати по цих школах материнською мовою. А треба знати, що за таке ламання правил учителям доводиться страждати. Наскільки дорого обходиться таке порушення, в цьому переконався я з власного досвіду. Років десять тому керував я літніми педагогичними курсами, улаштованими одним з українських земств для народніх учителів та учительок. При курсах цих було заведено і так звану „образцовую школу". А як на мою думку та й думку більшости учителів, в народній школі на Україні не можна обійтися без української мови, то де-які з навчителів проказували свої уроки так, як проказували б вони їх і в звичайній українській школі. Про один з таких уроків дознався наблюдатель курсів і наслідком цього було те, що учительку скинули з учительської посади, а мене на другий рік не допущено до кермування літніми курсами, хоч призначено було їх в иншій губернії. І скільки таких фактів знає шкільна хроніка! Хто не читав про школи, які ховаються од начальства тільки через те, що там навчають школярів материнською мовою? Хто не чув про судові та адміністративні кари на ті школи, по яких дітей вчено мовою Шевченка або Міцкевича? І ніяка статистика ніколи не визначить, скільки таких шкіл закрилося „по независящимъ обстоятельствамъ". Скільки учителів та учительок постраждало за не „достаточно ревностное отношеніе" до наказів міністерства про мову навчання, і скільки нікому непотрібної ненависти й ворогування породили ці накази! Всі такі факти криком-кричать проти безглуздої практики, заснованної на „ужасномъ афоризмѣ: чья страна, того и языкъ; чья страна, того и религія". Всі наведені тут данні промовляють за те, що в школі треба вчити рідною материнською мовою школярів. І коли в педагогиці є прінціпи, що не викликають ніяких суперечок, то перше місце серед них мусить зайняти пріаціп: навчання материнською мовою. Це той прінціп, до якого приводить нас шкільний досвід, біля якого сходяться вимоги псіхології, педагогики й педології. Це той прінціп, яким дорожать всі національности. Це той прінціп, без якого не може бути миру між різними народностями. Це той прінціп, якого навчає історія. Це азбучна істина. Як відомо, в програмах всяких партій і спілок 1905—6 р р. формуловано було право всіх народностів, що складають російську державу, на вільний культурно-національний розвиток, а сюди входить, між иншим, і навчання рідною, материнською мовою. За це право висловилися не тільки крайні ліві партії, а й спілки письменників, учителів, адвокатів, інженерів і техників, медичного персоналу і т. ин., а також партії конституційно-демократична, радикальна, вільної думки та инші. Програма торгово-промислової спілки вимагає, щоб „Росія була не мачухою для своїх окраїн, а такою формою державного "сосуществованія“, в якій всі окремі народности, що складають державу, могли б здобути всю повноту прав, які визначали б і обороняли б їх самобутність". Навіть „русскій національный веесословный союзъ“ домагається, „щоб ні один закон в нашій державі не суперечив матеріяльному, духовному і політичному розвиткові трьох головних руських народностів" (великорусів, українців та білорусів). І що найдивніше —то це те, що й саме міністерство, коли воно „разсуждаетъ, стоя на педагогической точкѣ зрѣнія, высказывается съ особою рѣзкостью противъ насильственной замѣны родного языка государственным . Року 1905 при міністерстві народньої освіти скликано було особливу нараду з приводу просвіти східних инородців, і ось як формулувало воно питання про материнську мову: „Почему учитель публичной школы, имѣющей передъ собою не безсловесныхъ младенцевъ, а отлично уже говорящихъ на природномъ языкѣ отроковъ, долженъ игнорировать эти ихъ знанія и вторично обращать ихъ изъ существъ словесныхъ въ безсловесныя? Не противорѣчить ли это всѣмъ положеніямъ и психологіи, и натуральной педагогики, которыя видять въ ученикахъ извѣстнаго рода физико-психическій организмъ, развавающійся путемъ внутренняго роста, усвоенія воспринимаемыхъ впечатлѣній и ассоціированія ихъ съ прежними, а не путемъ механическаго наслоенія позднѣйшаго на предыдущее и подавленія стараго?“ Зовсім ясно, що на питання, поставлені в такій формі, могла бути одна тільки відповідь, і голова наради заявив, що нехтування рідної мови є „преступное ограниченіе силъ и средствъ школы, которое не можетъ не отразиться, какъ на результатахъ этого изученія, такъ и на общихъ воспитательно - образовательныхъ ея задачахъ...“ Він далі каже, що не можна виганяти з школи рідної мови, коли ми не „стремимся въ русско-инородческой школѣ къ систематическому оглупѣнію инородцевъ и въ связи съ этимъ, къ искусственному вызову въ ихъ средѣ реакціи противъ такой школы, даже ненависти къ ней“. Нам трудно зрозуміти, як —не кажу вже—помирити, а як пояснити практику міністерства з цею його цілком справедливою з погляду педагогіки оцінкою переслідувань рідної мови. Пояснення може бути тільки одне. Є політичні теорії, з погляду яких конче треба воювати з рідною мовою чужомовної людности, а коли політика здибається з педагогікою, то педагогіка уступається з дороги. І в данному разі педагогичні міркування падають жертвою своєрідних політичних вимог. Побажаємо ж, щоб школа не була знаряддям політичних партій, щоб вона кермувалася тільки педагогичними вимогами, щоб вона ставила сама собі свої завдання і виховувала дітей не „въ видахъ тѣхъ или другихъ политическихъ, часто преходящихъ, вліяній, а для самихъ дѣтей, для ихъ блага, гармовически развивала всѣ ихъ способности наиболѣе цѣлесообразными съ природою дѣтей пріемами“. А нема такого геніального і разом з тим найпростішого засобу, як навчання материнською мовою; бо, як каже знаменитий російський педагог К. Д. Ушинський, „родной языкъ является величайшимъ народнымъ наставникомъ, учившимъ народъ тогда, когда не было еще ни книгъ, ни школъ, и продолжающимъ учить его до конца народной исторіи“... Рідне слово поясняє йому природу, як не міг би пояснити йому ні один її дослідник; воно знайомить його з характером людей, що живуть навколо, з громадою, серед якої він живе, з його історією і змаганнями, як не міг бк познайомити ні один історик; воно вводить його в народні вірування, в народню поезію, як не міг би ввести ні один естетик; воно, нарешті, дає такі логічні поняття й погляди, яких, запевне, не міг би надати дитині ні один філософ... До того ж цей дивний педагог—рідна мова —не тільки навчає багацько де чого, але й навчає на диво просто, по якомусь недосяжному легкому методу. 
*) Знання державної мови дає багато вигод і через це її вчитимуться і без всякого примусу. В Америці немає нічого похожого на „обязательное изученіе государственнаго языка въ инородческихъ школахъ", про те ж державної мови вчаться там всі, і вчаться охоче. І у нас всі національні учительські спілки під час визвольного руху, звичайно, складаючи резолюції про права рідної мови в школі, не висловлювалися в той же час і проти необхідности державної мови, визнаючи такою мову великоруську.
В. Бахтеров.