Мало не в один час пролунало два голоси про українську школу—один з думської комісії, що забороняє вживати в народній школі українську мову; другий з сторінок педагогичного журналу, устами одного з найвизначніших сучасних педагогів російських, який рішуче обстоює, „что обученіе можетъ, идти съ полнымъ успѣхомъ лишь на материнскомъ языкѣ“. Нижче читачі знайдуть передрук статі д. Вахтерова, в особі якого авторитетний голос науки виносить суворий присуд над необачним голосом політики. Цікаво отже поставити поруч ці два голоси—годос безсторонньої науки і голос хисткої політики. Чим мотивувала комісія свій присуд над українською мовою, ми поки що докладно не знаємо; відомо тільки, що й тут українців, як і в недавньому міністерському циркулярі, поставлено поруч з євреями, хоча там трактовано нас за инородців, а тут уже за „своїх". Можна тільки догадуватись, яке гаптування мережали думські патріоти, коли довелось їм спробувати силу свого кулака над таким беззахистним супротивником, як українська мова. Зовсім инше становище до української школи зайняла наука. Спокійно, але надзвичайно виразно ставить д. Вахтеров проблему освіти й виховання, неможливих . без рідної мови учнів. І теоретичними міркуваннями, і фактами з життя доводить він, що без материної мови в школі не обійтися, що "коли народня школа на Україні й робить якийсь поступ, то тільки ціною нехтування міністерських циркулярів, що забороняють

користуватися з рідної мови в школі". Навіть більше, —д. Вахтеров наводить голос органів самого ж таки міністерства народньої освіти, коли воно міркує теоретично, і той голос теж промовляє за народню мову в школі. „Преступное ограниченіе", „систематическое оглупѣніе инородцевъ“—так характеризувало сучасну обрусительну школу само „особое совѣщаніе" міністерства народньої освіти. „Ти глаголеши"—тільки й можна сказати на таку виразну характеристику обрусительних заходів, що вийшла з офиціяльних сфер. І можна тільки дивуватися, як легко ці сфери кидають один погляд і беруться до иншого, як справедливо дивляться вони в теорії і як негарно поводяться на практиці. Голос науки в особі д. Вахтерова ще раз підкреслює цю бюрократичну звичку ходити „на два шляхи", до того ще й на обидві ноги кульгаючи. Бо яку ж ціну може мати гарна теорія без відповідної практики, або яку силу здобуде ота практика, коли від неї так запашно тхне фарисейством? „Преступное ограниченіе"-це ж сама бюрократія про свою школу сказала, і певне ніхто не повірить після цього в щирість їхніх учинків, що всі зводяться до того ж таки „престуннаго ограниченія“...