От вже другий рік, ще з часу австрійської узурпації Боснії і Герцоговини, як Росія не може визволитись від міних обіймів австрійських дипломатів. Виникали за цей час всякі прінціпіальні і непрінціпіальні непорозуміння і між иншими європейськими державами, але згодом вони тим, чи иншим способом розплутувались і кожна з цих держав звертала здебільшого головну увагу на свої хатні політичні пригоди і події; звичайно, не залишаючи зовсім в стороні і міжнародні стосунки. Так було в Англії з парламентським інцідентом, роспуском обох палат, виборами до них і досі ще незакінченою реформою верхньої палати лордів. Так було і єсть з реформою виборчого права в Прусії і скандалами німецьких Пуришкевичів -Ольденбургів в берлінському рейхстагові. Але все це нічого не вадило легкому дипломатичному фліртові, що виник цими днями між Англією і Горманією на досить важних економичних підвалинах. Словом, що не день з'являлись якісь нові комбінації між рештою держав, а між Росією і Австрією все та ж стара сусідська пісня, початок якої і кінець на Балканах. Почалась вона власне в такій формі, як і тепер стоїть, ще в 1896 році в Мюрцштегові. Тоді саме тільки що починалася російська авантюра на Далекому Сході, тоді Росія мріяла отаборитись міцно на березі Тихого окіану; Манчжурія, Корея, Порт- Артур були тоді великі лозунги російських політиків. Треба було заручитись згодою Австрії не шкодити планам Росії на Далекому Сході якими небудь політичними виступами на Балканах. І згоду з Австрією було куплено за досить дорогу ціну; Росія одмовлялась зовсім од самостійної політики на Балканах. Цього тільки й треба було Австрії. Вона, положим, теж по цій умові не мала права там на самостійну політику, але доки заварювалась російсько-японська каша, доки її розжовували, а потім Росія ліквідувала наслідки війни на Далекому Сході, Австрія вспіла прибрати до своїх рук і Боснію і Герцоговину і багато ще де-чого на Далекому Сході. Опам'ятались російські дипломати та було вже пізно. Щоб хоч трохи повернути до себе колишній політичний престіж на Балканах, російські дипломати думали повести так справу, щоб дати ніби з рук Росії політичну незалежність Болгарії і крім того добути чорноморському флотові вільний вихід через Босфор. Так вони мріяли підняти престіж Росії коштом Турції, але Болгарія обійшлась і без російської запомоги, сама собі здобула енергією Царя Фердінанда незалежність. Не дісталось Росії і віл ного виходу з Чорного моря. Нарада по цій справі російського міністра Ізвольського з Еренталем в Бухлау скінчилась нічим для Росії, а для Австрії від неї була та користь, що Еренталь довідався, що Росія нічим не може пошкодити анексії двох провінцій. От з цього часу і почались дуже гострі стосунки між Ізвольським і Еренталем; вони дуже відбились на всій австро-російській політиці і держать її і по цей день в нерозплутаному клубкові, хоч і цими днями офіціально вже оповіщено, що політична згода і зближення цих двох держав налагодились і підуть далі „по стезѣ мирного преуспѣянія обѣихъ державъ", себ то на Балканах надалі все лишиться так, як воно й тепер єсть, тіж самі дипломатичні прінціпи і status quo нічого не погрожує, з як би якась випадкова пригода і трапилась, то її повинні розплутати всі зацікавлені подіями на Балканах великі і малі держави. От власне короткий зміст австро-російської згоди. Треба сказати, що європейська преса, навіть германська і австрійська, дуже не вірять, щоб воно так і було справді. Надто вже кожна з обох держав має багато власних ниток, що звязують її з Балканами, щоб кликати і привязувати до них свого небезпешного спільника, який держить завше на поготові під полою відточеного ножа. От і тепер, ще не засохло чорнило, де росписались австрійські і російські дипломати про згоду, а австрійська офіціальна і офіціозна преса страшенно обурюється з приводу подорожі до Петербургу болгарського царя і сербського короля Петра і тим гірша австрійська злість, що обидва монархи рішуче одмовились заїзжати у Відень, а крім Петербурга їдуть і в Костянтинополь. Серйозний крізіс виник тепер і між Австрією та Угорщиною. Угорська палата депутатів стала зовсім на революційний шлях: міністрів депутати били в парламенті, роспуск його оповістили незаконним і закликають людність не платити податів і не давати рекрутів. Антагонізм між Австрією і Угорщиною має силу глибоких не тільки національних, але й соціально-політичних причин. Австрійський капіталізм став витягати соки з Угорщини і угорські магнати — депутати почали рятувати свої екоиомичні інтереси всіма силами. Тепер австро-угорські стосунки настільки загострились, що можлива навіть гражданська війна, коли віденський уряд не поступиться де-чим. Тяжке становище тепер і в Греції, знесиленій хатніми заколотами. Після недавнього галасу, що підняла там воєнна ліга, виникли аграрні розрухи. Фессалійські селяне вимагають від афінського уряду, щоб він силоміць викупив для них землі в поміщиків мусульманів. Уряд не має грошей і селяне взялись за розбишацтво. Це викликало протест Турції. В Персії повна анархія. Діяльність меджилісу ще мало чим виявилась, але англійська преса ворожить йому вже тяжку долю. Для зміцнення тройної спілки поїхав після подорожі до Відня германський канцлер Бетман-Гольвен і в Рим. Можливо, що там будуть обмірковувати умови нової спілки держав, бо ця кінчається в 1911 році. Германська преса обговорює це питання досить широко і сподівається, що Бетман-Гольвен знайде стежку, через яку йому вдасться залучити до більш тісної спілки Італію. Знов стало модним питання про „Жовтий страх" в Європі. Всіх почало лякати національне відродження в Китаї. Америка, Англія, Франція і инші держави спішать будувати величезні броненосці і т. инш. під впливом цього страху. За останні дні розійшлась чутка, ніби і в Манчжурії починається помалу боксерський рух.