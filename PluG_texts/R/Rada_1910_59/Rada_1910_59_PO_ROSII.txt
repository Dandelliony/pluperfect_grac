— Майбутній недорід. Вчений метереолог Грібоєдов вирахував, що в цьому році буде недіорід ярини в таких губерніях: харьківській, курській, тульській, рязанській, володимирській, нижегородській, пензенській, самарській, саратовській, тамбовській, вороніжській, на Донщині, в астраханській, уральській области і по де яких повітах таких губерній: катеринославської, орловської, московської, оренбурзької, а також південну частину басейна річки Обі. Причиною неврожаю буде посуха, що надто велика буде в другій половині весни і в першій половині літа. (Г. М.).
— Прохання робітників за фабрикантів. Робітники сарапульських фабрик Березіна, Євдокімова та Петрова в кількости 1.000 душ послали депутатові Астрахануєву телеграму такого змісту: „Сарапульський жандармський ротмістр арештував фабрикантів Березіна, Євдокімова та Петрова і через це нам, робітникам, більше 1.000 душ, видали рощот. На наші клопоти про продовження роботи, повірені фабрикантів одповіли нам, що як справу фабрикантів передадуть прокуророві, то роботи не припинять. Через це дуже просимо поклопотатися, бо фабриканти вимагають гласного суду. Як шо цього не зроблять, нам загрожує голод. На казенних заводах роботи немає. Згодом робітники знов прислали телеграму тому ж депутатові, де пишуть, що ніяких підстав для обвинувачення фабрикантів немає. Жандармський ротмістр загрожує висланням. Просимо поклопотатись про те, щоб їх було увільнено з під арешту, або передано справу в суд“. (Р. С.).
— Інженер Мачинський. В Калузі тільки й розмови, що про „ревизію" та ревизора інженера Мачінського. Цей ревизор ревизував одну велику станцію. Прибувши туди, він потребував до себе станційних служителів та сторожів і почав свою „ревизію" тим, що розпитував, в яких стосунках начальник служби тяги цієї дороги інженер N з конторщицею Z. Далі д. Мачінський викликав саму дівчину Z, що служила конторщицею і почав її розпитувати. Довідавшись до чого тут йдеться, ображена нахабними запитаннями, дівчина, плачучи вибігла з кабінета і вдалася до залізначого лікаря. Огляньте мене і дайте свідоцтво, що я невинна... Дівчина розповіла лікареві все про д. Мачінського. Лікарь видав свідоцтво. Тоді вона понесла те свідоцтво інженерові Мачінському. Про сором треба було забути, бо суворе начальство загрожувало позбавити її шматка хліба. Інженера Мачінського дуже схвилювало те, що дівчина розповіла про нього лікареві. Вістка про вчинок д. Мачінського рознеслася по околиці і дійшла до інженера, що його життям так цікавився „ревизор". Той подав на „ревизора" скаргу за образу. Тепер обох інженерів викликали в Калугу, щоб улаштувати цю справу. (Р. Сл.).
— Справник — провокатор. Вчора ми подавали ва „Рѣчью" відомости про вчинки Кирсановського повітового справника Семеннікова. Тепер в тій же газеті знов находимо відомости про діяльність цього справника. Одним з панів, якого визискував Семенніков, був управитель маєтка члена Думи Маркова 1-го Меркушев. Справник залякував його замахами, що наче б то мають робити соціалісти на його життя. Меркушев зразу вірив Семеннікову і видавав йому гроші наче б то на охорону його од замахів та на те, щоб Семеннікову краще вдалося половить „соціалістів". Серед листів, що найшли у Меркушева видно, які справоздання давав Семенніков Меркушеву. Так, в одному з них він пише: „з цих грошей, що я одержав од вас, 100 карб. 47 коп. пішли на справи союзу руського народу в Тамбові, дав я двом агентам по 23 карб., вони тепер гуляють по 2-му станові, а решта розійшлась". Ввесь час Семенніков тільки про те й думав, як би скинути справника і самому сісти на його місце. Для цього треба було стати жертвою революції. Ото він і просить Меркушевого фурмана Межіріна заявити, що наче б то, коли він їхав, хтось стріляв у нього. Виходило так, що злочинці хотіли вбити або пана Меркушева або Семеннікова. Дев'ять місяців обдурював Семеаніков управителя Меркушева, нарешті той довідався про це. Меркушев був правою рукою Семеннікова в заснуванню одділів сою зу руського народу. „Семенніков обіцяв — пише Меркушев в своєму посвідченню,— одкрити 52 одділи союзу руського народу, вигнати євреїв і підготовити одкриття союзу в Кирсанові. Ну, певне, все це потребувало грошей і Семенніков збірав поживу. На гучних відкриттях одділі в союзу був губернатор Муратов. Кінчалося все це тим, що союзники послали депутацію до губернатора, щоб він скинув з посади справника та призначив на те місце Семеннікова. Цього то добався Семенніков, але не довго вдержався.
— Од комісії освітних екскурсій по Росії. Комісія освітних екскурсій по Росії повідомляє, що ті, хто хочуть їхати з екскурсією і не подали ще про це заяв, або подали заяви та не призначили часу, коли вони можуть виїхать — можуть подавати такі заяви аж до 15 апріля 19І0 року, а не де 15 марта, як це було визначено раніш. До цього строку вони мусять вислать в комісію заяви, задатки та свідоцтва про службу. Бланки заяв, правила і докладні відомости про подорож висилають зараз же, як одержать на 21 коп. почтовнх марок. Адреса комісії: Москва, Арбат, д. № 9, кварт. 43.