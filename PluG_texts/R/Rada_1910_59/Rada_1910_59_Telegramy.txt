Про з'їзд представників недільних шкіл
(Од власного кореспондента). 
МОСКВА, 12. Через незалежні обставини організаційне бюро всеросійського з'їзду представників недільних шкіл і освіти дорослих людей відсовує цей з'їзд до Різдва 1910 року, але дуже просить усіх, хто мав приїхати, не припиняти своєї праці і заготовлювати доклади і збірання матеріалу.
Державна дума
ПЕТЕРБУРГ, 12. Голова Шідловський. Обговорюється обрахунок міністерства торгу і промисловосте. Замисловський каже, що в петербурзькій політехниці переховувались пропагандісти та бомби і т. инш. Професори —всі кадети; читають не научні лекції, а політичні памфлети. В кінці промови Замисловський каже, що почався розвал вищих шкіл, на чолі яках стоять партійні діячі, а не вчені. А уряд нічого не робить. (Оплески правих і націоналистів).
Голова робить увагу Замисловському. Після Замисловського говорить від імени октябристів Карякін і, він вносить пропозицію, щоб ті, що кінчають комерційні школи, мали право йти в університет, а євреї повинні теж мати право вчитись за свої гроші. Після коротенької промови Челишева, перерва. Після перерви перший раз за голову Гучков. Його зустрічають оплесками націоналисти, центр і частина опозіції. Після подяки за вибори, новий голова викладає в довгій промові програму дальшої діяльности Державної Думи.
Діяльність уряду та адміністрації.
ПЕТЕРБУРГ, 12. Синод посилає в Житомір директора синодальної канцелярії Яцкевича ревізувати діяльність пастирської школи, заснованої архієп. Антоніем. Сенатор Гарін звелів видати судовому слідчому послужні списки членів прийомочних інтендантських комісій. Ждуть в Петербурзі нових арештів інтендантів. Сенат залишив без всякої уваги скаргу 7 учителів Польщі, засуджених за відозву про заведення польської мови в школах. 
ВАРШАВА, 12. Засудженого до смертної кари Гесена помилувано. Смертну кару йому замінено вічною каторгою. 
ОДЕСА, 12. Губернське по громадських справах товариство закрило просвітнє товариство „Польський дім". 
ПЕТЕРБУРГ, 12. Єсть чутка, що в Варшаву губернатором буде призначено замісць Підгороднікова петроковського губернатора Ессена. З Ченстохова телеграфують, що поліція з запомогою салдатів потрусила 22 доми.
Суд
РОМАНІВ-БОРИСОГЛІБСЬК, 13. Доктора Макарова, що насилував маленьких дівчат, засуджено на шість літ в каторгу.
НОВОРОСІЙСЬК, 12. В справі про "Новоросійську республіку“ засуджено сім до смертної кари і чотирьох в каторгу на ріжні строки і трьох виправдано. Суд буде просить про зменшення кари всім засудженим.
Зловживання в "Красному Хресті"
ПЕТЕРБУРГ, 12. В столичних газетах друкуються сенсаційні звістки про розкриті зловживання в "Красному Хресті". Викрилось, що голова петербурзького комітету „Кр. Хр." княгиня Любанова-Ростовська і член комітету Марія Нюссер зловживали нагородами і видавали діпломи почетного гражданства. Ревизійна комісія увільнила і оддав під суд київського контрагента Радомінського, його брата і бувшого ділопроїзводителя головного управління "Красного Хреста", що брали участь в цих зловживанях.
Смертна кара
ХАРБИН, 12. В Порт-Артурі покарано на смерть Ангая,вбивцю князя Іто.
Ревизія
МИКОЛАЇВ, 12. Прибув контр-адмирал Князев і почав ревизувати воєнно-морські заклади.
До ревизії сенатора Дедюліна.
ПЕТЕРБУРГ, 12. Вчора виїхали в Київ члени ревизії сенатора Дедюліна на чолі з начальником канцелярії Карміним. Вчора сенатор Дедюлін рекомендував міністрові Щегловітову чиновників своєї ревизії.
Смерть критика де-Вогюе.
ПЕТЕРБУРГ, 12. В Парижі помер відомий критик і знавець Росії віконт Мельхіор де-Вогюс.
До інциденту з „Речью".
ПЕТЕРБУРГ, 12. В звязку з інцідентом „Рѣчь“ —„Современний міръ" професор Тарле вийшов з „Совр. міра“.
Вибори ректора.
ОДЕСА, 12. Другі вибори проректора університету замісць Маньковського знову не дали наслідків. Балотіровалось чотирі професора.
З'їзд письменників.
ПЕТЕРБУРГ, 12. 3‘їзд письменників відбудеться на великодній неділі. Письменники, видавництва та літературні заклади, що так чи инше хотять взяти участь, можуть заявляти про це по телеграфу не пізніше 17 марта Градовському — Загородний просп. № 4.
Всякі звістки.
ПЕТЕРБУРГ, 12. Якісь злодії вчора вкрали на петербурзькій стороні телефонний дріт на протязі 10 верст. На адмирала Борильова наїхав візник і дуже його поранив. В „Бирж. Вѣд." Морозов пише, що хвіст комети Галея може викликати страшну бурю в атмосфері, наслідки якої трудно навіть вгадати. 
АСТРАХАНЬ, 12. Вночі з Троїцького собору вкрадено митру, панагію, чотирі сосуди і три хрести. 
КРЕМЕНЧУК 12. Воєнний суд засудив двох за вбивство Уманової в Лубнях до смертної кари.
За кордоном.
КАЇР, 12. Прибув бувший презідент Сп. Ам. Штатів Рузвельт. Його прийняв на авдіенції хедив. 
РИМ, 12. Презідент палати депутатів одмовився стати на чолі нового міністерства. 
СОФІЯ, 11. Склався комітет представників усіх газет для виготування матеріялу до конгресу славянських журналістів, що має відбутись з 22 до 24 іюля. 
ПАРИЖ, 12. Сюди телеграфують з Аддіс-Абаби: „Негус Менелик вмірае. Царицю Таїту примусили виїхати з палацу. Все спокійно.
ГААГА, 12. Королева призначила комісію для розгляду конституції.