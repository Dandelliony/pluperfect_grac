(Од власних кореспондентів).

М-КО БІЛИЛІВКА, бердичівського повіту (на Київщині. Недостача лікарської запомоги. Наше містечко досить велике і густо залюднене (налічується 5561 ч,). Всякі пошесні хвороби у нас майже ніколи не переводяться. Поширюються хвороби через те, що наша людність не може в своєму селі добути лікарської запомоги —у Білилівці не тільки лікаря, а навіть фершала немає. Щоб запобігти цьому лихові, селяне ще торік вибрали двох уповноважених і припоручили їм вдатись до київської губ. управи по справах земського господарства з проханням — заснувати в містечкові медичний пункт. Але управа не зважила на домагання уповноважених, вказавши, що поблизу Білилівки є досить лікарських пунктів, куди й можуть вдатися селяне за медичною допомогою. Певна річ, управа забула, що од Білилівки до цих найближчих, мовляв, медичних пунктів зовсім не близько —до м. Казатина 15 верст, до Ружина —16, а до Ширмівки — 18 верст. Тутешня міщанська громада, без відома земства, зібрала було 400 карб, на ліки і передала приставові 4-го стана, але скільки не запрошувала лікарів, ніхто з них не схотів працювать у нас без жалування. Тоді волосний сход оце недавно склав нового приговора, щоб у містечкові було одкрито лікарський пункт. В приговорі зазначено, що такий пункт міг би обслуговувать не тільки білилівську волость, а ще й мало-чорнявську та юзесфвську. Приговора цього вже одіслано до мирового посередника 1-го у частку бердичівського повіту.
Ст. НИЖНЄ-ДНІПРОВСЬКА (катерининської залізниці). З робітничого життя. При наших майстернях вже кілька літ істнує „бібліотека служащих"; з початку вона була маленька, а з часом у ній було кілька тисяч книжок. Хоч і був бібліотекарем наш таки землячок, але в бібліотеці не було а ні одної української книжки. Та в початку року 1908 в бібліотеці зроблено було де-яку реформу. Раніш робітники користувались з бібліотеки, як сторонні читачі, а керувала нею адміністрація: цехові майстри, монтьори, конторщики. Але з 1908 року в члени бібліотеки мав право записаться кожний, хто заплатив 50 коп. членської вкладки за рік. Таким чином в правління бібліотеки увійшло і кілька робітників, а між ними були і свідомі українці. От їхніми заходами і було виписано українських книжок на 26 р, і передплачено українські
журнали. А оце недавно виписано ще книжок на 55 р. Хоч це ще дуже мала частина того, що в дійсности потрібно для наших робітників-українців, яких налічується за 600, але все ж приємно зазначити той факт, що на книжку українську потроху зростає попит серед робітничої маси. Будемо сподіватись, що правління нашої бібліотеки, маючи таку відповідальну місію, як дбання про користну духовну страву наших робітників і поповняючи бібліотеку новими виданнями буде однаково дбати, як про російських робітників, так і про українських.