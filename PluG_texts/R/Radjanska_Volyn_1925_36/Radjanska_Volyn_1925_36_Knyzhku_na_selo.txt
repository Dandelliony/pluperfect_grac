Книжку на село.
«Клевер в пару»
С. П. Кулжинський «Новая Деревня». Москва, 1925 р., 22 стор. Ціна 10 коп. 
Закордоном, та й у нас у багатьох місцях пар не пустує, а засівається якими-небудь кормовими рослинами, головним чином конюшиною. Завдяки цьому поліпшується все господарство: добавляється паши, худоби, угноєння, дуже збільшуються врожаї. Такі господарства живуть у достатках. Треба й иншим переймати в їх. Зручніше й вигідніше в нас підсівати конюшину до вівса. Тоді в наступному році в паровому полі буде не звичайна толока з бур’яном, а конюшинне поле. Така сівба конюшини в пару дуже вигідна. По-перше – гарне й цінне конюшинне сіно. По-друге, дякуючи сівбі конюшини збільшується врожай усіх полів. По-третє – гній при сівбі конюшини дає вдвічі більше врожаю. По-четверте – штучні угноєння при сівбі врожаю теж добавляють урожаю в два рази більше. Конюшина в пару дає можливість підняти врожай навіть на нашому опредкавічному  трьохпіллі. Коли ж скілька років гарного врожаю зміцнять господарство селянина, йому легче буде перейти від трьохпілля з сівбою конюшини зразу на шостипілля. 
Книжка Кулжинського дуже зрозуміла й докладно розповідає, як треба сіяти конюшину в пару. 
«Выделение хороший сортов хлеба» 
А Т. Кірсанов. Видання третє. Вид Наркомзему «Новая Деревня». Москва, 1925 року. 36 стор. Ціна 18 коп. 
Полтавська досвідня станція зробила такий досвід: посіяла озимої пшениці ріжних сортів на одинаково оброблених і угноєних участках.  І получилося, що біла гладка (безустючна) пшениця дала на десятину 215 пудів зерна і 482 пуди соломи, а пшениця «Тріумф Подолії» (гладка) дала на десятині 115 пудів зерна й 248 пуд. соломи.
Виходить, що крім гарного обробітку землі й вчасної сівби, треба ще сіяти кращі сорти хліба. Гаразд було б, щоб кожний господар навчився, як підібрати кращий для свого поля сорт хліба й розводив тільки його.
От про те, як це зробити, й написано в книжці Кірсанова. 
Книжки ці можна виписати по адресі: Москва, угол Тверской и Моховой, 1-й дом Советов, книжный магазин «Новая Деревня». 
