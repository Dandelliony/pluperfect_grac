Треба вчитись торгувати
Три роки тому Володимир Ілліч казав, що одним із головніших завдань при переході до нової економичної політики є навчитись торгувати. У великій мірі від цього залежить наша перемога над приватнім капіталом. Практичний же досвід роботи наших сільських кооперативів показує, що й досі ми цього мудрого, Ленінського завдання не виконали, що торгуємо ми більше по «азіятському», ніж по «європейському». Перше й головне, що сільський правленець ще не навчився закуповувати краму… Він кепсько знає попит свого села, сезоновість того чи иншого краму; закуповує иноді двох-місячний а то й більший запас краму, а головне перевантажується нехідким асортиментом. А ще коли яка небудь організація щедра на кредити (а такі в нас на Волині – держторгівельні організації), то сільський кооператор готовий забрати краму на цілий рік… А в решті 20 відер запасу краму в сільській крамниці є нехідкими, гниють на полицях значна частина обігових коштів т-ва залишаються на цій полиці, а терміни векселів наспівають і… викручуйся сільський кооперативе! Отже зараз, коли примусового асортименту для т-ва не повинно бути, сільське т-во повинно мати запас краму не більше двох-трьох тижневого, добре вивчити, на який саме крам є попит і тільки такий і купувати, а головне не ласитись на кредити, бо затоварившись кошти т-ва будуть обвертатися надзвичайно кепсько і т-во буде дефицітним.. Чимало кооперативів не зрозуміло також того факту, що не високими нарахованнями робиться кооператив міцним, а навпаки – високими оборотами, при чому такими оборотами, в котрих мається 30-50 відс. власних коштів. На прикінці ж ми бачимо й досі нарахованих в 30-40 відс., а обіг провадиться на 80 відс. заємними коштами. 
Останніми часами т-ва почали захоплювання також промисловими підприємствами збираються брати в аренду млини, утворювати маслодільні артілі й т. и. Коли ми кажемо що не діло сільського-господарських т-в торгувати крамом, то й в такій же мірі не діло споживчих т-в займатися промисловою роботою. Сумний досвід багатьох т-в Волині, котрі обзаводились «млинками», запевняє нас в цьому. Як правило, т-во виладує всі свої обігові кошти (і власні, й райспілкові, й банківські) в напівзруйнований, вамагаючий капітального ремонту, млинок, торгувати вже нічим, та й млинок уже гине… отже треба вчитись торгувати, а саме:
1) Закупляти виключно хідний крам, як найшвидше його пускати в оборот, невпинно збільшуючи власні кошти в обігові й зменшуючи позичені.
2) Торгувати по середне риночних цінах, накідаючи на собівартість не більше 17-20 відс.
3) Не брати ніяких промпідприємств.
Л. Фалькович.
