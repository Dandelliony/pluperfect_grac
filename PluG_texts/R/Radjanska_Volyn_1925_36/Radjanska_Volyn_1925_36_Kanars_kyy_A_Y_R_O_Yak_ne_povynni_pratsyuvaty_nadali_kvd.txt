Як не повинні працювати надалі КВД?
НЕ ВМІЛИ ВИКОРИСТАТИ СВОЇХ ФОНДІВ.
Олевські КВД.
Коли говорити про комітети взаємодопомоги, з’окрема на Олевському Поліссі, то на цю галузь роботи треба було б звернути особливу увагу. Цього саме й не було зроблено й про це свідчить кволість комітетів. Комітети могли б підкати свою працю, створити великі фонди, складаючи ріжні угоди з ріжними лісовими розробітками. Але цього не було. Коли й працювали селяни на лісорозробітках, то працювали без жадних умов. Але найчастіше було, що працю цю захоплювали “чужаки” з наших районів.
Візьмемо, наприклад, перших три комітети-в с. Стовпинку, Жубровячах та Замясловачах. Вони праці зовсім не провадять і рахуються в районі тільки на папері. Немає ні фонду, ні землі, а головне-немає трудової допомоги. Робітники комітетів тих зовсім не цікавляться своїми обов’язками. Варте таких до комітетів більш не пускати.
 Ось Кам’янецький КВД. Йому можна поставити запитання-чому він роздавав фонд, чи біднякам чи куркулям і куди дівав решту фонду. Про яку навіть і сам нічого не знає.                           
А. Вапарський.
Пулинський КВД.
Пулинський КВД мав чималий фонд-біля 330 пудів хліба. А тепер цей фонд, як каже сам голова комітету, приходиться шукати-десь зник. Весною вторік фонда роздали, а потім не зібрали. Голова комітету виправдовується тим, що селянство не хоче повертати позики.
 Цікаво, що буде цей комітет робити цієї весни, коли треба буде сіяти й селянство знову попросить насінньової позики. Доведеться голові певне по своїй звичці, відповідати: шукаю, шукаю цього комітету, да ніде знайти не можу.
 А райКВД можна поставити запитання-хто в цьому ладу винен, чи голова, чи сам район.
Верти
Комітет взаємодопомоги в с.  , як то кажуть, все ж таки працював. Не так як по инших селах, де фонди розібрали й комітети після цього завмерли, але ж теперішня праця комітету теж мало не мертва.
 Але не цього можна було сподіватись тут, бо селянство дуже прихильно поставилось до справи. Зразу, як складали фонд, внесли до 350 пудів пашні. Перший рік позику роздавали спокійно й гарно, бо було що роздавати людям. Тоді ж де-хто позичене й повернув, а де-хто позику затягнув і на другий рік. А далі одсудили од кулака землю з посівом- теж було до 400 пудів хліба. Можна було б зо всього того гарно розпочати працю, забезпечити селянське господарство, на випадок потреби, насінньовою допомогою. А потім взятись і до організації трудової допомоги. Але ж у решті бачимо, що комітет взаємодопомоги працює не краще тих сел, де фондів було зібрано дуже мало. Найгірше те, що в комітету є чимало боржників. Вони винні по 15-20 пудів і не бажають віддавати, вважаючи комітет за якусь крамничку, в якої можна цурко брати позику. От з цим поглядом новому комітетові треба буде боротися й виправити всі помилки старого.
Р.Д.

