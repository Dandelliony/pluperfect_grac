Льготи комітету голова вико риствовує для себе самого.
Голова комензаму в селі ---, Славугського району, на Шелетівщині, громадянин Сьепанюх Хома, разом з тим головує й в комітеті взаємодопомоги.
Голова – хлопець меткий і гарно вміє використати своє становище начальника. Він бере в оренду млин від імени КВД, прогнавши попереднього орендаря, що зробив там ремонт. Чи припадає  що самому комітетові – не-відомо, але більш того, що нічого не припадає, а голові то самому, кажуть люди, що припадає кожного тижня більш як карбованців 40. За млин весь час іде боротьба з колишнім орендарем. Ото й вся праця голови. Правда, крім того, він иноді запрошує Скавутських «предів», районніх з КНС та КВД, гуляє з ними цілу ніч у Грицька Кравчука, виливаючи по 10 пляшок. Наостанку «преди» запевняють голову, що млин буде його. З радощів він ще більше піячить у відомого самогонщика Кашаці Михалка й вихваляється там, що, мовляв, мені ніхто нічого не зробить. За мливо в млині береться по знайомости. З кума – даром, з приятеля – 3 хунти, з чужого – 6 хунтів. Ну, а як треба, то й більше. Не диво, що селяни тепер цураються:
- Не треба нам такої взаємодопомоги.
Справді, від такої праці Перемисльський КВД ніколи на ноги не стане. Хіба тоді, коли голову розкомнезамити. Та може ще тоді, коли з Шепетівки загляне до Славути робітник який з окрсільсекції взаємодопомоги, перевірить, що в районі в «райпреда» робиться, а в Перемишлю «сільпреда». 
Потерпівший І. 
