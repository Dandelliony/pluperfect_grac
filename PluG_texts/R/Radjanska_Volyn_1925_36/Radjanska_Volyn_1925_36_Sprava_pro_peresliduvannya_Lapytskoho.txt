Справа про переслідування селькора Лапицького.
12-го лютого у Минську (столиця Білорусії) почалась слуханням справа про переслідування селькора Лапицького. Присутнім є ввесь склад Усебілоруського в’їзду селькорів. На лавці підсудних – 10 обвинувачених, - у тім числі й секретар сільради Овсяніков, голова райвиконкому Домбровський. Суд приступив до опиту підсудних. Овсяніков заявив, що він походить із бідняків, довгий час працював у наймитах, служив за санітара в Червоній армії, у партії є кандидатом 1921 року. 
Домбровський заявив, що він у партії з 1919 року, служив у Червоній армії, бився на Уральськім фронті. По його словах, жадного майна він не має. 
Начальник міліції Левецький --- партії з 1919 року.
Решта підсудних – у більшості, безпартійні селяни. 
Суд оголошує обвинувального акта.
Овсяніков не визнає себе винуватим. Домбровський визнає себе --- винуватого лише в тім, що поклав резолюцію про арешт Лапицького. 
Міліціонер Савченко визнає себе --- винуватого в тім, що тримав Лапицького під арештом зайвих три дні. 
Куркулі – Новіков і Шевчук признаються, що писали доноса на Лапицького, але з’ясовують це своєю несвідомістю. 
Обвинувачення вимагає ув’язнення всіх обвинувачених. Суд задовольняє вимогу.

