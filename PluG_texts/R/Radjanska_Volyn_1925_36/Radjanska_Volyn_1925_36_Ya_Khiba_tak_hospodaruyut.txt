Хіба так господарюють?
Хліб продавати, а потім його купувати.
 Усім відомо, що в минулу літню кампанію майже по всіх цукроварнях. Волинського району був значний недорід збіжжа. І господарчим установам цукротресту, здається, треба б було дотримуватись обережности в витраті збіжжа. Бо крім тієї кількості, що йде на годівлю худоби, господарчим установам треба мати ще запас і на пайки робітникам та на насіння. Але зовсім инакший “операційний” план по господарюванню в Уманській філії Цукротресту. Особливо ненормальне явище склалося по цукроварнях Погребиського й Спичинецького комбінатів, які по господарче-адміністративній лінії належать до Уманської філії цукротресту, філія ця лише в’осени минулого року запродала увесь хліб на погребиському комбінаті по 66 коп. за пуд. На цукроварнях комбінату склалося, д’якуюючи цьому, ненормальне явище Робітники почали хвилюватись, бо не одержуючи своєчасно зарплатні, вони разом з тим не одержували й хлібних пайнів у рахунок зарплатні.
А місцевій спекуляції це й на руку. З кожним днем на місцевому ринку ціни на хліб почали підноситись, що дуже тяжко відбилося на бюджеті робітника. 
Він завкомів цукроварень Погребиського й Спичинецького комбінатів посипалися скарги на скрутне становище. Райком цукровиків звернувся до адміністрації комбінатів за поясненням відносно хлібних пайків. А звідтіля відповіді:
-“Лишків хліба для видачі хлібних пайків нема”.
Після цього райком звернувся за роз’ясненням цієї справи вже до Уманської філії цукротресту, надіславши при цьому копії відношень завкомів про “злополучні хлібні пайки”. І в решті-решт райкомом одержано від філії цукротресту відповідь такого змісту:
  “Повідомляємо, що пайки робітникам цукроварень будуть видаватись. Філією частину хліба запродано; нами вживається всіх заходів до закупівлі хліба, Керуючий УФП Торюненко. Коронравами Горський”.
 А по нашому – це є безгосподарчість. Бо раніш, чим запродувати хліб з цукроварень та платити за приставку його на залізничу станцію,- треба було-б фаховцям із Уманської філії взяти до рук оливця й підрахувати, скільки коштує запроданий хліб (завком каже, що не частина, а ввесь хліб запродано) та скільки буде коштувати тепер цей хліб, коли доведеться його купувати не тільки для пайка робітникам, але й для годівлі худоби та для засіву.
Я. 
