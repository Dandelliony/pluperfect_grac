С. Лєніно, відгукнись. 
Радомиський район.
Уже більш три місяці як Радомиський район прилучено до Житомірської округи. Проте в газеті зовсім не можна знайти звісток про села Радомищини. От і наше село Лєніно теж ані якої звістки про себе не дає. А ще й червоне й носить ім’я великого учителя. 
Сільська адміністрація ані разу не згадає щоб оствітити це село на сторінках газети, як воно живе, як йде праця в йому та инше. Але в нас і мало бачили нашу газету, хоч вона дуже цікава й багато де-чого могла б дати цьому селу. 
Село Лєніно, відгукнись. Освіти своє радянське життя. Покажись Волині. 
Г. Вернигора.
Від редакції: про те, щоб просунути нашу газету на село Радомищини та инш. трьох районів колишньої Малинської округи, повинні були б подбати райпаркоми через політоствітні сільські установи. Редакція ж з свойого боку заходи вживає. Що ж до думки тов Вернигора, то для нас було б дуже бажано, як би в першу чергу й головним чином, крім сільської адміністрації, писали б про життя цього села самі селяне. 
