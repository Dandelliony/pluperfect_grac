Хиби треба усунути.
Називається – «одбули своє».
У с. Іванові. Олевськ. району, ревизійна комісія за довгий час надумалася зробити ревизію с.-г. т-ва. На думку ця справа їм спала тому, що по статуту за ревизію їм належиться одержати по десять карб. на кожного. Наші хлопці, довго не думаючи, вирішили часу не гаяти. Але вони люди такого сорту, що тримаються прислів’я – «без бутельки не розбереш». Уранці перед ревизією хлопці почали випивати і пили доти, доки їм аж нудно стало. Правда, де-які з членів усе таки спромоглися піти на ревизію, але один з них, як вийшов на двір блювати то під свинячим хлівом «відводив баланси», поки не витверезився. Решта ревизкому склала акта, себ-то просто переписала де-які цифри з головної бухгальтерської книги. Ніяких хиб, наких указівок ревизія своїм актом не виявила. Запитую, яка ціна таким актам та членам такого ревизкому? 
Некооперативний «зав».
У м. Засвеві є міська управління росЄСТ, яке працює, можна сказати, не пагано. Лихо лише в тому, що в де яких розподільних ЄСТ-ва працюють такі зави, які не відповідають пролетарській ідеології. Такий зав, наприклад в розподільникові ч. 3 в старому місті. Він надто кепсько поводиться з покупцями. Подаю факта. Неписьменна селянка – жінка робітника заходить до крамниці з членською кооперативною книжкою. Де що купивши, жінка подає кооперативну книжку з проханням записати те, що купила. У цей мент убігає якась панночка. 
- Мусьє, дайте, пожалуйста, хорошого сукна.
«Мусьє» (значить пан) зразу змінився, видає в вічі жінці книжку й каже: 
- Відчепиться, - мєні ніколи переписку з вами провадити… - й почав прислуговувати панночці.
П. Чурпик. 
