3-й губз’їзд деревообробників.
Після двохрічнього існування на Волині 3 х окремих підрайкомів “Дерево” (Житомірський, Коростенський та Шепетівський) цими днями знову заложено губвідділ спілки. Перебудова ця зв’язана з організацією на Вкраїні окремого центрального правління спілки деревообробників.
 На губз’їзд, який проходив 7-9 лютого, прибуло 40 делегатів з місць. Головними питаннями з’їзду були відчит київського правобережного райкому “Древо”, відчит госпоргана “Українлісу”, перспективні доповіді що-до дальнішої проф праці на Волині та вибори правління губвідділу.
 На Волині тепер нараховується понад 1.800 членів спілки. В порівнанні з жовтнем минулого року лави спілки, таким чином, збільшилися на 500 майже членів. Гостро стоїть справа з безробіттям, бо значна кількість лісзоводів зараз стоїть. З’їзд на це звернув серйозну увагу й поставив перед українлісом питання, що-до поширення його виробничої діяльності. 
 Виробничі перспективи на Волині, якими їх змальовав представник українлісу, можуть стати досить гарними. Потрібно лише, щоб госпорганові було відведено довготермінових лісових масивів. Тоді можна буде пропускати на Коростеньщині 9 недіючих нині заводів та деякі на Шепетівщині. Шпилькова фабрика має перед собою гарні перспективи. Українліс вважав за можливе в найблизчому часі пропустити всі машини на фабриці, а також оживити колодочний цех. Фабрика “Красний Профінтери”, після належної механизації, зможе розгорнути своє виробництво більш енергійно. Звичайно, необхідні для цього з боку українлісу відповідні грошові витрати.
 З’їзд поставив перед українлісом питання про необхідність приєднати до підприємств українлісу гнуто-мебльову фабрику й 2-гу деревофабрику, що разом з пуском лісзаводів дало б можливість у значній мірі зменшити безробіття серед членів опілки.
 Нове в організаційному питанні губз’їзд дав у справі лісорубів, висловившись за їх втягнення до лав опілки, за їх забезпечення соцстрах та мед’допомогою.
 Правління губвідділу складено в 11 ти членів та 5 ти кандидатів. До ревизійної комісії обрано 3-х членів та 1-гокандидата.  
