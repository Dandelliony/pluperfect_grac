Час обрізки хмілю. 
Час, коли треба обрізувати хміль, має велике значіння. На досвідньому хмільникові губземуправління пробували обрізувати в осени та весною, при чому весною обрізували, як тільки просохне земля й на тиждень пізніше, себ-то, коли хмельові пагінці вже вийдуть із землі на вершків 4-5 й більше.
Як обрізувати в-осени, то дуже часто гине частина рослин через те, що після обрізки коріння на зиму прикривається досить товстим шаром землі й, напевне, до коріння не доходить повітря, вони гниє та гине.
Але все-ж таки питання з осінньою обрізкою ще з’ясовується, - робляться спроби прикривати матку тонким шаром землі, і зверху гноєм. 
Що ж до весняної обрізки, то треба обрізувати тоді, як тільки можна приступити до роботи. 
Ніколи не можна допускати розвитку великих пагінців, бо все рівно їх приходиться обрізувати, а на розвиток свій вони забирають із коріння багато споживчих річовин. Коріння через це дуже виснажується , рани (місця обрізу) пізно заживають, а рослина пізно починає рости і до початку теплих днів вона дуже слабувата й легко може захворіти на всякі хвороби, що відбивається на врожаєві. 
Що рання весняна обрізна дає найбільше врожаю, видно з таких спроб хмільника: 1) хміль, обрізаний в осени, дає з десятин – 81 п., 2) ранньої весни – 109 п., 3) вже на тиждень пізніше – 102 п.
В. Галка
