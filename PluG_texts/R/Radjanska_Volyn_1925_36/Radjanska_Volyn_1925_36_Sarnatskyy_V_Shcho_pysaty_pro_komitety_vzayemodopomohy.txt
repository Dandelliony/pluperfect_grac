Що писати про комітети взаємодопомоги?
Всі дописи з місць кажуть:
-КВД не працює. Робітники його, або байдуже ставляться до своїх обов’язків, або ще й зловживають ними. Не видно, щоб район особливо дбав про налагодження праці.
 Це є звична сумна пісня селькорів. Коли робити з неї висновки про стан праці КВД, можна тільки визнати, що з цією справою дуже й дуже на селі негаразд. Справа взаємодопомоги, що повинна відограти велике значіння, забезпечити маломіцні незаможницькі, та середняцькі господарства від руйнації через ріжні природні з’явища, від кабали в глитая- ще далеко стоїть від того стану, в якому вона повинна була б бути.
    З 15-го лютого на Волині, як відомо, починаються перевибори комітетів взаємодопомоги, причому ці комітети надалі будуть працювати на нових підставах. Про це селькори нашої газети могли б довідатись з статтів що раз у раз містились у газеті (Ч. 20/145). Селькори повинні взяти, щонайбільшу участь в освітлюванню праці КВД на селі. Бо ж їхнім гаслом повинно бути: “Чим гірше стоїть яка небудь громадська справа на селі, ти більше й повніше треба про неї писати. Треба виявляти в своїх дописах про хиби, що заважають праці, добиватись-через дописи таки-ж, щоб ці хиби всунути, підтягувати недбайливих робітників та инш”.
Що писати про номітети взаємодопомоги? Насамперед, звичайно, як пройшли перевибори, як проводилась підготовка до них, чи втягнули середняків та инші шари села до праці в комітетах Чи може комнезами й досі цураються їх і не притягують до спільної праці.
Склад робітників, що обрано до нових комітетів. Чи користуються вони довіррям у селянства. Чия, може, належать до такого роду “робітничків”, що їх ми наводимо сьогодні в дописах села. Хто керує новим комітетом. Чи й досі, як бувало, окремі особи, чи сільська громада вся. Чи гаразд старі комітети відчитались за свою працю, за свої старі гріхи? й чи вимагало селянство відчиту цього?
 І, нарешті, як поставились до підготовки до виборів ті, що повинні були б про це подбати, робітники району, сільради та инш. Просто кажучи-чи всі селяни в селі після цієї підготовки, як слід, розуміють справу взаємодопомоги, чи з’ясовували їм це при перевиборах, чи не було де таких “казьонних” перевиборів, як от у с. Барашах, чи такі як у Славуті. Ось на ці то питання варто було б селькорам, не гаючи часу, написати до газети. А згодом, коли нові комітети ночнуть розвивати свою працю, дамо дальніші вказівки, як писати про працю, про фонди комітетів та инш.
В. Сарнацький.

