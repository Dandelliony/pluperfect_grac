Сами – про свій жиночий лікнеп.
Як робиться в с. Полівці, Базалійського р. 
Пишемо цього дописа з заняття нашого лікпункту. Почали ми навчання там 28 січня. За три дні зібралось нас 48 жінок (віку від 15-20 літ). Приладдням та книжками здебільшого задоволені. Розбито нас на дві групи. Керує – вчитель.
Вживається нами навіть новий спосіб навчання, як називає його вчитель – «комплексний». Робиться на ньому навчання, наприклад, так: 
Учитель пише слово «тато» друкованими та писаними літерами (буквами). Ми пишемо – так, як нам легше. У розмові від цього переходимо до друкування взагалі. Нагадуємо нашу «Рад. Волинь». Щоб комплекса всебічно виконати – рішаємо ще написати спільно дописа (о-це він і є) та надіслати його до газети. Після виріжимо його й наліпим до своєї стінгазети «Червоний допризивник».
Кінчаємо дописа вказуючи на поведінку наших хлопців До школи, де наші заняття йдуть, їх, звичайно, не пускають. Ось і стоять вони під вікнами в коридорі та трохи перешкоджають нашій праці, бо грають, свищуть, кричать… це тра було б усунути.
А завдання своє виконаємо і по заповіту Лєніна всі будемо письменні. 
Г. Маськова, Г. Ющук і Горобець Христя 

