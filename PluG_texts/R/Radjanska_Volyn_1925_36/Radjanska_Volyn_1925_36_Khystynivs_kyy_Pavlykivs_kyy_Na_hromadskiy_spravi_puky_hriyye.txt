На громадській справі руки гріє
С. Христинівка, Народницького району
І в Христинівці комітет взаємодопомоги працював тільки на папері. Колись він мав фонду 176 з половиною цудів. Але то було колись, три роки тому назад. А позаторік комітет розпозичив селянам мало не весь фонд, після цього заснув і спав досі, не цікавився тим, щоб фонд назад зібрати. За час його сну невідомо де поділись решти фонду. Стали питати в голови-де гроші та хліб. Голова виправдовується:
- Коли будуть, то поверну. А що хліб дівся, то то було не жито, а гречка. Коли цих 21 пуд гречки лежав у магазині, то їх миші поїли. Лишилась тільки одна полова, яку я до себе забрав.
Але ж за господарювання нашого голови не диво  було б як би й його з’їли миші. Такі накази та розпорядження району лише через те миші не їдять, що вони раніше йдуть на цигарки. Ось уже 2 місяці, як комітету зовсім в селі не можна бачити. Треба було б району як найшвидше приїхати й переглянути, що це за лад такий у Христинівці. Особливо треба було б комітетові заглянути в Христинівку підчас перевиборів, бо инакше селяни зовсім зневіряться в цій справі і навряд чи новий навіть комітет зможе щось там зробити.
Старий майдан, Пулинського району
СільКВД у нашій сільраді й при новому  й при старому голові не можна було порушити з місця. Була колись пашня, та розпозичили, а тепер жадний не повертає. Причина однакова, як і скрізь—голові комітету зовсім байдуже про свою працю. Чимало бідноти є в Старому Майдані й справа громадської взаємодопомоги повинна була б тут бути як слід налагоджена. Проте й в осени 1924 року нікому не допомогалось і напевне так само пройде й весна 25 року-без допомоги бідним і маломіцним господарствам. Найгірше те, що комітет зовсім не тримає звязку з селянством. Жадних порад, засідань, відчитів у КВД ніколи не буває Що виконується, то тільки лише папірці райКВД. Вони гарно підшиваються до діла.
Павликівський.
