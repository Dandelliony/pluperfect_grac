Війна.
АФІНИ, ЗО. Звістки про велику перемогу турків над греками під Яніною — неправдиві. Грецьке військо не одступало, і форт Бізані не обстрілювався. 
СОФІЯ, ЗО. Болгарське телеграфне агентство спростовує турецькі звістки про перемоги. Болгарський генеральний штаб заявляє, що туркам не вдалось висадити десанта. Коло Чаталджі не було зутичок, а під Галіполі втрати турків досягають 15.000 ранених і вбитих. Один з болгарських міністрів заявив: „ми спинимось тільки тоді, коли турки підпишуть мир, тут же, на театрі війни і задовольнять всі наші вимоги. Лондонські умови нехай тепер забудуть”. 
ПАРИЖ, ЗО. Французький уряд рішуче вимагає, щоб французьким гражданам дозволено було виїхати з Адріанополя.
ВІДЕНЬ, ЗО. Австрія, по умові з Германією і Італією, буде незабаром рішуче вимагати від Болгарії задоволення нею руминських вимог. 
КОСТЯНТИНОПОЛЬ, ЗО. Уряд вишукуючи кошти для війни, випустив внутрішню позику в 5 милійонів турецьких фунтів, обовязавши кожного підданця турецького купити собі цих паперів. Конфісковано під військо 22 приватних пароходи. 
ЦЕТИНЬЄ, ЗО. Останні невдачі чорногорців під Скутарі дуже великі. В Цетиньї настрій пригнічений. 
ВІДЕНЬ, ЗО. Ходять чутки, що грецькі пароходи підстерігли турецький крейсер „Гамідіе “ при виході його з Червоного моря; з Порт-Саїда повідомляють, що „Гамідіе“ мусів оддатись в руки греків. 
СОФІЯ, ЗО. Бій при Булаїрі носив характер катастрофи для турків. Болгарами поховано 2,500 турків, а більше 3,000 лежить ще не похованих. Гадають, що ранених вдвоє більше. Болгарів загинуло ніби не більше ста душ. БІЛГРАД, ЗО. Церез великі втрати, що досягають скількох тисяч душ, чорногорці припинили операції під Скутарі. Недостача артілерії не дає їм змоги вести далі штурм.

