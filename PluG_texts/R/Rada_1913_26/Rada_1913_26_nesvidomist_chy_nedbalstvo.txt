Несвідомість чи недбальство?.
Весною цього року у Київі одбудеться Всеросійська Виставка. Це явище — небувале у Київі, і тому українцям, як уже не раз згадувалось у нашій газеті, треба напружити свої сили щоб на скільки можна достойніше показати себе перед людьми.
По всіх одділах треба готуватись. Але поки що мало маємо собі утіхи. Особливо кепсько стоїть кооперативна справа. Перед нами другий заклик кооперативної секції Виставки. На сумні думки наводить він. Дивна річ: секція розіслала кооперативам Росії 14,479 анкетних листків —6,622 до кредітових товариств і 7857--споживчим товариським крамницям і одержала відповідей: од кредітових т-в всього 132 заповнених анкетних листків, с. т. всього 1,9, а від товариських крамниць —411 листків, с. т. 5 2 проц. А всього — 543 відповіді с. т. 8,7 проц. Деж инші? Чи вже валяються десь там по шухлядах в крамницях та кредітках, чи може поквапливий прикащик оселедця завернув у листок, од якого сподівалися, що повернється він і розповість про розвиток, успіх, болі і хиби кооперації, дасть змогу прослідкувать, вхопить все те, що до цеї пори пороскидано по всяких газетах, журналах, книжках, не сістематизоване, закинуте? Ми не знаємо скілько з тих заповнених листків —від українських товариств. І хоч би всі вони були тілько з України то і це — страшенно мало. Це сором для  нашої кооперації, яка з зовнішнього боку так хутко, так жваво йде вперед; для кооператорів, що все таки виявили велику активну силу в час організації т-в. Секція бачить причинмалого числа анкет — відповідей в бракові часу та в несвідомости кооперативів. Та не в браку часу річ. Хіба там вже багато треба того часу, щоб дати де-кілько відповідей, наліпити марку та одіслать. 
Ні, тут велику роль грає ота несвідомість, некультурність, одсутність кооперативного виховання кооперативних мас та ще — загальна наша недбайливість, одкладання на завтра того, що треба зробити сьогодня. Це віковічні вороги наші і нашим кооператорам з ними, як найвпертіше треба боротися. Сугубо треба боротися тепер, коли ми готуємось стати перед очі культурного світу! Нехай кожний кооператор зараз же візьметься за освідомлення несвідомих про значіння своєчасних відповідей, про ті висновки, які зроблять з отих нехитрих оповідань анкетних листків; про саму Виставку. А недбальство нехай буде засуджено, як найгостріше. Тоді будьте певні, що до 1-го марта кооперативна секція буае завалена відповідями і ми доведемо, що можемо і вміємо дружно, спільно працювати, як справжні кооператори. 
Вал. Г—ч.

