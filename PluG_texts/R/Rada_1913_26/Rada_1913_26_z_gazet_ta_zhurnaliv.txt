З газет та журналів.
У нащадків славного війська запорожського—Кубанського козачого війська — виникла думка поставити памьятник запорожцям на острові Чортомлицької січи. Це питання тепер обговорюється на „Кубанск. Казачьяго Листка“. Звідти ми довідуємось, що 1909 року голова Одеського Воєнно-історичного Т-ва, генерал барон Каульбарс підняв питання про постановку од імені Кубанського війська памьятника запорожцям. Генерал Каульбарс, підчас Царського перебування в Ливадії, одночасно з докладом про діяльність Воєнно-історичного Т-ва, сказав скілька слів і про памьятник. Царь відповів, що Він „одобряетъ эту мысль и ц?нитъ благой поривъ Кубанскаго войска“. Після цього було вжито офіціяльних заходів що до вирішення цього питання. Треба було придбати у власність Чортомлицький острів. Та зробити це не вдалось. „Острів бувшої Чортомлицької січи належить Великому Князеві Миколі Михайловичу, який на постановку памьятника на цьому місці виявив повну згоду, але віддати цей острів Кубанському війську одмовився, бо він входить в майорат". Для вирішення справи тепер намічено вжити таких заходів: 1) Попрохати проф. Еварницького прибути до Катеринодару і прочитати скільки лекцій про запорожську старовину; 2) скласти комісію для обміркування питання про вибір місця для памьятника; 3) коли буде обрано місце, вжити офіціяльних заходів для скорішого вирішення справи і оголосити збірання жертв на памьятник на Кубанщині, Київщині, Полтавщині, Харківщині, Катеринославщині і Херсонщині. Намічено ще де-що, поміж иншим де-хто радить, коли б одмовився приїхати проф. Еварницький, що тепер хворіє, запрохати читати лекції молодого вченого Д. І. Дорошенка, члееасекретаря Катеринославської ученої Архивної Комісії та Л. В Падалку, що служить в полтавській губернській земській управі і відомий своїми дослідами над островом Хортицею. Дехто радить поставити памьятника на острові Хортиці, та як пише „Кубан. Каз. Лист.“ (№ 333).
„По певним дослідам проф. Д, І. Еварницького ніякої Запорозкської Січи на острові Хортиці не було, хоча й у всих підручниках по історії і говориться про Хортицю, яко місце Січи. Еварницький мав на думці подати по цьому питанню записку до ради „И. Р. В. И.  Общества" з проханням спростувати цю грубу помилку".
Таким чином хоча справа з памьятником запорожцям і порушена, та вирішити її скоро навряд чи вдасться: найти відповідне місце для памьятника трудно.
