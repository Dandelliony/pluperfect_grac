Кооперація.
Недостача грошей. 3 села Кисілівки, звенигородського повіту, наш кореспондент повідомляє. Недавно було зроблено общот у нашій товариській крамниці. Після общоту виявилось, що не хватає 300 карб. 
Прибуток. Товариська крамниця в селі Шелудках, брадлавського повіту, за 8 місяців —з 9-го мая по 1-ше января 1913 р. мала чистого прибутку 206 карб. 58 коп. 
Кооперативний продаж коней. В Лубянці кооператори додумалися до продажу коней, які закупали в Вороніжщині, при допомозі соснівського кредітового товариства. Лубянське кредітове т-во закупило на ярмарці десять коней по ціні од 90 до 180 руб за штуку. Ці коні вже розпродано в Лубянці. Коня, що коштував 90 рублів, тут продавали за 120 р., а коней що коштували в Соснівці 180 р. у Київі продано австрійським покупцям за 260 р. І це ще продано задешево. Одному з членів т-ва, що купив коня за 120 р. зараз же давали 130 р. Всіх видатків по доставці коней приходиться по 27 р. на голову. Тепер в т-во прибув уже третій вагон коней. Т-во одержує багато прохань про доставку коней од селян і поміщиків. Тов-во хоче поширити цю, нову на Україні справу і заявило, що прийматиме замовлення тілько на цілий вагон коней, при чому треба дати завдаток 15-20 руб. на голову.

