Бунти в китайському війську.
За останній час все частіше трапляються нелади в китайському війську. Не тільки окремі солдати перестали слухатися своїх начальників, а навіть цілі частини війська. Вже були воєнні бунти в Гунджуліні, Гіріні, Сянь Сині і навіть в центрі манчжурського урядування — Мукдені. Солдати вимагають виплати грошей за службу, нової одежі і кращого харчу. Вони також незадоволені тим що їх примушують охороняти чужоземців від нападів на них китайського ж населення.

