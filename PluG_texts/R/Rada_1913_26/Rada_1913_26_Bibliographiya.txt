Бібліографія.
В. Товстонос. Вічна пісня Пьеса на З дії Київ. 1913. Стор. 71 Ціна 35 koп. 
В. Товстонос, відомий уже своїми кількома, досить популярними на провінції пьєсами — „За друзі своя“ , „День правди“ й инші, видав цими днями нову свою пьєсу — „Вічна пісня“, в якій зачіпає сучасні нам „прокляті питання“ про росклад семьї під тягарем неможливих умов сучасного життя. Недавня бурхлива хвиля, геть чисто зруйнувавши стару мораль і традіції, як відомо, натомісць не здолала, краще не встигла дати нічого, лишивши по собі якийсь кошмарний намул, в якім ще досі борсаються всі, кому не надокучило. Жертвою цих нових умов життя й стали невеличкі, малопомітні герої пьєси В. Товстоноса. Батько,
машинист на залізниці, за каторжною працею не має ніякого перепочинку, тому не в силі дати якийсь лад у семьї. Кинута на призволяще, численна семья піддається всяким впливам сучасности—порнографичній і бульварній літературі (всі діти—учні), хуліганству, роспусті; не маючи здержуючої сили в особі слабодухої, теж зіпсованої матері, семья кінець-кінцем зовсім роспадається, кинувши в життя ще кількох покалічених, попсованих, хворих, збільшивши тим і без того численні кадри нещасних. Не маю часу й місця докладніш зупинитись на пьєсі, хоч вона варта того, як художня інтерпретація сучасного життя. В пьєсі кілька цікавих фігур, що дають вдячний матеріал для праці актьора. Написано її гарною літературною мовою, без усяких „трюків“ що „оживляють д?йствіе“. І, коли б не смак сучасної публіки, який вимагає, щоб по сцені „ходили колесомъ“, то безперечно вона ввійшла б у репертуар українського театру. Варто було б тільки змінити трохи розвязку пьєси, викинувши недоречні оптімистичні поривання прибитих життям до кращого, розумного життя, й лишити тільки жорстоку, неприкрашену, але глибоку правду. Та це з успіхом зробить оливець режісера, коли зрештою пьєса діждеться своєї постановки. 
Аматор.
О. Синявський . Про що співають кобзарі. Видавництво імени Б. Грінченка. X. 1912 р. 66 ст. ц. 10 к. 
З кожним роком зникають кобзарі, ці хранителі стародавніх українських дум і, наш народ забуває ті думи, що творцем їх зьявляється він сам. Це, звичайно, дуже сумне зьявище, бо українські думи це — справжні перлини народньої творчости, що можуть дати і естетичне задоволення і збудити національну свідомість у кого вона зникла і зміцнити у кого вона є і надати віри в свій народ. Тому обовьязок наш вернути українському народові його ж прекрасний і коштовний скарб. Це й робилось вже не раз і із великого скарбу вибіралось найбільш коштовне і друковалось окремою книжечкою для народнього вжитку. Так, колись, кобзарські думи невеличкою книжечкою випустило харьківське О-во Грамотности, другий такий збірничок випустив Б Грінченко. Але обидва ці збірнички дум було видруковано майже без пояснень і це зменшувало їх вартість, бо багато наш народ забув і, тепер, читаючи свої ж власні, колись складені думи, він зустрічав там темні і мало зрозумілі місця. Д. Синявський захотів пояснити думи, вибравши з великого їх числа де-які. Але його коментарії зроблені такою недосвідченою рукою і повні таких грубих помилок, пропусків і непевних твержень що його збірничок замісць користи може навіть пошкодити розумінню дум. Ми вкажемо на де-які недоречности д. С., які трапляються майже на кожній сторінці. 
В передмові, д. С. росповідаючи про те, коли і як було складено думи, між иншим, пише: „Як і в усякій пісні, слова у думі не змінялися майже ніяк, в тому усе те, про що говориться в думах, то суща правда—бувальщина“. (Курсив як тут, так і далі мій М. К). Гадаємо, що не треба доказів, що далеко не все, про що росповідається в думах чиста правда. Багато там і перекручувань, і змін, і зовсім фантастичних вигадок. 
Вказуючи на те лихо, що терпів український народ від тюркських племен, д. С. виводе ці племена із Сібіру, а вони прийшли з Середньої Азії. Кажучи далі про напад татарів, д. С. каже: „після погрому татари повернулись туди, відкіля прийшли“, тоді як татари після погрому оселились на Волзі. 
До сусідів українців д. С. залічує і німців, хоч невідомо, де це українці безпосередньо межують з ними. 
Про походження козаччини д. С. росповідає так: „Козак“ слово татарське і значить „розбишака“. Спочатку козаками називали наші люде тих смілих хлопців, які пускались у степи, аби здибати де татарина, або табун коней, чи иншу яку поживу. Одно слово, вони грабували усякими способами сусідів, найбільш отих азіятів“. 
Не кажучи вже про те, що слово „козак“ зовсім не означає „розбишака“, а по половецьки значить „сторож“ нам здається дуже дивним, що д. С. пояснює походження козаччини так примітивно і так образливо і, це в популярній брошурі, тоді як наука пояснює це зовсім инакше. 
Вкажемо ще на один дивний пропуск і одне категоричне, і не менш дивне тверження. Згадуючи популярну літературу про Хмельнищину, д. С наказиває брошури Комаря, Куліша та Левицького і зовсім забуває згадати прекрасну брошуру М Грушевського „Про батька козацького Б. Хмельницького“, якою власне одною і можно було б обмежитись. 
В кінці своєї книжечки д. С. каже: „Хто хоче перечитати усі думи, хай купе книжечку „Кобзарські думи“ упорядк. Б. Грінченко... Ц. 5. коп.“ Сміємо запевнити д. С., що в тій книжці читач знайде тільки незначну частину українських дум. 
М. К-ий
