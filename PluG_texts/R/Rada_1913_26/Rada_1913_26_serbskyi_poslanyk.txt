Сербський посланик д. Попович про балканську спілку славянських держав.
Співробітник „Биржев. В?дом. ” мав 27 января розмову з сербським посланником д. Поповичем. 
— Воєнні операції,— заявив сербський дипломат, —як бачите, розпочались знов. На великий жаль бій вже йде під Скутарі, Адріанополем і на Галіпольському півострові. Та так мусіло статися по необхідности. В колах ворожих нам, говорили, що ми навмисне унеможливлювали мирні переговори. Але треба було пильніше придивитись до лондонських переговорів, щоб впевнитись, що властиво турки проволікали час і не хотіли замиритися. Нас хотіли замирити, посварити і таким чином дипломатичними переговорами одвоювать те, що було завойоване нами на полі бою. Терпець наш увірвався і ми взялись за зброю. 
Коли турки втеряють більше, ніж того вимагали у них в Лондоні, то відповідальність за це ляже виключно на них же самих. Кажуть взагалі, що союзні балканські держави зробили велику і серйозну помилку, не вияснивши, під час перемирря, 20 ноября, в Чаталджі, основ будучого мирного договору, хоча б в загальних рисах. А хіба мало є історичних прикладів, коли воюючі сторони тільки для того і робили перемирря, щоб мати змогу спокійно обговорити умови миру? 
Та так чи инакше, війна розпочалась і дипломати мусять мовчати, коли заговорили гармати. Туркам знов не щастить. Союз балканських держав не тільки не ослаб, а навіть зробився міцнішим. 
Що ж торкається болгаро-руминських відносин, то я не думаю, щоб Руминія розпочала проти Болгарії воєнні операції. Ми, серби, звісно, не втручаємось в ті переговори, що ведуться поміж Болгарією з Руминією, та проте інтереси союзу нам дуже дорогі, бо тільки ж спільними силами нам пощастило перемогти турків. Нова кампанія покаже, що балканські держави були добре підготовлені до неї. Союзне військо тепер значно більше ніж воно було до початку війни. В завойованих нами країнах тихо і спокійно. Христіянське населення тільки чекає часу, коли буде замирено, шоб взятись спокійно за працю.

