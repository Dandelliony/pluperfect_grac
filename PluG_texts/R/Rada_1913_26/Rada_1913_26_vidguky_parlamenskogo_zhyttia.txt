Відгуки парламенського життя.
< Думське духовенство доручило Смирнову внести формулу переходу з зазначенням, що з непорядками в школі не можна боротися трусами та арештами. Треба вжити заходів для оживлення школи. 
< Соц-демократи внесли таку формулу переходу: вислухавши пояснення Кассо і абачаючи в них: 1) замір боротися з відрадним нахилом учнів до самоосвіти і до товариського єднання, 2) виправдування системи чиновницького формализму та шпигунства, яку прищіплюють у вищій, середній та нижчій школах, і яка духовно калічить молодь, пригнічує всякі прояви самостійної думки й незалежности характера та ширить епідемію самогубств учнів,— Державна Дума визнає ці пояснення незадовольняючими. 
Разом з тим визнаючи, що панування поліцейського погляду на справу міністерства народньої освіти має звязок з пануванням охранної поліції над усим російським життям і утисками над організованою самодіяльністю громадян і що тільки корінна реформа державного ладу і система управління буде мати змогу увільнити громадян од поліцейських пут і увільнити од них також і школу, — Державна Дума переходить до чергових справ. 
< По ініціативі Шубинського, частина октябристів подає законопроект про боротьбу з хуліганством. Мають на увазі побільшити кари за різні злочинства, бійки, лайку, убивства у бійці, нахвалки, за недозволене збірання ягід та грибів. Заводять особливу ознаку, яка збільшує провину; „озорне“ злочинство. 
< Із відомостей докладчиків бюджетної комісії виявилось, що доклади мають приготувати тільки в кінці февраля. Обміркування бюджети почнеться в марті. Одкинули пропозіцію Замисловського: порадити Думі розглядати бюджет по окремим росписам. 
< Октябристи внесли законопроект про реорганізацію селянського банка в державний земельний банк і надання цьому банкові права видавати довгострочні позички на сельсько-господарські потреби через земства. 
< В бюджетній комісії по законопроектові про додаткову асігновку на будову казарм виявилось, що замісць асігнованих на цю справу 10 милійонів військове відомство витратило 19 милійонів. Вирішено довідатись про причину цього. Обмірковування проекта до якого часу одкладено. На запитання Замисловського, через що в західному краєві всі підрядчики військового відомства—євреї, товариш військового міністра Вернандер одповів: євреї беруть дешевше од усіх. До того часу, коли буде заведено закон про заборону євреям брати ці підряди, військове відомство повинно керуватися законом про конкуренцію. 
< Військове міністерство вносить в Державну Думу законопроект про зміну правила нового статута по військовій повинности про скликання ратників на учебні збори в іюні, іюлі та августі. Замісць цього правила, міністерство радить завести загальні правила: призначаючи час учебних зборів для ратників, воїнські присутствія повині брати на увагу сельсько-господарські інтереси місцевого населення 
< Цими днями має одбутися нарада членів найсв. синоди і членів Державної Ради про заведення нового стиля.
< Земельна комісія селянського гуртка, обміркувавши законопроект про продаж селянам казенних земель в європейській Росії, 19 голосами проти 5 постановила: домагатися, щоб ці землі передавали безплатно, і не тільки в європейській, але по всій Росії. 
< Єпископ Никон їде цими днями в Кременець, а звідтіль—в Красноярськ, де проживе 2 місяці. Никон має запитати презідіум Думи, чи він втеряв ценз після переводу, чи ні. 
< В другому департаменті Державної Ради розглядали питання про закон 6 іюня 1894 року, по якому дворянський банк видає позички російським дворянам на купівлю маєтків у девьяти західних губерніях. Департамент зазначив, що цей закон треба зберігти на далі, бо російське землевласництво на заході має велику політичну вагу.

