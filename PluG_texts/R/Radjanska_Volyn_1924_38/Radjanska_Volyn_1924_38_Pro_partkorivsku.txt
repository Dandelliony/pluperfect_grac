Про парткорівську працю. 
В порядку обговорення.
На загально-гарнізонних зборах осередків частин губвідділу ДПУ, які вдбулися недавно, всі три доповідачі—по відчитах: райкому бюра комосередків та первичннх осередків відмітали млявість парткорівської роботи. Основною причиною цього було те, що наші осередки висовували в парткори відповідальних товаришів. Останнім же, безумовно, не було часу виконувати цей обов'язок. Та й по инших осередках часто трапляється, що кореспондентом обирають самого секретаря. Така постановка питання не приносить сталих наслідків. ІІе кожен секретар визнає свої хиби та освітить їх в газеті. Ось з цього боку й треба підійти так осередкам, як і райкому, при накресленні дописувачів. Треба шукати серединку: виділяти таких товаришів, які б і не були перевантажені відповідальною роботою, але й близько б стояли до життя осередку. До цього часу, часто парткорівська праця давалася товаришам у порядку партдисціпліни. Це треба теж знищити. Треба звертати увагу й на бажання товаришів. Далі: ненормальним становищем можна визнати й відсутність контролю роботи парткорів з боку осередку. Буває так: на засіданні заочно виділяється дописувач, йому „суворо" пропонується брати протоколи та по них писати про життя осередку. Напише, кореспондент, замітки 2—3, а вони, дивись, й спізнилися та попали в редакторську корзину. Парткор більше не пише, а осередок більш не інструктує його не слідкує за його працею. В цьому напрямку треба взяти курс на періодичні звіти парткора перед зборами осередку. Ось мої пропонування. Й коли товариші з инших осередків поділяться своїми думками та досвідом в цій праці, можна буде казати про кращу постановка цієї роботи. Військор Тимофіїв.