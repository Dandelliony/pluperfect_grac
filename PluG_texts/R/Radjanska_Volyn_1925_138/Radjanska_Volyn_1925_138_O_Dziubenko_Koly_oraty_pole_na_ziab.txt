Коли орати поле на зяб.
Вигода ранньої оранки. 
Спроби Чарторійської дообідньої е.-г. станції на Волині за п'ять років показує, що чим раніш орати поле, в-осени на зяб, тим більше одержується зерна й соломи з десятини. 
Коли в кінці серпня по новому стилю поламати стерню дряпаком або міленько на 2 —2 з пол. вершки з'орати й зараз же заволочити, потім у жовтні переорати глибше, на 4—4 з пол. вершки й так зоставити поле не заволоченим до весни а на весні пройти дряпаком або культиватором і сіяти, то овес і ячмінь дає врожаю приблизно на 25—30 пудів зерна і 4-7 кін соломи з десятини більше, проти одної оранки в жовтні.
Стернювати поле треба зразу як тільки йно збіжжя поставлять на полі в копи.
Як завглибшки орати? 
Глибина вересневої й жовтневої на зяб оранки теж має великий вилив на збільшення врожаю. 
Так, наприклад, оранка в кінці вересня на 4 з пол. вершки дала зерна 113 пудів і 178 пуд. соломи. Оранка на зяб у той же час на 3 вершки дала зерна 105 пудів і соломи 157 пудів, себ-то зерна на десятину в першому разі одержано на 8 пуд. і соломи на 21 пуд. Більше. 
Досвід з просом. 
Стерню лущили на початку серпня но новому стилю. Перед сівбою в 20-х числах травня переорювали на 2—2 з пол. вершки, врожай був з десятини —100 пудів зерна і 139 пудів соломи. 
Коли ж стерні зовсім не лущили й поле не орали на зяб, а орали тільки на провесні на 4 вершки й перед сівбою на 2 —2 з йол. вершки, то врожаю мали тільки 85 пудів зерна й 127 пуд. соломи. Ріжниця —15 пудів зерна і 12 пудів соломи. 
Крім того, найбільший урожай дає просо при 2-х пудах посіву на десятину широкорядною сівалкою 6 вершків ряд од ряду й двома разами обробітку: перший раз, коли просо підійметься приблизно на 1—1 з пол. вершки й другий раз — за 1 —2 тижні перед викиданням метеликів. 
Розкидна сівба дає найбільший урожай-76 пудів при 3-х пудах висіву на десятину.
Досвід з сівбою вівса. 
Густа сівба теж має вплив на врожай. Найкращий урожай вівса буває при 10 пудовій сівбі сівалкою на десятину, а саме—131 пуд. зерна й 187 п. соломи.
Густіша чи рідша сівба зменшує врожай. При 8 пудах посіву на десятину врожай буває: зерна—120 п. при 12 пудах —126 пудів зерна з десятини.
Досвід з сівбою ярої пшениці. 
Найбільший урожай дає пшениця при рядковій сівбі, коли висівали на десятину 9 пудів зерна — 105 пуд. При розкидній сівбі найбільший урожай одержано при 10 пудах висіву— 99 п. зерна. 
Загальний висновок 
Чим раніш орати на зяб, тим урожай ярини кращий. Стернювати поле треба обов'язково, як тільки поставлять хліб у копи.
Стернювання допомогає полю тим, що здирається верхня шкура грунту, через що в грунт вільно проходить повітря, дає змогу стерні й ріжним корінцям перегнити, бур'яни скоріше посходять на зстерньованому полі й потім другою оранкою їх легче знищити, чим поле позбавляються бур'яну. Стернювання поля дає змогу, коли не управка своєчасно орати на зяб, одкласти оранку на 2 —3 тижні, через що врожай не зменшиться. 
Глибока зяблева оранка й густота сівби збільшують урожай. І нарешті, сівба рядковою сівалкою, крім того, що зменшує насіння на посів, значно збільшує врожай зерна й соломи. 
Ці висновки Чарторійської станції треба знати кожному господареві й дотримуватися їх у себе на полі. 
Агроном О. Дзюбенко,
