Міжнародній кооперативний день.
Згідно постанови виконкому міжнароднього кооперативного союзу перша субота липня місяця визначена міжнароднім днем кооперації. Перша субота липня в цьому році припадає на 4 число. 
Торішнього року міжнародній день кооперації пройшов без належної до нього підготовки і тому не дав потрібних наслідків. Аби не повторити помилок минулого року, необхідно зараз же почати готуватися до організованого переведення міжнароднього кооперативного дня. 
Основними завданнями міжнароднього кооперативного дня в біжучому році мають бути: 
1) поглиблення принципу добровільности членства і виборности в кооперації, 2] агітація за вступ до кооперації чоловіків і жінок, та внесення паїв, 3) вияснення чергового завдання — охоплення ринку і боротьба з приватнім торговельним капіталом, 4) обслуговування кооперацією в повній мірі і в першу чергу своїх членів всіма предметами, необхідними для піднесення продукції селянського господарства, 5) необхідність боротьби з кооперативною неписьменністю, зловживаннями, вадами, переборами, 6) демонстрація досягнень української, всесоюзної і закордонної кооперації, 7) значіння кооперації в піднятті сільського господарства, 8) вияснення ролі кооперації у нас і в країнах капіталістичних та вплив нашої радянської кооперації на завкордонну й 9) особливу увагу необхідно віддати ролі селянської кооперації, артілів та комун в державному господарстві і особливо в справі витиснення торговельного приватнього капіталу. 
Для підготовки і переведення міжнароднього кооперативного дня на місцях необхідно скласти комісію з представників: а) кооператорганізацій усіх галузів даного району, б) комгуртка, в) профспілки, г) сельбуда, д) К Н С та инш. 
Завчасу необхідно встановити день і місце святкування. Коли через робочий день у суботу буде трудно влаштувати святкування, слід перенести його на неділю, 5 липня. 
Придбати завчасу кооперативну літературу, плакати і лозунги, присвячені цьому дню.
Літературу можна купити в книгарні „Книгоспілки" або по-части одержати в Райспілці та її конторах. 
В. Дудич.
