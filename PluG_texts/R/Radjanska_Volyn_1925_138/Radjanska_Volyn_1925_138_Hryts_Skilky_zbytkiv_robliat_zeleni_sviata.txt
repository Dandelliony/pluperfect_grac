Скільки збитків роблять зелені свята?
Ще досі наші селяни не можуть позбутись отих шкідливих релігійних забобонів. От коли прийдуть зелені свята, то кожному дядькові треба обов'язково нарубати фуру клечання та позабивати по подвіррю в два чи в три навіть рази. Як нема лісу, то дядько на декілька верстов їде, та хоч десь украде, проте нарубає. Рубають, звичайно, молоду березину, або кленину та ясенину. Яка ж шкода од цього? Ось но одному нашому селі Камінний Брід, Фатівського району, є чотиріста господарств, й кожне з них, як зрубало би по одній деревинці, то було б вже чотиріста дерев. Але ж багато селян притягло з лісу по цілій хурі зеленого клечання. А скільки ж дерев посадило село в „місячнику"? Певне, менше, як зрубало на зелені свята. Час би нашим селянам покинути ці забобони, бо вони, крім шкоди лісовому господарству, нічого не дають.
Гриць.
