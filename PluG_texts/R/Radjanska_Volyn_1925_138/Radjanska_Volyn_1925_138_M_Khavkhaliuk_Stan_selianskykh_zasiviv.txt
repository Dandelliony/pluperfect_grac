Стан селянських засівів на Україні на 10 е червня 1925 р. 
Стан окремих сільсько-господарчих культур приблизно такий: 
Жито. Загальна оцінка засівів жита 4 (стан гарний). Стан середній (3) маємо в північній Волині, східній Чернигівщині, південно-східньому Поділлі разом з західньою половиною Одещини, та в невеликих районах на північній Катеринославщині і східній Харковщині. 
Озима пшениця. Волинь, сливе що вся Київщина, за винятком Київської округи, західня Полтавщина та Чернигівщина, а також Донеччина, сливе що вся Харківщина та східця Катеринославщина — оцінюються балом 4 (гарна).
Решта України мав засіви озимої пшениці середній (3) з невеликими районами погіршення а саме: в північно-східньому кутку Чернигівщини— район Суми-Зіньків, околиці Мелітополя, Волочиска та район що тягнеться від південного Поділля аж до Одеси. В вищезазначених місцях озима пшениця виглядає гірше від середнього стану (2 —3), а з околиць-Тирасполя маємо повідомлення, що вся озимина сливе що загинула, 
Ярина рання має стан кращий од середнього в північній половині України, середній у центрі, гарний на Донеччинї і південній Катеринославщині та гірший од середнього [2 —3) в західніх частинах Поділля й	 Одещини. Ячмінь виглядав сливе що всюди гірше від овса та ярової пшениці, але попереджує їх в розвиткові, 
Задовольняюче, а в центрі навіть гарно, виглядає пізня ярина (просо, кукуруза, гречка). 
Гарно, а місцями дуже гарно, виглядає картопля. 
Менш задовольняюче виглядають цукрові буряки. В західній частині України [Немерчи, Стара-Чарторія Вінниця) буряки значно потерпіли од шкідників, але взагалі їхній стан середній, а в південній смузі бурякового району — гарний [4|. 
Садки позавязували овочі гарно, але значно потерпіли від шкідників та вітрів: через це справа врожаю ще не ясна. 
Баштани пошкоджено дощами та холодною погодою [огірки, кавуни та дині], але взагалі городина гарна. 
Трави посівні та луки виглядають задовольняюче. 
М. Хавхалюк.
