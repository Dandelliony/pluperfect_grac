За тиждень.
ПО ЗАКОРДОННИХ ДЕРЖАВАХ.
Боротьба в Китаі зусилюється.
По цілому світі зараз дуже уважливо стежать за китайськими подіями. 
Хочай до Китаю від инших країн досить далеко, але нам зрозуміло, чому всі так цікавляться тим, що там твориться. З Китаєм провадять боротьбу могутні капіталістичні держави: Японія, Англія, Америка й Франція. 
Сам Китай межує з иншими азіятськими країнами, на які теж напосідають капіталісти. Якщо китайці позбудуться чужоземних насильників, то й инші пригноблені народи підуть за їхнім прикладом. Вони переконаються, що можна подолати чужоземних імперіялістів, коли одностайно виступити проти них. 
Ми не можемо також байдужо дивитися на те, що переживає Китай. Коли там переможуть трудящі, то ми матимемо на Далекому Сході дружню сусідню країну. Годі нам тоді боятися нападу й війни. Коли в Китаю переможуть імперіялісти, то вони незабаром постараються повести наступ і на нас звідтіля. Тому то трудящі радянських республік і робітники инших країн намагаються допомогти китайському народу. Наші робітники заслали гроші на допомогу страйкарям, англійські робітники вимагають від уряду, аби він забрав військо з Китаю. До того ж простують робітники й по инших державах. 
Ми бачимо. що трудящі Китаю не хочуть скоритись. Закордонне військо продовжує розстрілювати китайців. До Китаю виряжають все нове військо, а китайський нарід не здається: в нього бракує зброї для того, щоб прогнати чужоземних гнобителів, але він, загартуючись у боротьбі, за допомогою робітників Англії, Японії, Франції та инших країн, все ж таки подолає своїх ворогів.
Капіталісти бачуть, що їм тепер не справитись з Китаєм. Франція й Америка обвинувачують во всьому Японію й Англію. А по цих країнах уряди теж починають іти на попятну. 
Трудящі Китаю не повинні здаватись. Вони зустрічають братню підтримку серед трудящих всіх країн. Коли вони будуть продовжувати боротьбу, то хоч трохи полекшать своє тяжке становище.
У капіталістів досить свого клопоту. 
Імперіялісти хазяюють мало не по цілому світі. Через те вони й не можуть ані як видертись з війн та сутичок. Тільки но справляться в одному місці, як уже наростають непорядки в другому. І щоб розвязати собі руки Франція й Англія весь час намагаються добалакатися про те, яким би способом запровадити мир і спокій у Європі. Франція бажає, щоб Англія обороняла її на разі нападу па неї Німеччини. На це б Англія може й погодилась, але у Франції багато небезпечних спілників: Польща, Чехо-Словакія, Румунія, які ведуть занадто войовничу політику. Франція їх підтримує. Але Англія зовсім не хоче через них встрявати в війну. 
Для того, щоб настав справжній мир необхідно, аби Німеччина теж зобов'язалась ні на кого не нападати. Це саме запропонував німецький уряд, але з умовою, щоб союзники звільнили німецькі країни, зайняті французьким і англійським військом. Зараз вже є звістки, що Франція й Англія наче б то до чогось добалакались. Але це все поки що заховується в таємниці. 
Ми добре знаємо, що ні миру, ні спокою це погодження не дасть. Всі ці балачки ні до чого не призведуть. Мир в Європі настане лише тоді, колу в Англії, Німеччині й Франції переможуть трудящі.
Становище у Франції стає все гірш. 
Французькі капіталісти продовжують по всьому світі грабіжницьку політику: одне лихо — грошей в них на це бракує. Буржуазія податків платити не хоче, а з трудящих більше нема чого брати. У Франції може зараз існувати тільки такий уряд, шо пообіцяє не стягувати податків з капіталістів. У той же час капіталісти хочуть, аби їм сплачували відсотки по військових позиках. Грошей дістати нема звідки. Їх може її дадуть американські банкіри, але тоді вимагатимуть. щоб Франція корилась би їхнім вказівкам. 
Французька буржуазія вимагає ощадности, скорочення державних службовців і зменшення заробітньої платні. У той же час Франція провадить грабіжницьку війну в Мароко й витрачає на неї силу мілійонів. Араби завзято вчиняють опір і вже розбили французів. Значить французам доведеться засилати нову підмогу, знову проливатиметься кров трудящих, знову витрачатимуться крівні гроші французького народу. Для всіх стає ясним, що буржуазія призводить країну до розвалу. Через те то по всій Франції робітники починають протестувати й вимагати припинення злочинної війни. Французький уряд почав заарештовувати робітників і розганяти зібрання. Але навряд чи допоможе це буржуазії. 
Трудящі будуть боротися за мир і змагатись проти грабіжницької війни. 
Л. Л.
