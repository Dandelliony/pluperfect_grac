Ким викликано рух у Китаю?
Чужоземними хижаками, а не СРСР
ЗАПИТАННЯ КОРЕСПОНДЕНТА АМЕРИКАНСЬКОГО ВИДАВНИЦТВА ВІГАНДА І ВІДПОВІДЬ ТОВ. ТРОЦЬКОГО. 
Кореспондент американського газетного видавництва Херства у Берліні Віганд звернувся до Л. Д. Троцького з телеграмою, що в ній зазначається: 
— «Американський сенатор Кінг у заяві, зробленій в Н’ю-Йорку, нагадав, що в розмові з ним, підчас його перебування в Москві рік тому, т. Троцький заявив таке: — «Метою радянського уряду в Азії є підбурити Схід проти Європи, проти Сполучених Штатів».
 Віганд просить тов. Троцького дати відповідь на цю заяву. У своїй відповіді тов. Троцький, між иншим, пише: 
— «Сенатор Кінг вводив в облуду громадську думку своєї країни. Бурхливий революційний рух викликано в Китаї насильниками й хижаками, але не Радянським Союзом. Але розуміється, що в нинішній боротьбі всі наші симпатії на боці китайського народу, в його революційному рухові ми вбачаємо найпевнішу запоруку його господарчого й культурного піднесення».
Китай і чужоземці. 
Переговори з приводу створеного становища перервано
Переговори між китайською й чужоземною делегацією Шанхаю привели в тупик. Китайська делегація настоює на обміркуванні всього становища. Дипломатична комісія має повноваження на обміркування лише справи про розстріли. За останніми повідомленнями —  переговори перервано.
Допомога китайським робітникам. 
Англійські робітники підтримують боротьбу.
Рада профспілок у Манчестері, об'єднуючи 80.000 робітників, одноголосно постановила: ,,за всяку ціну підтримати китайських робітників проти імперіялістів” . Рада профспілок піднесла вимогу виводу англійських війск з Китаю.
Телеграма китайських залізничників до профспілок Англії. 
Спілка залізничників Китаю надіслала головній раді англійських профспілок телеграму. Залізничники Китаю дякують робітників Англії за співчуття в боротьбі трудящих Китаю проти чужоземних імперіялістів. Залізничники Китаю запрошують делегацію англійських профспілок прибути до Китаю для ознайомлення на місці з жахливими рабськими умовами праці китайських робітників.
Здійснювати заповіти Сун-Ят-Сена. 
До цього закликає Селінтерн селянство Китаю. 
Селянський Інтернаціонал звернувся до селянства Китаю з відозвою. Селінтерн закликає селянство до виконання заповітів вождя китайського народу Сун-Ят-Сена: — : «Піднесіть вимогу про утворення сільських салдатських комітетів самооборони для захисту Китаю спільно з робітниками; про скасування гніту чужоземних капіталістів. Китайське селянство повинно вимагати повернення китайських земель китайському народові”.
