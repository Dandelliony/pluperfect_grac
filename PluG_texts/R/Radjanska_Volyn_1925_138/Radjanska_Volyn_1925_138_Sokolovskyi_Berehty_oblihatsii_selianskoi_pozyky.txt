Берегти облігації селянської позики.
Якийсь селянин Шепетівщини, не зберігши облігації, 1000 карб. прогавив.
В прибутково-видатковій касі волинського губфінвідділу розбираються облігації селянської виграшної позики, що поступили в платню сільсько-господарського податку по Шепетівській окрузі. При розгляді знайдено велику кількість облігацій, на котрі випали більш-менш значні виграші. Серед них одна облігація, що в тиражі 7-15 грудня 1924 року виграла 1.000 карбованців. 
Цей випадок викликає таку думку. Була облігація к руках селянина, тримає він папірець, що значно зміняв би його господарче становище й не дочекавшись свого щастя, власними руками здав його до каси райвиконкому в платню податку, а може здав облігацію і  після тиражу, та полінувався спитати в тій же касі райвиконкому, чи не випав на його облігацію виграш. 
А скільки раз влада закликала селян затримувати у себе облігації, не нести ж зараз їх в податок? Говорили про це й на зібраннях, писали багато і в статтях «Радянської Волини». Не слухав —і пропало 1000 карб. 
Зараз у касах Наркомфіна і райвиконкомів продаються облігації селянської позики. Продаються вони по 89 коп. за карбованець. Купити їх в цей час дуже вигодно селянину, бо ціна в 89 коп. довго стояти не буде і незабаром підвищиться. та купивши облігацію продержати у себе до чергових тиражів на випадок виграша. 
Соколовський.
