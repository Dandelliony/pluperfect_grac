Полчинське споживче т-во.
Досягнення прикордонного кооперативу.

В одній верстві від польського містечка Корця й у півверстві від кордону є Полчинське кооперативне товариство. Це товариство організовано лише 1 січня 1924 року. Район діяльности кооперативу поширюється на 5 сел, охоплюючи 471 селянських дворів, з населенням 2.027 душ, з них— 1134 дорослого населення. 
До жовтня місяця 1924 р. працювало товариство досить кволо; воно не тільки не обслуговувало як слід усього району своеї діяльности. але навіть цілком не задовольняло пайщиків. 
З 1 жовтня 1925 р., після перевиборів правління старого складу, діяльність кооперативу по всіх напрямках починає широко розвиватись. На 1 травня 1925 року товариство не тільки повністю обслуговує населення свого району, але навіть поширює свою діяльність на села прикордонної смуги, що знаходяться по-за районом його дільности, на віддаленні до 20 верстов, де відкриває свої філії. На 1 жовтня 1924 р. товариство мало тільки одну крамницю, а на 1 травня 1925 р. воно має вже чотирі крамниці. 
Кооперування населення. 
Завдяки вмілому підходу правління до населення, товариство кооперувало до 1 травня 1925 року 68,4 відс, селянських дворів, по відношенню до всього дорослого населення —28,5 віде., а до всього населення —15,8 відс. Пайщиків товариства на 1 жовтня 1924 р. було 148, а на 1 травня 1925 р,, пайщиків вже є 322; таким чином, за 6 місяців кількість пайщиків збільшилась на 117 відс. 
Пайщики та їхня активність. 
Матеріальна участь пайщиків в . роботі т-ва теж значно збільшилась. На 1 жовтня 1924 р. кооператив мав пайового капіталу лише 87 карб. 15 коп.,-а на 1 травня 1925 р. товариство має вже пайкапітал в 607 карб. 69 коп., себ-то , пайкапітал, протягом 7 місяців збільшується на 597 відс.,; збільшення за відчитний період пайкапіталу на одного пайщика дає пересічно 220,5 відс.
Фінансовий стан товариства. 
Баланс товариства за 7 місяців збільшився на 869 відс., на 1 жовтня 1924 р. сума балансу —576 карбованців 08 кои., а на 1 травня 1925 р.— 5018 карб. 59 коп. Баланс на 1 травня 1925 р. вповні ліквідний і розміщення коштів нормальне. Майже 80 відс. до загальної суми балансу складають товарові й грошової цінності, дебітори т-ва дають лише 20 відс. до суми балансу, себ-то: на 10 відс. менше середньої по т-вах Житомірщини, та й то ці дебітори на 95 відс. цілком реальні (робітниче кредитування) крім того, суми по дебіторському списку мають постійний рух в обігу. 
42,5 відс. пасиву складають власні кошти т-ва, що вказує на те, що т-во має в обігу досить значний відсоток класних коштів. 
Торговельна робота. 
За час жовтень—квітень т-во закупило фабричного краму й сільсько-господарчих продуктів на 23,442 карб. 34 коп.; продало-ж за цей самий час на суму 25,074 карбованцїв 44 коп. Обіг по продажу в жовтні мин. року не дає навіть 1000 карб. (989 карб. .35 коп.), а в квітні він уже дав 4300 карб. 7 к. себ-то: обіг по продажу краму збільшився в чотирі рази приблизно. 
Закупівля краму в приватніх осіб дає лише 5,9 відс. до загальної суми обігу по купівлі; 61,3 від сотка припадає на закупки в райспілці й 9,4 відс в инших коопер та держ. установах, а 23,4 відс. впадає на закупівлю сільсько-господарчих продуктів місцевого населення, що вказує па те, що т-во приймає досить значну участь у реалізації продукції сільського господарства.
Відсоток накидок на крам. 
Товариство робить незначні накидки на крам, чим притягує й зацікавлює населення; це дає товариству можливість поширювати обіг. Пересічний відсоток накидки за час жовтень — квітень дає 15,2 відс. на купівельну ціну по рахунках, себ-то на 5 відс. низче середньої по т-вах Житомірщини; за відчитний період товариство ще зменшує накидки; так, наприклад, у листопаді нараховання давали 17 відс., а в квітні — лише 12,7 відс. По окремих рахунках і на окремі фабрикати відсоток накидки буває дуже неодинаковий: наприклад, 10,2 відс. на предмети широкого споживання; от-же, в випадку продажу такого краму пайщикам, приймаючи на увагу 5 від. знижки пайщикам та видатки по приставці краму, — т-во майже нічого не заробляє. 
Як бачимо торговельну роботу товариства скеровано не лише на, те, щоб заробити копійку, але й на широке обслуговування потреб населення, на боротьбу з приватнім крамарем, а часом навіть на боротьбу з пачкарством (контрабандою). 
Прибутки й видатки. 
Прибутки товариства складаються з нараховань на крам, а також від продажу сільсько-господарчих продуктів. Вся сума прибутків за 7 місяців дає 4165 карб. 40 коп., видатки за той же час дають 3134 карб. 44 коп. Видатки на утримання апарату, зараховуючи сюди й утримання правління, дають 3,5 відс. до обігу по продажу (менше на 1 з пол. відс. від норми, встановленої Райспілкою для т-ств): загальна сума видатків до обігу по продажу за відчитний період становить пересічно 12,4 відс. до обігу по продажу, а по окремих місяцях доходить навіть до 11 відс.
Наслідки господарчої діяльности. 
За 7 місяців роботи товариство має прибутку 966 карбованців 44 коп.
Культурно-освітня діяльність. 
Товариство, по змозі, провадить і культосвітню роботу. Передплачує для хати-читальні кілька газет—„Правду", „Радянське село", „Радянську" Волинь", „Крестьянскую газету", „Юнацьку Правду" , а також, беручи на увагу прикордонну смугу й наявність польського населення, — газету на польській мові „Серп". Також передплачується журнал „Нова громада". Газети читаються селянам у хаті-читальні представниками товариства, робляться доповіді на " кооперативні теми то-що. 
Таким чином, за короткий строк діяльности під умілим керовництвом молодого правління й при активній допомозі пайщиків, кооператив не тільки виконав завдання місцевого значіння, але й здобу собі почесне місце серед кооперативів Волини. 
Хай же панська Польща дивиться через вікно м. Корця, як уміло будують своє господарче життя робітники й селяни вільної Радянської України.
Овчинників. 

Від редакції. Житомірською округовою конкурсною комісією цей кооператив виділено для Всеукраїнського конкурса на краще кооперативне товариство.
