ЗАВДАННЯ ДЕННІ.
Який уже буде врожай у цьому році,  –  від нас це тепер не залежить: нічого, чи майже нічого, ми для його поліпшення зробити не можемо.
Мова зараз може йти хіба лише про найкраще його використання; але про це, звичайно, менш за все доводиться говорити, поки врожай ще не зібрано. 
Тому, найбільш своєчасними та злободенними для нашого сільського активу на близчі пару тижнів повинні стати питання підготівлі врожаю наступного року. 
Ми говоримо  –   на близчі пару тижнів, бо приблизно через два тижні саме розпочнуться жнива, і нам навряд-чи вдасться відірвати селянство від праці, хоч-би навіть для сільсько-господарської пропаганди. Можна передбачати, що жнива в цьому році йтимуть без усякої перерви. Дощі (та досить холодна погода) затримуючи, з одного боку, косовицю й достигання озимини, –  з другого боку, підносять ярину; отже, під час жнив селянству доведеться тяжко працювати, бо збирання всіх культур припаде майже на один час. 
А тому, кінець, так званої, міжпарини необхідно використати на всі сто відсотків. 
Які-ж питання стоять тепер перед нами в цій галузі? 
Спочатку зробимо оговорку: ми будемо ставити лише такі питання, що є цілком приступними нашому селянському господарству  –  і що-до техніки, і що-до культурних звичок. 
Словом, ми будемо ставити питання про такі заходи, що їх зможе викопати наш селянин. 
Першим таким заходом о землеустрій; не просто землеустрій, а саме   –  перехід від трьохпілля до многонілля, на громадський плодозмін, до якоїсь, хоч-би найпростішої, форми товариського, колективного обробітку землі.
З цього вже повстає питання, який вибрати плодозмін, і необхідність подбати про насіння тих культур для нього, що їх у свому власному господарстві не вистачить або й зовсім нема.
Друге питання, старе, знайоме, що багатьом товаришам уже, мабуть, обридло, але не стало через це менш злободенним, –  це питання про засів найкращим насінньовим матеріялом. 
Про це вже тепер треба дбати, бо як-що говорити не тільки про очищення свого насінньового матеріялу, але й про придбання настороні поліпшеного насіння, –  то справа стоїть не так просто, як це може здаватись на перший погляд.
Не менш складним є питанняпро рядовий засів: рядова сівалка ще досить рідке з’явище в нас на селі. 
Тут ми знов щільно підходимо до питання про товариські форми обробітку землі, правда, в найпростішій їх формі, –  до питання про машинові товариства.
При значному за останній рік здешевленню сільсько-господарчих машин та иншого реманенту, а також при поліпшенню й полекшенню умов сільсько - господарчоґо кредиту, тут можна зробити багато й дуже багато. 
На це ми звертаємо особливу увагу нашого сільського активу. 
Не останнє місце серед питань сільсько - господарчої пропаганди повинні зайняти зараз оранка назяб та лущення стерні. 
Особливого значіння набувають ці заходи в умовах розповсюдження шкідників сільського господарства, як наслідку імперіалістичної й горожанської війни. 
Не треба вже й казати, що ці заходи взагалі сприяють збільшенню врожайности грунту. 
В цілому-ж оці всі питання повинні оживити працю наших сільсько-господарських гуртків, що за весняну добу, як нам відомо значно підупала.
