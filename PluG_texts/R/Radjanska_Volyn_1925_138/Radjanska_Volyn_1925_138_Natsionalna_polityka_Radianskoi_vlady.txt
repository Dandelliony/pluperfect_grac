Національна політика Радянської влади.
Розмова з членом президи Ц. Б. Нацменів при ВУЦВК’у Т. Саулевичем
Вчора до Житоміра повернувся зі з'їзду Житомірської округи член президії ЦБ нацменів при ВУЦВК’у т. Саулевич. В розмові з нашим співробітником т. Саулевич торкнувсь де-яких питань що-до робот серед нацменів. 
Практичне вирішення національного питання. 
Надзвичайне й непослабне зацікавлення, що його виявляє польське населення до утворення національного району з райцентром у с. Довбишах, —ще раз доводить правильність практичного вирішення національного питання, що можливо лише при Радянській владі. 
Політична свідомість польського робітника й селянина. 
Нарада зацікавлених сільрад та населених пунктів, що її оце недавно було скликано для обмірковування питання що-до виділення польрайоиу, — цілком це ствердила Низка робітників та селян-поляків,  що виступали з промовами, виявили політичну свідомість польського працьовника та його прихильність до радянської влади. 
Втягнення польського населення до радянського будівництва. 
Можна бути цілком певним, що утворення польрайону ще більш наблизить радянську владу до мас, а також допоможе ще більшому притягненню польського трудящого населення до радянського будівництва. 
Треба подбати про господарчий розвиток району. 
Одвідавши низку польських та мішаних по національному складу сел, ми впевнились у тому, що нац. району, що зараз утворюється, доведеться займатися не лише питаннями культурного характеру (поширення шкільної мережі то-що), але також серйозно подбати про господарчий розвиток району. Не сприятливий грунт району, а також кволий розвиток підсобних промислів конче вимагає низки за ходів до піднесення та розвитку там сільського господарства. Особливо кидається у-вічі незначний розвиток е.-г. кооперації та кредитової системи. 
Культурний та господарчий розвиток району піде швидким темпом. 
Ми, одначе, можемо бути певними в тому, що при відповідній допомозі й керовництві з боку вищих органів влади, культурний та господарчий розвиток району піде швидким темпом. Запорукою цього є зрушення населення в бік ініціятиви та самодіяльности в роботі по утворенню району. ’
Затвердження польського району. 
Розгляд та затвердження центром проекта польського району, треба гадати, буде закінчено найблизчими днями.
