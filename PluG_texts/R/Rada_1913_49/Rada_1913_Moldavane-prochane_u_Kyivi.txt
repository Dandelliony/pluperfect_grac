Молдаване-прочане у Киіві.
26 февраля у Київі на вокзалі задержали душ з 80 прихильників Інокентія що їхали до нього в олонецьку губернію.
Іхати далі з Київа, в Москву їх не пустили; у вечері, коли прибув поїзд з їх земляками, що повертаються додому, їх також випровадили назад у Бесарабію. В залі 4-го класу Київського вокзала лежали вони на брудному помості, змарнілі, простоволосі з блискучими очима. Розмовляли, читали Євангеліе. Обличчя —типово-молдаван- смугляві, з темними плямами під очима. Чоловіки й жінки, старі й молоді, маленькі діти. Все, що вони мають -це залізнодорожний квиток, сухарі та яблука на дорогу. Все покинули дома на призволяще. Де-хто спродався, инші все так покинули. За десятину землі, яка йде звичайно за 200 карб , брали 25—аби вистачило на дорогу. Хатнє збіжжя повиносили в поле за село й повикидали. Худобу продавали по карбованцю-два за одну.. Один продав свою корову за 80 копійок. Всі поспішали; була чутка, що Іпокентій збірає людей перед страшним судом, щоб всих очистити. Почали очищатися од власности. Зьїхалися до Балти з подільської, бесарабської й херсонської губернії, купили квитки й поїхали в олонецьку губернію до «білого сонця», де буде друге «Пришестя». Невдача у Київі вплинула на них гнітюче — стали похмурі, сумні. 
До сторонніх ставляться обережно, в розмову всувають неохоче. Відповіді суворі, або іроничні. «За словом Божим їдемо» — казав Яків Ч-бан, суворий селянин із тираспольського повіту. «Ти не проживеш без їжі, а ми без Духа Святого. Отець Іпокентій приїде до Балти і всих нас забере з собою до білого сонця, де довічні криги на землі і де можна збагнути благодать Божу. Тільки знає Дух Божий та Илля пророк, коли прийде царство небесне». (За Иллю пророка вони вважають Інокентія). 
В «Русск. Въд.» була висловлена думка, що проповідь Інокентія має такий успіх і так захоплює селян через те, що Інокентій промовляє до них відомою їм мовою. Російської мови вони не розуміють; знають трохи українську, а молитви читають та євангелі — молдаванські; «Нам ніколи не читали євангелія» казав той же таки селянин. «Через що не читяли? Через що нам не казав ніхто так про добрі вчинки, як казав Інокентій? — Все одразу стало нам ясно По селах люде перестали пьянствовать, красти, битись; почали робити добро»... Можна сміливо одповісти на такі запитання: через те, що ніколи слова євангелія, слова проповіді не доходили до них рідною мовою. Інокентій може інстинктом натрапив на певну стежку до душі і до розуму селян, заговоривши з ними рідною мовою.
І це може найбільша причина'" до того, що Інокентій так скоряє собі темні душі селян. Співробітник „К. М.“, що розмовляв з прочанами, так закінчує свої вражіння: „На всих обличчях — одна печать: вони про щось довідались, гаряче повірили чомусь такому, що їм дорожче од усього на світі. Темна віра, але жагуча... Хто дасть певну стежку цим пориванням"?...

