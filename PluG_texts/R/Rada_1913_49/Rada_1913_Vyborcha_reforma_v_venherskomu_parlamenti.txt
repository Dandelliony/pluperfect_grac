
Виборча реформа в венгерському парламенті.
Засідання венгерського парламенту, на якому почалось обміркування законопроекту Лукача про виборчу реформу, від булось при збільшеній охороні поліції і жандармерії. Президент Тіса всі міністри і 150 депутатів зібрались вже до 9 год. ранку. До 12 г. дня палата вже покінчила з дрібними законопроектами, і Тіса поставив на чергу законопроект про виборчу реформу. Під час першої промови в палату ввійшов несподівано граф Аппоньї і попрохав слова, як перший промовець од опозиції. На податку його промови до залі увійшли всі члени опозиції. «Те, що опозиція прибула зараз на засідання, — пояснив своїй промові гр. Аппоньї, —-не значить, шо опозиція одмовляється од своїх попередніх заяв. Опозиція не може бути на засіданнях парламенту доти, докіль не буде задоволено її за минуле і не буде забезпечена од насильств надалі. Тепер опозиція прибула тільки для того, щоб попередить більшість, що при сучасному становищі парламенту не можна обміркувать такої великої ваги закону. Виборча реформа не відповідає інтересам робітничих мас, для задовольнений яких вона головним чином і призначавсь, Закон не принесе країні заспокоєння; навпаки, він викличе гірке розчарування серед населення. Коли уряд не хоче податись в одставку, він повинен знайти шлях для примирення з опозицією, а до того одкласти обміркування законопроекту. В усякому разі опозиція буде і надалі провадити боротьбу за широко-демократичну виборчу реформу". Зараз же після промови графа Аппоньї опозиція покинула залю засідання. В політичних колах це появлення опозиції, а також і одмовлення сошалистів од задуманого ними загального страйку — вважають за перемогу правительства Лукача. Всі впевнені що фактично боротьба проти законопроекту Лукача закінчена, і що незабаром він матиме силу закону.

