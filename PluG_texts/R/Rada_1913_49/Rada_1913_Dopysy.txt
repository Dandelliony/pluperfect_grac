
Дописи.
(Од власних кореспондентів).
С. ОСIOВНА, ольгопольського повіту (на Поділлі). 21 лютого в Осіевці відбулась українська вистава. Виставлено було «Безталанну» К.-Карого. Участь в виставі брали: місцева інтелігенція і сельська молодь, хлопці та дівчата.
На чолі справі стояв місцевий дяк; його заходами намальовано і улаштовано відповідну декорацію і улаштовано виставу. Вистава відбулась з дозволу поліції и шкільного уряду в місцевій церковно - парахвіяльній школі. Публіки було повно, майже вдвоє більше, як місць, бо котрим не дісталось білетів, тих пускали просто за гроші, аби таки і вони послухали. Драма захопила слухачів. Спочатку все сміялись; потім стала проноситись сумна гомінка: «так, так воно і справді се буває»; а нарешті багато селян стали плакать. Навіть і старим дідам було дуже до вподоби. Тілько один п. урядник вивів висновок, —що се, мовляв, роспуста для молодих людей: дивлячись на се вони і собі почнуть таке робити. Чистий прибуток од вистави асігновано на чарівний фонар для школі. Це вже другий виступ любителів. Вперше бони грали різдвяними святами на шкільній ялинці. Тоді ставили „Простак" і „Бувальщину". Успіх першої вистави надав нашим аматорам охоти працювати далі. Тепер аматори вступають членами сельсько - господарського товариства, що істнує в нашім селі, і од імени його думають улаштовувать в літі українські вистави по сусідніх селах.
С. ЄЛИСАВЕНРАДНА (на Херсонщині). Вже майже 4 роки, як істнує у нас потребительська крамниця і вона одна тілько й є в нашому селі, инші ж крамниці належать евреям-крамарям. На жаль і до цього часу ця крамниця не придбала собі популярности. Ще й тепер багато селян навіть не знають про її істнування. Більшість звичайно знає, але не йде до неї, бо не подобається їм керовництво цією крамницею. Бо керовники її зовсім не пройняті ідеєю кооперації. Про ідею, правда, вони часто балакають, але-ж на ділі керуються більш власними матеріяльними міркуваннями. Через це селяне й не пристають у члени цього товариства. Зараз товариство має до 50 членів. В минулому році крамниця мала обороту на 8,406 карб, і чистого прибутку дала 860 карб. Не дивлячись на це, все ж таки селяне вибувають із членів, зостаються ж членами тілько багатенькі селяне та де хто з міської «інтелігенці» . Самі-ж члени товариства часто та густо забірають крам у крамарів. І не тілько оце тут у нас ай по всьому повіті кооперативний рух багато терпить від браку чесних, свідомих працьовників. Часто це діло забірають у свої руки сельські глитаї. Пай у них дуже великий (10 карб.) і це дуже шкодить товариствові. Бо де ж найти селянинові зразу ті 10 карб., щоб бути членом т-ва? Керовничі т-ва, бувший урядник та священик, не розуміють, що для розвитку товариського діла треба зменшить пай і вступну плату, і доводять, що саме від цього залежить прибуток т-ва, а не від обороту. На загальних зборах 23 лютого предсідателем вибрано того ж самого бувшого урядника, котрий в «приходо-расходной» книзі «по ошибкі» записав 2 счета два а в 3 м счеті замісць 45 руб. записано 75 руб., що й викрила ревізія. Велику дяку т-во принесло ревізорові, міському ветеринарному лікареві. Він поклав багато праці і знайшов чимало помилок в щотоводстві.
С БРЯНОВІ КУСТИЧІ, стародубського повіту (на Чернигівідині). Кривава подія. Цими днями в с. Брянові-Кустичі сталася велика кривава подія. Молодий чоловік Кондрат Дюндюк посварився з Євгенієм  Драченою і вбив його з рушниці. Це злочинство розьярило селян, особливо родичів вбитого хлопця, і вони юрбою пішли до хати вбивця помстити йому. Вбивець побачивши лихо, втік. Тоді юрба схопила жінку вбивця, його старого батька та матір і почала їх мучити, поки у всіх не забились памороки. Знайшли соляне і Дюндюка і стали робить з ним, що тільки хто хотів: йому вискубли волосся, топтали його ногами, били кілками то що, поки не потрощили всіх кісток. У цьому крівавому самосуді брали участь не тільки чоловіки, а й жінки. Тепер поліція арештує селян. Арештовано уже 20 душ чоловіків та жінок.
