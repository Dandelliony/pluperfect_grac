ДЕРЖАВНА ДУМА. 
(Засідання 8-го мая). 
Земство в західних губерніях.
	Головою — кн. Волконський. 
	Продовжується загальне обміркування урядового проекта про заведення земства по західних губерніях 
	Соколов 2-й застерігає проти заведення виборчих курій в новому земстві, бо головну ролю гратимуть великі землевласники, а не селяне. Він висловлює небезпеку, що селяне тоді об'єднаються з поляками проти поміщиків і істнуюча ворожнеча стане ще більшою. 
	Булат каже, що проект турбується не за інтереси селян, а за інтереси поміщиків, але ж і цим останнім не зовсім йме віри, бо надав губернаторам безапеляційне право позбавляти й поміщиків вибочих прав. Прихована мета проекту — тримати селянство в тому ж скрутному стані, в якому вони пробувають і тепер. Трудовики голосуватимуть проти проекта, бо в ньому немає нічого земського. (Оплески на лівих). 
	Глібов 2-й визнає потрібним поділяти виборців по національних куріях. Але він висловлюється проти дальших обмеженнів гласних—не росіян. Наприкінці промовець заявляє, що буде голосувати за перехід до постатейного читання, при якому підтримуватиме всі поправки, що відповідатимуть почуттям високого патріотизму, національній гордости і любови до всього російського; але ж він не піде за всим тим, що таїть в собі ворожнечу і зненависть до всього не-русского. (Оплески на лівих, шум на правих) 
	Ладомирський вважає, що в проекті є багато дефектів. Але ж коли буде принято проект з поправками комісії, то буде утворено чисто-польську земську організацію. (Оплески на правих). Далі промовець обрушується на всіх тих, хто схиляється перед нахабними вимогами инородців. 
	Голова прохає промовця бути більш обережним при виборі своїх висловів. 	Родичев вважає, що промову голови ради міністрів продиктувало йому з одного боку почуття зненависти, з'єднане з повагою до польської культури, а з другого почуття призирства до русскої культури і до русского народу. (Оплески на лівих). Далі він висловлює побажання, щоб ті з урядовців, які щиро люблять Росію, подбали про те, щоб російського мужика не міг гнобити ніякий поміщик, а не тільки польський. (Оплески на лівих і де не-де на правих). Але ж Родичеву здається, що голова ради міністрів, починаючи боротьбу з польською культурою, не спиниться перед повним знищенням всякої культури взагалі. 
	Далі промовець докладно розглядає прінціпи земства 1890 року і приходить до висновку, що не тільки його не можна заводити по нових місцях, але треба знищити й там, де воно є. 
	Наприкінці Родичев висловлює побажання, щоб розуміння справедливости завше було з'єднано з іменем русскої людини й щоб про неї не говорили, що вона—свавольна й дужа, і що всякий її може окружити круг пальця. (Оплески на лівих). 
	Пропозіцію—припинити записування промовців (записано вже 93) балотировкою одкинуто. 
	Гр. Бобринський 2-й в довгій промові підкреслює що західні губернії—корінна русска земля з невеликою кількостю инородців. Сперечаючись з попередніми промовцями, Гр. Бобринський кінчає так: вашим голосуванням ви скажете, чи бути в західній Росії русскому земству". Підтримуючи поправки націоналистів, промовець звертається до центра з проханням „не погубити західно-російського народу". (Оплески на правих і в центрі). 
	Припинено записування промовців. Записалось 105 душ. 
	Марксе 2-й гадає, що політики неможна вигнати з земства, бо політика-то напрям життя. Але яка-ж повинна бутии політика? В русскому земстві повинна, звичайно, бути добра для русского народу. Далі промовець вимагає не допускати до земства євреїв, але поляків доведеться допустити, бо вони—храстияне й мали свою державу. Через те їм і дає проект представництво в земстві, тільки локалізує в окрему курію. Треба бути обережними, щоб не дати змоги полякам зробити напад згодом. Кінчає промовець тим, що треба приняти урядовий законопроект, бо иншого вигадати не можна. (Оплески на правих). 
	Димша, зазначивши, що держава—є конгломерат націй, каже, що неможна без шкоди для державних інтересів обмежувати якусь націю, що входе в склад держави. Зовсім зайво голова ради міністрів говорив про свої сімпатії до поляків. Підтримуючи такий проект, можна було-б про сімпатії й не згадувати. 
	Здоровий національний егоїзм полягає не в переслідуваннях та утисках, а в умінні прив'язати до себе народности. Як зробили, наприклад, розумні англійці відносно бурів, яким, після перемоги, дали автономію. Наслідком цього—африканські колонії-найбагатші з колоній, а бурський генерал Бота вайщиріше висловлює свій сум з приводу смерти короля Едуарда. 
	З сказаного промовець робить висновок про потребу повного рівноправста націй в земських інституціях західної країни. 
	Искрицький обороняє поділ числа гласних між куріями, як те пропонує комісія. 	В особистій справі промовляють: гр. Уваров Соколов та Головин. 
	Засідання закрито.