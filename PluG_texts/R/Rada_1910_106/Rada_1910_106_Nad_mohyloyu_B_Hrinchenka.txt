Над могилою Б. Грінченка

	Сумує Вкраїна, сумує й село по Тобі, славний діячу на нашому стернистому полі! Скільки твоя могутня постать перенесла смутку й горя! Були години і радости, але це не помітно, як не помітно в буряну ніч зірок. Цілий свій вік працював на рідній ниві, на користь рідному краю, сіючи зерно правди і любови національного відродження! Живе людина, працює на користь людям, мрію чи про далеку будучність, не помічаючи, що смерть крадеться і крадькома зазирає у вічі... 
	Ще рік... Один тільки рік тому, ми бачили могутню, велетенську людину, котра на загальному зборі товариства „Просвіта" виступала з палкими промовами, з завзятою енергією, цілком віддаючи себе на користь товариству, за-для дальшого його життя... 	Але нема, нема ні одного, ні другого. Все взяла смерть з собою... Нема ні товариства, в якому він працював так завзято цілих три роки, не стало й його самого... 
	Вічня пам'ять вам, скінчившим свій вік! По вік вас не забудемо; хоч з лихом, а будемо йти по протоптаному вами стернистому сліду! 
	Умре людина і нема, та слово, ідея і праця могутня по вік не вмірають, на віки зостануться в нас. 
	Умер Борис Дмитрович Грінченко, але не увесь: умерло тіло діяча, а думки й переконаная, які він проповідував, по вік зостануться у нас, як неоціненний скарб. 	Умер діяч і тільки дорога всім могила та ідея утворять нам життя; ідея оживить струмочок національного відродження рідного краю... 
	Іде весна — тепло несе 
	Все оживе, все стрепенеться... 
	Та не для мене теє все.. 
	А смерть не розбірае, чи зіма, чи літо, чи красная весна стоїть; іде, косить і забірае з собою все, що під руку попалось... 
	Не для його весна, не для його квітки, пісні, бо він вмер, його сховали і насипали високу могилу, якою буде пишатись наша Україна... Якою ми будемо увесь вік вихвалятися... 
	Земля пером тобі, незабутній наш, невтомний діячу! 
								Селянин Янов Колос.