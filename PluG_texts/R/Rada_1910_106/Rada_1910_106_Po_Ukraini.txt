ПО УКРАІНІ. 
У КИІВІ.

	3 приводу смерти Елізи Ожешко. З Київа послано в Гродно комітетові, що улаштовує похорон відомої польської письменниці Елізи Ожешко, такі дві українські телеграми: 1) „Редакція української газети .Рада" висловлює своє щире спочуття польському народові і письменству з приводу смерти великої письменниці — гуманистки"; 2) „Київські українці, безмірно засмучені смертю свого великого письменника Бориса Грінченка, щиро спочувають горю нації, що понесла тяжку втрату в особі славнозвісної письменниці — Елізи Ожешко". 
	Надгробники князя Кост. Острожського, памятку української старовини XVI в. (р. 1579), київська лавра, на підставі сінодського наказу, передала в київський міський музей. Останніми часами цю цікаву памятку стародавньої української умілости лаврські пан-отці нікому не показували, в музеї ж матимуть змогу побачити її всі, хто цікавиться старовиною українською. 
	Випущено з тюрми. 7 мая випущено з лукьянівської тюрми Тетяну Тишкову, що відбувала кару (3 роки) по присуду київсь ої судової палати за належність до партії с.-с. 
	В університеті. Вибори декана юридичного фчкультета мають відбутися на цім тижні. Виставляють свої кандідатури на цю посаду проф. Демченко і проф. Егіазаров. 		Судові справи. 12 мая в київському окружному суді мають розглядати справу редакторів: Л. В. Радзєіовського („Кіевскія Вѣсти") і М. А. Григорьєва („Кіевская Почта"), яких обвинувачує ген.-м. Ухач-Огорович за брехню. 
	Культурно-просвітний рух все більше захоплює демократичні верстви місцевої людности. Незабаром сельськогосподарські робітники та служащі мають подати на затверження кілька статутів культурно-просвітних спілок та клубів. 
	Ревизія в колєгії Павла Галагана. З наказу попечителя київської шкільної округи, останніми часами окружний інспектор В. І. Марданов і проф. Г В. Демченко ревизували справу навчання та вихованая в колегії Павла Галагана. Ревизори оглянули чимало документів та вислухали посвідчення кількох особ, що перше колись служили в колегії. Наради ревизійної комісії відбувалися в помешканні у проф. Демчевка. Вчора ж прийшла звістка з Петербургу, що міністерство народньої просвіти звеліло попечительові київської шкільної округи припинити зовсім роспочату з його наказу ревизію в колегії Павла Галагана.
	Тиф на Київщині. Кошеватський участковий лікарь сповістив київську губернську земську управу, що фершал Ф. Швидкий помер од сипного тифу. Лікарь прохає управу видати родині небіжчика запомогу, бо вона лишилася в великім убозстві. За час своєї служби в Медвині цей фершал приймав в амбулаторії по 10.000 слабих що року. Канівська повітова земська управа сповіщав губернську управу про те, що учителька Миронівської школи вичуняла від сипного тифу, на який вона заслабла, заразившись від учнів. Священик села Великої Ростовки сповіщає губ. земську управу, що в його селі дуже мруть люде, слабуючи на шлунковий тиф, а тимчасом в селі нема зовсім лікарської запомоги.