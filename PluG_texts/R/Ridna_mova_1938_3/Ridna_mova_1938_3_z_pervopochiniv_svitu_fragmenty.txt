З первопочинів світу.
1 і 2 розділв Книги Буття.

Добрий переклад св. Письма - це ознака повного культурного життя дозрілої нації. Кожна нація пильнує перекласти св. Письмо, поперше, якнайвірніше з його первооригінальну, подруге - перекласти якнайкращою літературною мовою, і потретє - поширити цей переклад у найгустіші маси людські. Робиться це для того, щоб народ навчався не тільки найівищої християнської правди, але щоб він навчався водночас і найкращої своєї літературної мови. Скажемо, англійці та німці цілі віки навчалися своєї літературної мови власне з перекладів св. Письма.
Книги Старого Заповіту и маємо в двох новіших перекладах - давніший П. Куліша та новіший - о. д-ра Яр. Левицького (з 1933 року, тільки П'ятикнижжя Мойсея). Переклад П. Куліша занадто далеко відбігав від єврейського оригіналу, дуже часто зовсім невірний, бо не зроблений із першоджерела, але він писаний для свого часу дуже доброю літературною мовою. Це провина нацїї,
що вона не дала до рук поколінням цього перекладу, щоб навчалися й зразкової мови!
Новий переклад Мойсеєвих Книг о. Яр. Левицьго зроблений не з оригіналу, і навіть не з грецького перекладу, а вже аж із Вульгати, - це всупереч усім традиціям українського народу! Переклад о. Яр. Левицького дуже невірний, а до того писаний місцевою нелітературною мовою.
Недавно появився переклад Псалтиря Варшавського Наукового Інституту, зроблений за старою московською ортодоксійною традицією. Кращі ієрархи та вчені російські десятки літ боролися
за переклад Старого Заповіту з його праориіналу єврейського, а не грецького, як відомо - дуже невірного перекладу. І добилися того, що тепер мають російськи й переклад головно з мови єврейської. Варшавський Науковий Інститут вернувся до старих московських традицій і дав переклад (часто дуже невідповідний) з мови грецької.
Ніби виключну канонічність грецького тексту в Росії підтримував силою тільки царський уряд. Боротьба проти цієї нелогічности зайшла була так далеко, що р. 1858-го навіть московський митрополит Филарет написав таке: "---".
Як бачимо, - ми ще не погодилися навіть про праджерело своїх перекладів. Ми цих перекладів не пускаємо в народню гущу, а тому вони позістаються без жодного впливу на нашу літературну мову. Це сумне явище, що не дав змоги нашій літературній мові нормальніше розвиватися, як не дав змоги широким масам глибше й правдивіше християнізуватися.
Нижче подаю свій переклад двох початкових розділів із Біблії, із Книги Буття, - вони величні своїм змістом, бо торкаються первопочинів світу. Зробив я цей переклад із єврейського праоригіналу, пильнуючи якнайвірніше віддати його, а разом із тим віддати йoгo сучасною літературною мовою. До перекладу подаю замітки для ліпшого зрозуміння єврейського тексту. Часом ріаняю з перекладом К. (Куліша) та о. Л. (Яр. Левицького).

В українській літературі не було ще перекладів із давньоєрейського оригіналу, - мій переклад (цілого Старого Заповіту) буде перший, і вже тому він заслуговує на спокійнішу оцінку фахівців. Те, чого нема в оригіналі, а що потрібне для кращого зрозуміння тексту, подаю в цілому світі прийнятим способом - курсивом (писаним письмом).
