Рідна мова. Науково-популярний місячник  

Складня української мови.
IV. Будова речення в поетичній народній мові.
3. Подвійні члени речення.
В українській мові, головно в мові поетичній надзвичайно часто вживається подвійних членів речення. 
Один член речення часом мало підкреслює свою думку, - тоді його подвоєння дає цю думку значно підсиленою.
Подвовння якогось члена речення - це засіб головно стилістичний, звичайний і частий в поетичній мові, де він являється окрасою цієї мови. 
Але подвійний член речення сильно скупчує нашу увагу власне на цьому члені, через що цей
засіб подвоєння став взагалі складневою формою й підпадає складневій аналізі.
Подвійними можуть бути всі члени речення, але найчастіше буває таким присудок рідше - додаток прикметниковий та прислівниковий; один член
подвійного йменника звичайно являється присудком (апозицією) до другого, про що я вже розповідав вище в розділі про прикладку. 
Подвоєння членів речення засновано на т. зв. синонімах (цебто на словах, хоч різних формою, але близьких думкою),чи навпаки, - з бажання виразніше
зачначати якийсь член речення, зачначати його кількома словами повстають т. зв. синоніми. Українська мова досить багата на синоніми, а тому таке
подвоєння членів речення твориться в ній зовсім легко. На жаль, не маємо ще досліду української синоніміки, а за останній час вона в нас взагалі помітно не росте, 
бо наші сучасні письменник дуже мало вчаться мови, а ще менше її збагачують.
Не можу не згадати тут однієї кривди, що сильно пошкодила цілому розвитку нашої (а може й всеслов'янської) синоніміки. В давньо-єрейській літературі
була загальна, конечна вимога, - не повторювати тих самих слів у реченнях, але повторювати їхні синоніми, що бачимо в мові Біблії на кожному кроці. Ось через це
давньоєврейська мова надзвичайно багата на синоніми; можна сказати, що вона - одна з найбагатших на синоніми. А вже в Псалтирю синоніми на кожному кроці, 
бо сама поетична форма псалмів заснована на синонімічному паралелізмі. Перекладчики єврейської Біблії на грецьку мову не звернули уваги на цей бік стилістики біблійної мови 
(а може й не могли, бо грецька мовасинонімічно вбогша від давньоєврейської), а через це дуже часто єврейських синонімів не брали на увагу. 
Церковнослов'янська Біблія - це дуже невдалий переклад з так само невдалого перекладу грецького. На жаль, ми так само досі перекладали свою Біблію з грецької або церковнослов'янськоі мови, 
а тому так само не звернули належної уваги на багатенну синоніміку біблійної мови праоригіналу, бо ніколи до нього не звертались.
Ось власне це власне відбилося на історії розвитку нашої мови тим, що ми не працювали над збільшенням своїх синонімів та над усталенням їхнього значення. Взагалі ж те, що український народ не вчився своєї мови
з мови Біблії (в найкращім перекладі) надзвичайно затримало розвиток нашої літературної мови.
Подвійними членами речення переповнена наша народня поезія; кращі наші письменники, наслідуючи цей високопоетичний мовний засіб, так само часто подвоюють члени речення, щоб
самим подвоєнням звернути на цього члена скупчену увагу. В українських Думах дуже багато подвійних членів, що є, власне, істотною ознакою їх. Я проаналізую тут подвоєння членів речення власне на українських Думах,
беручи матеріял із львівського видання їх 1920-гo року; цифра показує сторінку цьогo видання, а маленька цифра вгopі - скільки разів цього виразу вжито на сторінці.
Як взагалі в народній поезії, в Думах найчастіш другий член - того самого кореня, що й перший, але не рідкі випадки, коли він зовсім новий, але все дуже близький своїм значенням до першого, цебто - синонім його.
Котрий член головніший - перший чи другий, цього остаточно сказати не можна, бо головне значення може бути то в одному, то в другому.
Подвійний присудок найчастіший; через подвоєння він набирає більшої сили й виразности. Напр.: В військову суремку добре грає-програває. Де муж з жоною живе-проживає. Іще слухає-прослухав, чи не судить його де козак.
Ще приклади: біжить-підбігає, грає-виграває, клясти-проклинати, кляла-проклинала, кляли-проклинали, крикне-покрикне, пити-підпивати, пили-підпивали, пийте-гуляйте, плаче-ридає, посікли-порубали, соколи сіли-упали, 
снився-приснився, стеле-покладає, хвалить-вихваляє, шукає-питає і ін.
Taкe саме подвоєння присудка для підсилення його значення дуже часте взагаді в народній поезії. Ось трохи прикладів із наших пісень: Ой там козак п'е-гуляє. Пийте-rуляйте, не осуджаите. Кричала-гукала, - він не чує.
Сіли-піли, знялись, полетіли. Ой шиє, шиє-вишиває. Плакала-ридала, правдоньки питала. Кохалися-любилися, тепер перестали. А я буду їсти-пити, дай, Боже, здоров'я 126. Шумить-гуде нагаєчка коло мого тіла. Стук-пук у ві-конце. 
Шумить-гуде бровонька, плаче-тужить дівчинонька. Ой ходили-блудили парубки. Ой казали-говорили люде. Любилися-кохалися, чому не беремся. Ходив-гуляв в зеленім саду, щипав-ламає зелений виноград. Ходжу-блуджу по долині. 
Подвійний присудок сильно прикрашує нашу мову, а тому письменники, особливо поети, часто вживають цієї форми. В "Кобзарі" Шевченка ця форма дуже часта, при тому найрізніших відтінків, напр.: Сумує, воркує, білим світом нудить. 
В'яне, сохне сиротою. Убірає, доглядає, не мине калину. Як ягідку, як пташечку кохала, ростила. Любилися, кохалися, а серденько мліло. Чого ж серце б'ється, рветься. Поглузують, покепкують та й кинуть під лаву.
Руйнували, мордували, церквами топили. Гляньте, подивіться: конфедерати. Вітер віе-повіває. Реве-стогне хуртовина, котить-верне полем. Реве-свище завірюха. Орлом сизокрилим літає-ширяє. Вітер віє-повівав.
Співати-розмовляти на могилу ходить. Кухоль ходить-переходить, так і висихає. Де ділася-поділась. Йде чорнявая та плаче-рида йдучи. Собор Мазепин сяє-біліє. Україна стогне-плаче.
Любить ці форми Леся Українка, що завжди кохалася в народній мові. "Поеми" т. ІІІ: Свої думки думає-гадає. Голос і ліра голосили - ридали. По волі гуляти-блукати. Сльози, мов перли, котились-лились. Англійське військо б'е-січе.---
Часом знаходимо подвійний присудок, як бажання наслідувати народню мову взагалі. Напр. у "Військо йде" 
В. Євтимовича, 1937: Москва добра-маєтки відняла-відібрала, Москалі чужі краї-народи руйнували-плюндрували, Власної сили-волі не маючи, мусить невільник коритись-слухати чужої, Треба волю хоронити-захищати.
Подвоєння інших членів речення рідке в наших поетів, але добре знане в народній поезії. Так, у Думах частенько маємо подвоєння прикметникового додатку (атрибута). Значення цього подвоєння те саме, як і подво ння присудка. Ось трохи прикладів із Дум: бідна-побідна вдовина голова, дальні-далекі сторони, альними-далекими сторонами, жив-здоров буде, голову козацьку-молодецьку, душа козацька-молодецька, ---
Останні приклади подають з'іменииковані прикметники, але через те, що вони одного кореня, вони не можуть бути за прикладку.
Ще приклади: В піснях ("Труди" V): А хто мені любий-милий, най іде до хати.---
В народній поезії часта форма подвоєння прислівникового додатку в його найрізнішій формі. Так у піснях маємо: Ой у Луцьку, в славнім місті, капелія грає. Ой у лісі на ялині ой там висить три гадині. Ой над морем, над лиманом, ой м козак коня напуває.---
Подвоєння інших членів речення, поза присудком, часте в "Кобзарі" Шевченка, напр : Тяжко-важко заспіває. Тяжко-важко сиротині. Тяжко-важко в світі жить. Плачте очі голосніше, жалібніше.---  
У всіх поданих прикладах обидва члени реченння постільки близькі до себе, що ми їх мислимо якби за один член, чому й з'єднуємо їх знаком злучки (-). Це звичайно слова синоніми. Через це речення з таким подвійним членом не є речення стягнене. Але часто буває, що між nодвійними членами вставляється сполучник бо інше слово, - він уже виразно розриває ці члени, чому вони виразно відходять від себе в нашій думці, а саме речення стає за речення стягнене.
Приймати сполучника можуть усі подвійні члени речення. Так, за зразком "думав-гадає" в Думах маємо: думаю та гадаю, задумав вже й загадав, думати й гадати, думаєш та гадаєш; квилить-проквиляв, квилять-проквиляють.---
На жаль, сучасні наші поети сильно забувають про подвійні члени речення, хоч це, як бачимо, дуже яскрава ознака нашої поетичної мови.
Поширене подвоєння членів речення, близьких до себе значенням, цебто синонімічних, родить паралелізм, такий частий у наших піснях.---