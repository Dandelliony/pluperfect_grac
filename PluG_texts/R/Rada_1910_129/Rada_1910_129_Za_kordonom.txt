За кордоном.
   ЛЬВІВ, 8. Через те, що в Підволочиську був холєрний випадок, встановлено в Бродах медичний огляд всіх пасажирів, що прибувають з Росії. 
  КОСТЯНТИНОПОЛЬ, 8. Міністр внутрішніх справ циркулярно радить провінціяльним властям заспокоювати людність, бо справи з критським питанням пішли гаразд. 
  ЛЬВІВ, 7. Бактеріологичним дослідом встановлено, що приїзжа росіянка, яка вмерла в Підволочиську, вмерла од холєри. 
  Вночі завалився дім. 30 душ завалило. Одкопано 6 трупів женщин. 
  САЛОНИКИ, 7. Дівізія Тефкі-паші і Ремана-паші, що оперірув в Мелесії і Хассі, мала, сутички з повстанцями і зруйнувала кілька кул. 
  ТЕГЕРАН, 7. Мазандаранського губернатора, що допустив убити російського підданця Савлаєва, скинуто з посади. Консульство в Астрабаді взяло з місцевих властей 5,000 туманів штрафу. 
  ПЕКИН, 7. Провінціяльні депутати дорадчих палат, учебних і торгових сфер, політичних клубів і инших класів населення і китайських і чужоземних поселенців Маньчжурії — всього 149 душ — подали через цензорат друге прохання про те, щоб як найшвидче було одкрито парламент. Цензорат дуже добре приняв депутатів і пообіцяв зразу ж таки подати це прохання на височайший розгляд.