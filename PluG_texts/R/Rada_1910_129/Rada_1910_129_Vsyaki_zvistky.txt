Всякі звістки.
   ПЕТЕРБУРГ, 7. Видавництво „Просвѣщеніє” знову купило за 40,000 карб, авторське право на твори Достоєвського. 
  Єпископ Гермоген, ознайомившись в Петербурзі з листами потерпівших женщин, назвав „старца" Григорія Распутина сином діявола. 
  Распутин все таки має надію викрутитись. Він пише в листі, що до його в с. Покровське приїхало дві дами з Петербурга, передягшись сестрами милосердія. Ці дами сказали йому, що в вищих сферах за його боряться дві партії. 
  МОСКВА, 7. Арештовано служащого в банкирській конторі Смирнова, який ростратив 15,000 карб. Гроші знайдено в ретіраді на бульварі. 
  ВАРШАВА, 7. З наказу сенатора Нейдгардта арештовано вдруге інженера Маршевського, не зважаючи на те, що він положив залогу 100.000 карб. 
  В Радомі, Гродзинську і Жирардові після недавніх терористичних актів багатьох потрушено і арештовано. 
  В Ченстохові оштрафовано на 100 карб. газ. „Католическая Мысль". 
  ЧЕРНІГІВ, 7. Між станціями Вигоничі і Брянськ Десна так обміліла, що пароходи тут не ходять.
  ВЛАДИВОСТОК, 7. На посьєтському участку почались роботи по землеустройству. Корейцям одбивають по 15 дес, на двір.