ДЕРЖАВНА ДУМА.
(Засідання 5-го іюня).
   Засідання знову не може початись вчасно, бо в залі немає кворуми. 
  Голова— Гучков , довідавшись, що депутати одбірають жалування й через те не йдуть в залу, велить припинити видавання грошей до першої години дня.
   Депутати обурені, але помалу сходяться на засідання. 
  Вислухано заяви про запитання: голові ради міністрів —про богословську залізницю, яку, не вважаючи на Височайший наказ 29 марта 1906 р., не принято в казну; і міністрові фінансів з приводу невиконання статуту товариства волго-бугульминської залізниці при реалізації акціонерного капиталу. 
  Обидва запитання передано до комісії. 
  З приводу законопроекта про сформування жандармсько-поліцейського управління на амурській залізниці комісія гадала, що Дума буде обговорювати не тільки питання про асігновку коштів, але й про штат управління, бо корпус жандармів входить в склад гражданського відомства. Начальник штаба окремого корпуса жандармів настоює, що корпус жандармів —це по своїй організації військова часть і доводить, що Дума може обговорювать питання тільки про асігновку коштів. 
  Докладчик Сафонов піддержує думку комісії, вказуючи на те що обов'язки жандармів чисто поліцейські. Законопроект ухвалюється в редакції комісії. 
  З приводу 13 законопроектів, що торкаються збільшення числа жандарів по залізницях та заснування жандарського догляду на нових пунктах, Кузнецов та Петров 3-й зазначають, що законопроекти ці розглядаються при відсутности кворума і незаконним порядком, бо доклади роздано тільки вчора.
  Голова каже, що кворум є й що наказ дозволяв користуватись скороченим строком для роздачі докладів. 
  Балотировкою 120 голосів проти 28 законопроекти ухвалено.
  По законопроекту про асігновку з казни 232,000 карб, на збільшення жалування служащим в духовних школах, комісія по народній освіті згожується з пропозіцією відомства і висловлює побажання, щоб відомство як найшвидче внесло законопроект про забезпечення пенсією од казни служащих в єпархіальних дівочих школах. 
  Комісія в справах православної церкви пристає на цю думку. Бюджетна ж комісія пропонує виключити кредіт на духовні академії, беручи на увагу, що в докладі Синода, Височайше затверженім 2 апріля, велено видатки на академії робити з синодських коштів, а також з огляду на те, що статут і штати академії встановлено без участи законодатніх інстітуцій. 
  Думку комісії в справах народньої освіти обороняють Березовський 2-й та Тичинін.
  Капустин , поділяючи погляди бюджетної комісії, вважав тим часом несправедливістю, ніза-що карати невинуватих професорів та навчителів академій, а тому прохає асігнувати зазначені кошти. (Оплески на правих). 
  Клюжев каже, що й думки немає когось образити. Духовне відомство може само з власних коштів асігнувати, скільки там треба буде. 
  Львов 2-й , посилаючись на історію, доводить юридичне й моральне право духовних академій користуватися з коштів казначейства. Що ж до мотива бюджетної комісії, а саме, що статут академії було визнано без законодатніх інстітуцій, то це мотив не бюджетного характеру і на нього зважати не слід, бо сфера церковна цілком належить до прерогатив Монарха. Дума має за свій обов'язок не тільки оберігати права народнього представництва, але ж права і прерогативи Монарха.  
  При балотировці більшістю 83 проти 65 законопроект одкинуто. 
  Ухвалено без дебатів кілька законопроектів —в тому числі про затверження будівельної вартости середньої частини амурської залізниці та другої колії забайкальської залізниці. 
  Відповідно до висновків бюджетної комісії одкинуто підтриманий діректором першого департамента міністерства юстіції проект асігнування на виготовлення і видання збірника постанов адміністративних департаментів сената до року 1903.
   Єп. Митрофан читає протест думського духовенства а приводу несподіваного відношення до проекта про збільшення жалування учителям духовних шкіл, відповідно до жалування, встановленого міністерством народньої освіти.
   Голова редакційної комісії Матюнин докладує остаточну редакцію ухвалених Думою законопроектів і наприкінці повідомляє, що протягом третьої сесії до редакційної комісії надійшло 429 законопроектів, 8 яких 427 зредактовано й передано до Ради, а два тільки зоставлено до осени. (Довгі оплески на всіх лівих лавах). 
  Визнано бажаним асігнувати в порядку роспису 48.000.000 карб. на збудування переселенських вагонів нового типа. 
  Начальник управління залізниць заявляє, що уряд не може виготовити в цій справі законопроекти.
   Прочитано листа міністра народньої освіти, який пише, що міністерство загоджується виготовити законопроект про те, щоб жінкам було надано право бути інспекторами народіх шкіл. Балотировкою законодатня ініціатива в цім напрямі визнана бажаною.
   З приводу законодатньої пропозіції про скасування київського, подольського та волинського, а також степового генерал-губернаторств, Дума, не зважаючи на незгоду уряду, доручає комісії виготовити відповідний законопроект.
   Законодатню пропозіцію про заснування агрономичних відділів на физично-математичних факультетах харьківського, київського, казанського та одеського університетів віддано до комісії в справі проекта статуту російських університетів.
   З приводу законодатньої пропозіції про місцеве самоврядування в козачих військах начальник головного управління козачого війська повідомляє, що в-осени воєнне міністерство подасть проект про заведення земства в кубанському, терському й донському козачому війську. Законодатню ініціятиву в цій справі, з пропозіції докладчика Харламова, визнано бажаною. 
  Дальше засідання буде призначено окремою повісткою.