Державна Рада.
   ПЕТЕРБУРГ, 8. Головою—Акімов. В ложі міністрів — голова і члени ради міністрів. Ложа для публіки повна. Без дебатів ухвалюється 24 дрібних законопроекти, згідно з докладами финансової комісії. Не ухваюється, знов же таки згідно з докладом финансової комісії, законопроект про ремонт вежі дерев'яної кріпости в Якутську. Повернуто в финансову комісію законопроект про збільшення штатів жандармських і поліцейських управлінь на сібірській і забайкальській залізницях, бо начальник штаба корпуса жандармів зробив де-які додаткові пояснення. По законопроекту про лад видання законів загально-державного значіння, але які торкаються Фінляндії, докладчик окремої комісії Дейтріх, в годинній промові викладав історію розвитку ідеї окремої фінляндської державности, вказуючи на те, що ця ідея розвилась через відсутність в законодавчих актах ясно означених меж між окремим фінляндським і загальноімперським законодавствами. Але все ж таки, в цих указах добре підкреслено, що всі закони, які виходять з круга внутрішніх справ Фінляндії, мають проводитись загально-державним ладом. Проти цього були і сами фінляндці, що брали участь в нараді Бунге в 1893 році, а в досеймовий період в Фінляндії навіть місцеве законодавство велось при участи загальноімперських законодавчих установ. Далі оратор докладно спиняється на думках меншости комісії і вважає ці думки безпідставними. 
  Нагадавши про структуру законопроекта, докладчик радить приняти його без змін в редакції Державної Думи.