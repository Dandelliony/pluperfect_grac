Санаторій „Затишок“.
   Дружина покійного М. Л. Кропивницького, лікаръ Н. В. Кропивницька, цього року одкриває у себе на хуторі „Затишок”, купянського повіту (ст. „Старовіровка“, Балашовської колії півд. залізниці), санаторій для неврастеників і за-для тих, що перетомлюються од розумової праці. В цьому санаторію, крім повітряних, сонцевих та водяних ванн, буде видержуватись певна дієта і головно практикуватиметься розумна фізична праця в садку, на полі, на городі, де недужі зазнають простого сельського життя з його цілющою тишою. 
  Останніми часами стали особливо цікавитись натуральним методом гоїння перетомлених. В Росії вже одкрито де-кільки санаторіїв по методі д-ра Ламана за-для неврастеників і перетомлених духовно. Пора й нам, українцям, на це звернути увагу. Добре було б, коли б новий санаторій „Затишок” був місцем переважно для українських працьовників, цих однодумців і соратників покійного господаря хутора „Затишок”. Гр. Кв.