На біжучі теми. ДЖИГУНИ.
Восторгов і Голосов — ідуть по вулиці обнявшись. 
Восторгов (співає): 
Ой, як жив я у Тифлісі, раз, раз! 
Там я бачив гімназіоток в образ! 
Голосов ( перебиває ): 
Не дратуй мене, Іване, — 
В мене й так на серці рани; 
Восторгов: 
Далебі, я не про тебе. 
Не дратую: сам про себе. 
Голосов: 
Краще другу заспівай. 
Серця в ранах —не займай! 
Восторгов: 
Та туман яром котиться, 
Гуляти нам хочеться. 
Гей, горе, горе, не біда; 
Гулять же нам хочеться!.. 
Голосов: 
Оце-то так: 
В цій инший смак. 
У тебе, брат, душа широка. 
Восторгов: 
Палка, широка і глибока. 
Ти чув коли мої розмови? 
Голосов: 
Чував в Сібірі. Пречудові. 
Восторгов: 
Ото ж то й бач; бо я — з Кавказу. 
Що за країна — просто рай! 
Голосов: 
А я не був ще там ні разу. 
Восторгов: То що ж перечить? Поганяй! 
Які там кралі чорноокі 
Палкі, стрункі, гнучкі, високі... 
Іде, як пава, і не гляне.
Зиркнеш на неї — серце тане. 
А постать-стан!.. Ні, я — мовчу: 
Хвилину ще —і полечу!.. 
Голосов: 
Та що це сталося з тобою? 
Увесь гориш, немов в огні... 
Ну, далі, далі: як?.. З якою?.. 
Не муч, хутчій скажи мені. 
Восторгов: 
Та гімназістки підвертались. 
Листи писали... Тет-а-тет... 
Хоч я в душі й анахорет, — 
Лукаве ж серце закохалось. 
Та не в одну, а в цілих сім, 
І присягався їм усім, 
Що більш за рясу їх кохаю 
І всіх однаково бажаю. 
Про все це преса розбрехала 
І я з Тифлісу —гала-драла... 
Голосов: 
Мовчи. Не треба —все я знаю, 
І дальше слухать не бажаю. 
Рехтельно сторія моя: 
В Тифлісі — ти, а в Омську — я! 
Та за гріхи карає Бог— 
До суду тягнуть нас обох. 
Тепер не знаю, що й почать?! 
Восторгов: 
Найкраще, раю я, — мовчать. 
Про мене, брате, скільки пишуть, 
У саму пику факти тичуть, 
А я мовчу, а-ні чичирк! 
Голосов: 
Тобі то инше, ти — привик. 
А я от тільки що попався, 
Уже й на рясу посилався 
Ховавсь, виправдувавсь, кричав, 
І навіть жінку посилав 
У ті редакції брехливі... 
Восторгов: 
Не будь такий же полохливий. 
Чого боятись нам з тобою? 
За нами вся „союзна рать" 
Голосов: 
Закон—погрожує тюрмою! 
Восторгов: 
Та що закон для нас? Начхать! 
Голосов: 
Не будь упевненим, Іване! 
Бо пахне чимсь для нас поганим. 
Восторгов: 
Хома невірний ти, не бідкайсь! 
Щоб не попасти нам в тюрму, — 
Візьми Підгорного за свідка, 
А я — Распутіна візьму!.. 
П. Михайлович.