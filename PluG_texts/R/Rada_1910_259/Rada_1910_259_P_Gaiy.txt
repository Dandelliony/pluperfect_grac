Я смертний, я вбогий, і віри нема... 
Іду, спотикаюсь, бо всюди — пітьма... 
Та хочу я брата і друга найти, 
Щоб з ними по стежці безсмертя піти. 
І брата і друга — нема та нема. 
І всюди навколо — пітьма та пітьма... 
І бачу могили і бачу хрести, 
І чую чийсь голос: „Тут ляжеш і ти!"... 
Так журно, самотно, так сумно і жаль... 
І серце і душу шматує печаль... 
І хочу молиться і хочу клясти... 
Та чую чийсь голос: „Тут ляжеш і ти!“... 
П. Гай