Початкова школа.
Обговорюють далі справу про мову навчання в початкових школах. 
Родічев звертає увагу, що ціпь законопроекту — навчання російської мови —не буде досягнута. Коли хочуть, щоб російська мова поширювалася між инородцями, то не треба силувати їх до цього. Тільки вільна думка та вільне навчання зможе розвинути любов до російської мови. Найбільшим обрусителем в такому напрямі був Лев Толстой. 
Бобринський 2-й між иншим каже, що українці і білоруси, „яких в Думі до 200, вимагають для своєї народньої школи „української мови", але та мова не має нічого спільного з чудовою мовою Шевченка і менше зрозуміла українській людності, ніж російська літературна мова. 
Балотіровкою приймають 16 ст. в редакції комісії, приймають поправки про навчання Закону Божому на рідній мові. Инші поправки одкидають. 
Назначається постатейне обміркування поправки октябристів, що регламентуе мову навчання в инородчеських школах. 
Предсідательствує Капустін. 
Пурішкевич має надію, що урядовий законопроект, який попсували октябристи, знову буде виправлений в Державній Раді. 
О. Сендерко скаржиться, що комісія обминула українську мову. Указуючи на педагогичні труднощі навчання на Україні державного мовою, він стоїть за поправку Лучицького про допущення в українську школу рідної мови. 
О. Гепецький вимагає російської мови для молдаванських шкіл. 
Волков 2-й визнає потрібним дати бурятам школу на їх рідній мові. 
Гегечкорі не визнає за о. Гепецьким права говорити од лиця молдаванської людности, бо він торгує інтересами свого люду. (3-права знімається великий гомін. Предсідатель дзвонить, але гомін не стихає, тоді предсідатель сходить з кафедри. Засідання переривають на півгодини). 
Предсідат., одкривши знову засідання, пропонує Думі виключити Гегечкорі на троє засідань, бо він не звертав уваги, коли предсідатель спиняв його. 
Гегечкорі заявляє, що слів предсідателя він не чув. 
Предсідатель, зважаючи на пояснення Гегечкорі, визнає можливим виключити його тільки на одно засідання. 
(Великий гомін, крики і протести з-ліва. Де-які члени опозіції хочуть говорити про голосування. Предсідатель нікому не дає слова). 
Більшістю 171 проти 123 голосів Гегечкорі виключають на сьогоднішнє засідання. 
Гр. Уваров , Чхеїдзе та инші говорять про порушення наказу предсідателем. 
Пурішкевич каже, що вони зловживають тим, що предсідатель—людина на цьому місці нова, ідейний професор. 
(Шум з-ліва. Голоси: „це до діла не відноситься". „Покличте Волконського"). 
Пурішкевич промовляє далі. 
Предсідатель закликає його до порядку.

Мілюков заявляє, що фракція к.-д. буде підтримувати поправки про рідну мову в школах української, єврейської і мусульманської людности.

Предсідательствуе Волконський. 
Дума приступає до голосування статті 1-е правила про початкові школи для инородчеських дітей, що внесли октябристи. 
Статтю приймають з поправками Милюкова, що допускає навчати на бурятській та калмицькій мовах. Ніселовича —на єврейській і Юрашкевича —щоб в Білій Русі, на Україні і на Холмщині для католиків, які говорять дома по українському та білоруському, завести навчання в школі на російській мові. 
Останні статті приймають без суперечок. 
Суперечки по шкільному проекту перериваються.