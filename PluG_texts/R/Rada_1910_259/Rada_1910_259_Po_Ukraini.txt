ПО УКРАІНІ. У КИІВІ.
Похорон О. Юркевича. Поховано О. Юркевича буде в с. Кривому, на громадському кладовищі, як хотів сам покійний. 
Панахида і винос тіла з Паньківської № 8 на вокзал відбудеться сьогодні, в 3 г. дня. 
Селяне с. Кривого, де жив померший український письменник і громадський діяч доктор Осип Юркевич, дуже просять, щоб похований був він у їх селі на громадському кладовищі. 
Українське наукове товариство. Сьогодні, в 12 1/2 год. дня, в помешканні українського клубу відбудеться наукове засідання товариства. Прочитано буде: 1) доклад М. Гехтера: „Закон 9 листопада на Україні", 2) доклад М. Біляшевського: „Розкопки на церковищу Зарубського монастиря (біля Терехтемирова)“. 
Вхід безплатний. Гості входять по рекомендації членів т-ва. 
Український Клуб. Сьогодні, 14-го листопада, відбудеться для гостей та їх членів баль. До танців гратиме оркестр бальової музики, бой конфеті та инше. Вхід платний: учням та членам 50 коп., а иншим 75 коп. 
Початок о 9 1/2 годині вечора, кінець в 3 годині ночі. 
«Український вечір" полтавського земляцтва студ. комерційного інститута. 16 ноября В залі комерційного клубу одбудеться «Український вечір", увесь чистий прибуток із якого піде на користь полтавського земляцтва студентів київського комерційного інститута. В концерті візьмуть участь українські і російські артисти. 
На вечері буде співати хор студентів комерційного інститута з 50 душ під орудою К. Л. Попова. Окрім того у вечері братимуть участь бандуристи з Київщини, Полтавщини, Чернігівщини і Харьківщини. Після вечора танці під оркестр воєнної музики. В фойє буде улаштовано український ярмарок. В початку вечора хор студентів виконає пісню „Gaudearmus". Одвічальний роспорядчик на вечірці артист м. Вільшанський. 
М. К. Заньковецька, славнозвісна українська артистка, на скілька днів завітала до Київа радитись з лікарями. Після гоїння влітку, шановна артистка значно поправилася і почуває себе добре. Живе Марія Костянтинівна у Ніжині. 
Відгуки похорону В. М. Доманицького. Випущено з під арешту чотирьох селян: І. Ненадищука, Д. Уманця, Г. Білозера та В. Польового, арештованих вночі перед похороном. Арешт обійдеться без усяких наслідків. 
Панахида по М. І. Пирогову. Вчора в 11 г. ранку в університетській церкві одправлено панахиду по М. І. Пирогову. Були на панахиді ректор університету, професори і багато студентів. Співав студентський хор. 
Століття з дня нарождення М. І. Пирогова. Вчора в Купецькому зібранні університет ев. Володимира святкував століття з дня нарождення М. І. Пирогова. Студенти, окрім „академистів", в святкуванню участи не брали. На хорах порожньо. На свято прибуло вище начальство города, духовенство, професори, лікарі і сестри милосердя. Грав військовий оркестр. 
Санаторія імени Толстого для хворих артистів. Київський комітет Імп. рус. теат. тов. постановив заснувать санаторію імени Толстого для хворих артистів п.-з. краю. Для цього єсть думка влаштувати кілька спектаклів по всіх київських театрах, а також одкрить при газетах збірання жертв.
Сем'ї Л. М. Толстого послав телеграму з висловом спочуття студентський історико-етнографичний гурток при університеті св. Володимера. На черговому засіданні кружка пам'ять покійного вшановано було вставанням. 
Випущено з під арешту. Вчора з Лукьяновської тюрми випущено під догляд поліції, без права жити в півден.-західному генерал-губернаторстві, студента київського університета Кондратюка, який пробув під адміністративним слідством біля 1 1/2 років. Цими днями випущено з під арешту курсистку Є. Мітлін. 
Трус. Вчора київська поліція зробила політичний трус на Пушкинській вулиці, 31, у Броніслава Домбровського. Трус не дав ніяких результатів. 
Висилка за кордон. Вчора з Лукьянівської тюрми випущено після місячного адміністративного арешту Олену Размірович. О. Размірович обов'язана виїхати негайно за кордон, де має перебути три роки. 
Новий журнал. У неділю, 21 ноября, має вийти в Київі новий щотижневий журнал „Студенческая Мысль". Мета журнала - освічувати сучасне академичне життя і допомагать розвязанню економичних, правових і культурних проблем, які виставляє вища школа. 
В товаристві „любителей природи". З Вороніжа голова т-ва одержав телеграму, що художник Святославський послав з Самарканда багато всяких звірів та птиць для київського зоологичного саду. Між звірями єсть дуже рідкі екземпляри. Московсько-київо-ворон. залізниця зробила наказ, щоб звірів як найшвидче везли в Київ. За перевозку треба платити 500 карб. Таких грошей у т-ві зараз немає.
3 Київщини. Заколот. 6 ноября в с. Городецькому, уманськ. повіту, було скликано сельську громаду на сход, щоб прочитать і передать селянам нову експлікацію одрубного землеволодіння. Після читання піднявся заколот. Незабаром виїхав в с. Городецьке становий пристав і зробив слідство. Головних ватажків заколоту найшлось 10 душ. Справу передано судовому слідчому. 
3 Волині. Душогубство. Недавно в с. Острозі салдат Рильського полку Плохолін убив з рушниці підпрапорщика того ж полку Боярчука. 
3 Поділля. Комерційна школа. В Каменці має одкрити дівочу 7 кл. комерційну школу М. Є. Стокальська. 
Хуторські господарства. В останній час на Поділлі налічують 14.906 окремих хуторських господарств.
Процент грамотности. Статистичному комітетові відомо, що в Подільській губернії на 100 душ жителів грамотних приходиться 16 чоловік. 
3 Холмщини. Кустарна промисловість. Для розвитку на Холмщині кустарної промисловости і для охрани старовинних взірців української одежі, оздоб, посуди і таких инших національних річей управління хліборобства ухвалило одкрить в владовському повіті для цього школу. 
3 Полтавщини. Закриття товариства. З наказу адміністрації в Кременчуці закрито товариство домоволодільців. 
Просвітні справи. По проекту городської шкільної комісії в 1911 р. на Полтавщині буде одкрито 7 нових городських шкіл.
3 Харьківщини. Смертна кара. Воєнний суд за розбійницький напад на сельську управу засудив до смертної кари: Обищенка, Гороля, Алхимова та Дяченка і до безстрочної каторги Бабаніна. 
Пропозіція. Де-які жителі Харькова послали Гучкову та Мілюкову пропозіцію, щоб нащадків Д. Толстого до 7-го коліна навчали по всіх вищих школах дурно. 
Конфіската. У Харькові з наказу інспектора в справах друку сконфісковано за 11 ноября число газети "Утро“. 
Жіночий медичний інститут. Рада Харьківського жіночого медичного інституту зробила постанову, щоб нових слухачок приймати на 1-й курс до 15 ноября, на 2-й до ЗО ноября і на 3-й до 20 ноября. 
3 Катеринославщини. Стражники. „Ръчь" пише, що на станції „Мандрыкино", катерининської залізниці, пьяні стражники дінамітного складу вистрілами в повітря з рушниць лякали пасажирів. Їх затримали стражники залізниці. 
Судові справи. В Катеринославській судовій палаті розглядали справу брата помішника начальника тюрми Будиленка. Обвинувачують його за те, що він був посередником між політичними вязнями та „волею“. Брав у них для посилки листи і приносив їм з волі, росказував тюремні таємниці і переказував про арешти. Коли його спитали на суді, через що він так робив, Будиленко одповів: „З почуття до тих, хто своє життя віддав народу і кого били". До суду Будиленко просидів в тюрмі 2 роки; палата засудила його до тюрми на 1 1/2 роки. 
3 Херсонщини. Через шкарлятину у Єлисаветграді тимчасово закрили дівочу гімназію.