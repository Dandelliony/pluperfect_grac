Театр і музика. 
„Зігфрід".
У понеділок, 15 ноября, у київськім городськім театрі вперше поставлено буде одну з колосальніших музикальних драм Вагнера —„Зігфріда". Звязаний єдністю сюжету й тематичного матеріялу в одне ціле як з попередніми драмами „Кільця Нібелунгів" —„Золотом Рейну" та „Валькирією“ — так і з дальшою, кінцевою драмою —„Загин богів", — „Зігфрід" проте становить осібну цілість і, взятий сам по собі, представляє собою такий викінчений і цільний твір, вище якого ледве чи можна собі щось уявити. Головний персонаж драми — наївний герой Зігфрід — був для Вагнера найблизчим і найбільш сімпатичним з усіх утворених ним мужеських постатів. Частина Вагнерової душі лежить і в Тангейзері, і моряку-мандрівнику, і в Рієнці, і в Лоенгріні, і в Трістані, і в Вальтері з „Мейстерзінгерів", і в Парсіфалі, і в Вотані, і в Зігмунді, але Зігфрідові належить уся душа композітора. Тут нема ніяких рефлєксій, гірких думок, зневірья, тут усе ясно, прозоро, чисто, люде стоять одні перед другими, одні в цілій своїй красі (Зігфрід, Брінгільда), другі в цілій своїй гидоті (Міме, Альберіг), треті під усією вагою взятих на себе божественних обовязків (подорожній, Ерда). І композітор досягає тут таких висот у вокальній і оркестровій характеристиці своїх героїв, яких він досягав тільки в найщасливіші моменти своєї творчої діяльности. 
У „Валькирії" нас зворушують чистолюдські й людяні страждання нещасливої пари — Зіглінди й Зігмунда. Але там нас з неменшою силою зворушує драма, яку переживає Вотан, караючи свою неслухняну дочку. Отже від композітора залежить наблизити переживання богів до розуміння нашого, щоб ми не лишались голодними, знайомлючись з ними. У „Зігфріді" драми людської зовсім немає, а проте він зворушує до глибини душі: така вже сила генія. 
Головні партії „Зігфріда" поділено між кращими силами трупи д. Брикіна. Партію Зігфріда виконує д. Каржевін, партію Міме — д. Брайнін, партію Брінгільди — д-ка Брун. Оперу веде д. Пагані — діріжор досвідчений. Спектакль іде в бенефіс оркестра. Таким чином, є змога сподіватись, що перша вистава „Зігфріда" справді буде видатною подією в музикальнім житті Київа.

М. Григ... 
- Театр "Соловдовъ". В бенефіс прекрасної артистки В. Юренєвої йшла сімволична пьеса Жулавського „Эрось и Психея". Бенефіціантка і на цей раз грала з своєю звичайною делікатністю фарб; тільки роль Псіхеї вимагає ширшого діапазону і фарб яскравіших, а цього в ліричної ар-ки було мало ("Черезъ кровь“). Псіхея-Юренєва приємно тим відрізняється од инших Псіхей, що в кожній картині чуєш сімвол, чуєш аркадійську царівну, що шукає свого Ероса і в обіймах банкира, і за стіною манастиря, і на барикадах революції. До речі: остання картина йшла вперше на сцені, визволившись од цензурного veto. Картина ночі і світання 2 сент. 1792 р. — поетично і сильно написана, але цензурою і невдалою постановкою режісури покалічена. 
Litera.

- "Енеїда" . 23 ноября в трупі М. Садовського вперше виставляють нову комічну оперу „Енеїду" (муз. М. Лисенка, лібрето М. Садовського). Опера має три дії: „на березі моря", „на Олімпі" і „в Картагені". Ролі поділені так: „Зевес“ — М. Карлашов, „Венера" — Петрова, „Юнона" — Малиш-Федорець, „Марс" — Захарчук, „Меркурій" — Паньківський, „Аполон" Верховинець, „Еол" —Бутовський, "Ееей“ — Золденко, „Дідона" —Петляш, „Сестра Дідони“ — Дніпрова, „Писарь Трохим" — Ковалевський, „Махтей", кучер Еола — Милович. Нові декорації художника Дяківа.
