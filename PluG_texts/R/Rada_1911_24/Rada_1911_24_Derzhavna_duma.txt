ДЕРЖАВНА ДУМА.
Денне засідання 28 го января.

Боротьба з піяцтвом.

Предсідатель— Волконський. 
Рожков вважав ті заходи проти піяцтва, яких ралить вживати комісія, непевними. Щоб знищити піяцтво, треба дати освіту народові і провести в життя маніфест 17 октября. (Оплески зліва). 

Герасименко визнає, що боротьба потрібна з піяцтвом, а не з споживанням вина вміру. Для боротьби з піяцтвом оратор радить знищити казенні монополії в селах і лишити їх тілько по городах. На його думку, такі заходи чимало зменшять видатки монополії і дадуть можливість здешевити горілку до третьої частини її теперішньої ціни. 

Амосенок протестує проти загального обвинувачення селян в піяцтві і визнає, що для боротьби з цим лихом треба завести реформи і наділити селян землею. 

Єрмольчик вважає потрібним зменшити число таких місць, де продається горілка. 

Петровський нагадує, що піяцтво — лихо соціальне і боротьба з ним матиме успіх тілько тоді, коли до неї візьметься все громадянство. Треба стати на ґрунт соціяльного законодавства і забезпечити громадянству волю і самостійність ініціятиви, волю зібрань і союзів. Ці ж заходи, що радить комісія, ніяких практичних наслідків не дадуть.


Дрібні законопроекти.

Перервавши обміркування законопроекту про боротьбу з піяцтвом до другого засідання, Дума визває негайними і приймає в двох читаннях 11 законопроектів. По законопроектові про боротьбу з незаконним користуванням штучними ласощами прийнято побажання Софонова, щоб уряд виробив проект суворих заходів боротьби проти всякої фальсіфікації.

По законопроектові про розміри помешкань і кватирних окладів для артілерійських батарей і при них цейхгаузів для всяких призначінь, прийнято побажаная, щоб був вироблений відомством законопроект про плату за помешкання в розмірах, що перевищують визначені законом норми, городським самопорядкуванням.

Законопроект за призначення субсідії Імператорському російському театральному т-ву одкидають. 

Приймають далі по докладові Капустіна законопроект про екзамен жінок в знанні курса вищих шкіл і на звання учительок гімназії. Ті, що здадуть екзамени, одержують діпломи на звання, які показані в уставах вищих шкіл. Ті, що мають свідоцтво на учительку гімназії і що мають посади в урядових школах, мають користуватися тими ж правами і жалуванням, яке мають і мужчини на відповідних посадах. 

Затвердивши вибори члена Дума од Одеси, барона Рене, і прийнявши законопроект про заснування бакинського градоначальства, Дума переходить до обміркування законопроекта про дозвіл витрачати 40.205 рублів на содержуваняя лікарських та фертульських пунктів в Киргизькому степу.

Докладчик Годнєв звертає увагу, що в Киргизькому степу чума не припиняється 11 років. Годнєв визнає, що заходів проти цього вживається мало і що одповідальність за цю страшну небезпеку для всеї держави цілком лежить на протичумній комісії, яка має в своїх руках надзвичайні права і кошти для боротьби в пошестю. 

Єфремов (прогресист) радить формулу переходу, яка б звертала увагу на необхідність прийняти цілком серйозні, сістематичні заходи проти пошести в відомих уже кублах, скоріщого вияснення всіх заражених місцевостей, санітарного догляду за тими, що прибувають на низини Волги з небезпечних районів, і поліпшення санітарних умовин життя робітників що скупчуються з весни в низовому Половолж'ї.

Шінгарев вважає найпершим обов'язком уряду заведення самопорядкування, бо боротися з чумою з Петербургу не можна. Він радить прийняти формулу, яка висловлює бажання, щоб були заведені земства в тих місцях, де їх немає. Законопроект і обидві формули приймаються одноголосно.


Переселення.

Князь Голіцин докладує законопроект про те, щоб оддати вільні землі Алтайського горного округу, які належать Иого Величности, під переселення. Кабінетові радиться із коштів казни виплачувати по 22 коп. на десятину кожного року протягом 49 років. Виплачування пропонується почати після перших п'яти років з часу передачі. 

Скороходов доводить, що в законі немає вказівок на те, щоб під владу кабінета одночасно з заводами були передані і землі, що заселені селянами, і думає, що ці землі, як державні, не повинні належати викупові.

Некрасов , прилучаючись до попереднього оратора, радить законопроект прийняти, але з виключенням статей, які призначають плату кабінетові за передані землі. 

Войлошніков вважає, що землі алтайської округи належать Державі і повинні перейти в казну дурно. 

Мягкий нагадує, шо Дума повинна насамперед потурбуватися про сібірських старожилів, а потім уже провадити в Сібір нових поселенців. 

Янушкевич радить голосувати за законопроект в редакції комісії, бо краще хоч таким шляхом передати вільні землі селянству, ніж лишити без роботи російського хлібороба. 

Дзюбінський критикує господарство кабінету і визнав, що кабінет нічого не зробив, щоб мати право на землі округи; він вимагає дарованої передачі цих земель селянам. 

Іулькін , висловлюючись за безплатну передачу кабінетом земель в Алтаї, пропонує не посилати в Сібір поселенців із Південної Росії. 

Князь Голіцин, як докладчик доводить юридичну обгрунтованість права власности на алтайські землі кабінети Иого Величности. 

Законопроект приймають в редакції комісії.

Одкидають пропозіцію призначити строк для докладу по запитанням про вищу школу. 

Далі засідання—в суботу.