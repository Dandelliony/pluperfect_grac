ПІСНИЙ УЧИТЕЛЬ.

Того ж таки дня сторожиха Одарка помітила щось непевне. 

Він приїхав уранці в понеділок, звелів настановити самовар, а на обід зварити картоплі.

- Чому ж тільки картоплі? — питала вона.—Що ж ви собі думаєте, паничу, що я борщу не зварила б доброго? Поперед вас були тут Іван Трохимович, дак я їм було все; чи борщ, чи каклети, чи що там іще—все зготовлю. Чотирі роки в батюшки за куховарку служила... 

- Не треба, не треба мені котлет, — відповідав учитель. — Та й з борщем... потім, потім. 

Одарка знизала плечима, позирнула на його роскритий чамайдан, потім на стелю, чомусь важко зітхнула й повернулась до дверей. 

- Стрівайте, — щось ніби пригадав учитель. — Купіть масла... розумієте — масла. 

- Та де ти його дістанеш у будень? У неділю, то на базарі купимо, а сьогодні... Хіба в батюшки позичити? 

- В батюшки? Не треба, не треба позичати. Та і взагалі.. йдіть собі, робіть, що знаєте. Тільки сала не треба. 

Він нервово заходив по кімнаті. Одарка помнялася ще якусь мить і вийшла. 

Хвилин за десять двері в кімнату напів одчинились, і в них просунулася сива Янкелева голова. Вчитель зупинився. 

- Хто ви?.. чого вам?

- Здрастуйте, — захитав головою старий Янкель. — М'ясо правіз. Може візьмете? 

- Не треба, не треба,— скривився вчитель і з ненавистю подивився на різника. 

Янкель боком просунувся а кімнату. 

- Зачим не треба? Хіба ви не вдома харчуєтесь? Може в батюшки?.. То вам нема ніякої рації. Ваш попередник, нехай здоров буде, чотирі роки забірав у мене м'ясо й сам харчувався, бо так вигідніше. Насамперед, візьмімо, хоч і те: скільки ви платите батюшці... 

- Харчуватимусь я сам, та й нема вам до того діла... А м'яса мені не треба, розумієте? Я не вживаю м'яса, я вегетаріянець... 

- Ви може думаєте, боронь Боже, що в мене гов'ядина аби-яка? Мене, слава Богові, знають тут... 

- Слухайте, —росердився врешті вчитель. — Идіть собі геть та зачиняйте двері. 

- Йду, йду, чому не йти... Може ви думаєте, що дорого, або може в вас грошей зараз Біг дасть?—то не треба. Зачим гроші, коли Янкель і так повірить.

Учитель з рішучим виглядом зупинився перед різником. 

- Іду, йду, — повернувся Янкель.— Отже... що ж воно буде, коли всі перестануть їсти м'ясо?. 

Поїхав до батюшчиного двору, постукав у хвіртку. З двору почулось люте гавкання й брязкіт ланцюгів. Янкель не злякався, бо знав, що у батюшки всі собаки на припоні. Та за хвилину сам пан-отець одгинив хвіртку. 

- А-а, Янкель! доброго здоровая! М'ясо привіз?.. 

- А як же, звісно. Зачим же Яакель і їздить до пан-отця? Багато візьмете? Там ще за вами должок... А сьогодні м'ясо в мене—первий сорт. Ось я вам покажу. 

- Не треба, не треба, сьогодні не треба. 

- Що це за день такий? усім не треба. І вчитель каже —не треба, і... 

- Який вчитель? Хіба приїхав? 

- Авже ж приїхав. Там такий молодий, а м'яса, каже, не їм, бо я каже... Забув, якось чудно себе взиває. І де ж це хто чув, щоб у м'ясниці людина м'яса не їла?.. 

Підійшла Одарка, привіталася й поцілувала пан-отця в руку. 

- Дак кажеш, що м'яеа не їсть? Чудно. 

- Авже ж, каже —не вживаю. Нехай стільки лиха моїм дітям, скільки я збрехав. 

- Це ви про нового вчителя?— додала свого Одарка,— Ох і чудний-же, пан-отченьку. М'яса не хоче їсти, сала не хоче... Що воно й за людина така! Я так собі гадаю, чи не штундарь він часом, бо щось дуже пісний?

- Вигадай ще що!— махнув на неї батюшка рукою.-Штундарі м'ясо їдять... А проте, може він якийсь инший сектант. Сила їх тепер росплодилось... 

- Еге-ж, так і він сказав, здається, — зауважив Яакель.—Я, говорить, м'яса не хочу, бо я сектанець. Так і сказав.

- Хм...—нічого не розумів пан-отець — Треба буде навідатись до нього. Коли й справді він сектант, то як же начальство могло призначити його на посаду вчителя?..

- Прощавайте, — вклонився Янкель і одійшов до свого возка. 

- їдь здоров... А ти чого прийшла? — звернувся пан-отець до Одарки. 

- Та ото-ж... сала не хоче, купи йому, в одну шкуру, масла. А де ти його тепер купиш, у будень? То чи не розживусь у вас, пан-отченьку, хоч трохи? 

- Можна, можна, йди до матушки. Дак, кажеш, масло їсть він? 

- Еге-ж, послав за маслом. 

- Що за диво дивнее! — думав пан-отець, зачиняючи хвіртку.—Сала не їсть, а масло вживає. Який же він „пісний"? Ні, тут щось не теє. Треба неодмінно дізнатись. Ох-хо-хо, гріхи наші!..

Накинувши поверх каптану стареньку рясу, пан-отець ввійшов у пекарню, де Одарка росповідаля вже матушці про нового „пісного" вчителя, знайшов по-між рогачами та кочергами свою патерицю й вийшов, покрехтуючи. 

Був чудовий осінній ранок. Сонечко підбилося вже геть-геть і таки добре припікало, не зважаючи на вересень... 

- Благодать, сущу благодать Господь посилав,— шепотів пан-отець, надходячи до шкільного присадку. 

В присадку похожав учитель і обдивлявся на шкільний будинок. 

- Добридень, з приїздом вас! - звернувся до нього пан-отець і зупинився. 

- Здрастуйте, батюшка,— відповів той, насупившись. 

- Роздивляєтесь на свої маетности, хе-хе-хе! — засміявся пан-отець і підійшов ближче.

— Ну, то будемо знайомі: тутешній законовчитель .. Давно приїхали?.. 

- Сьогодні допіру. 

- Так, так... Хм... то може ви з дороги голодні? Ходімо до мене, підзакусимо трохи. Тут недалечко. 

- Ні, спасибі, я вже замовив собі де-що зготовити .. 

- Дак у вас же нічого нема ще. А в мене, слава Богу, є чим той... Ходімо справді. Вип'ємо по чарці, закусимо оселедчиком, та матушка й ще шось вигадає. Ходімо, а то як же-ж таки отак, не ївша! 

- Ні, таки спасибі... Мені вдома зручніш, бо... бачте... горілки я не п'ю, риби не вживаю... 

- Як і риби навіть не вживаєте? — здивувався пан-отець. 

- Так, не їм,— насупився вчитель і з підозрінням глявув на пан-отця. — Чому-ж іменно —„і риби"? Хіба ви вже щось чули про мене? 
Пан-отець трохи звомпив. 

- Ні, ви не думайте, боронь Боже, чогось. Я по щирости. А що чув про вас, то це правда: Одарка казала, що ви м'яса не вживаєте... Вона приходила масла купити: у мене, слава Богу, є... три корови маю. Присилайте, коли треба буде. Яка на базарі ціна, така і в мене... Ну, то ходімо?.. 

За пів години учитель сидів у батющчиній їдальні за самоваром і закускою й лагідно бесідував в пан-отцем і матушкою.

- Дак, говорить, значить, щоб не мучити ніякої тварі, не вбивати? Так, так, підтримував розмову батюшка. — Воно, звичайно, річ добра, що й сказати. І в писанії сказано: всякое диханіе да хвалить Господа. А то як же—авже ж. Або: блажен, іже і скоти милує. Тільки от чого я трохи ніби не розумію: адже-ж древні приносила Богові жертви й різали, хто що міг,—по змозі, значить, хто що мав; хто тельця, хто овна, хто два птендя голубина. Або хоч і Христос, образ кротоста й смиренія, не цурався їсти печену рибу. То воно й виходить, ніби це ваше... як ви його там звете... ніби воно проти закону Божого йде.

- Та чого ти так доскіпуєшся до всього? — обурювалась матушка.- Чи тобі не все одно, хто що їсть?

- Е, не говори: я пастирь, мені годиться все знати. Та й цікаво-ж, коли хочеш. 

- Річ в тім, батюшко, — відповідав учитель, що тоді були одні звичаї, а тепер инші... 

- Тепер кращі, виходить? 

- Повинні бути кращі. То були одні часи, а тепер инші. Що далі люде повинні робитись більш моральними, не жорстокими...

- А Хриетос?... він же той... рибу... 

- Та чого ти прилип до людини з тією рибою, як шевська смола?.. 

- Стривай, стривай, пані матко: треба ж нам порозумітись. 

- Що-ж Христос. Він жив поміж диким натовпом. А як-би він заявився в наші часи, то запевне тепер не їв би й риби, а обстоював за вегетеріянство. 

Батюшка глянув на матушку, чомусь посміхнувся й знову звернувся до вчителя. 

- А скажіть мені, будь ласка,., як начальство... одобряє?.. 

- Начальство, скільки мені відомо, не забороняє. Є й по між ними навіть вегетаріанці... 

- Ага, нічого, значить. Ну, коли нічого, то й я благословляю... Налий мені, паніматко, ще шкляночку...

Коли вчитель повернувся од батюшки додому, то страшенно здизувався, побачивши, що в його кімнаті біля столу сидів урядник і гортав книжку. 

- А, от і ви прибули, — підвівся він, побачивши вчителя. — Дозвольте одрекомендоваться: тутешній урядник, Іван Миколаевич Мартинюк. Давно зволилт прибуть? 

- Сьогодні вранці... А ви чого? по справі якій? То сідайте.

- Нет, так... Услихал, видітє, што прибули,—дай, думаю,пойду проведаю. Как я, видите, з вашим попереднім товаришем приятелювали... чи в стуколку иногда, чи в раме, как прийдеться... І писарь в нами. Ну, думаю, как то бил душевной человек, дак і тетот, верне, такой...

- Спасибі. От тільки я в карти не граю. 

- Не занімаетесь?.. Ну, да тето пустяк. Разві довго навчиться...

- Не думаю навіть учитись... 

„Чого йому треба?“ — думав вчитель з підозрінням обмірковуючи собі несподіваний візіт. 

- Так... Виходить, ви больше нащот чтенія? 

- Так, люблю почитати гарну книжку. 

- А у вас їх много. Єсть интересниї которив: я де какиї успел, видіте, просмотреть, покудова ви заявилась. 

- Так, є цікаві.

- Я тут одобрал три штуки, видіте. Чи не можна попросить почитать? Я довго не держатиму: не більше, як на ніделю места. 

- Можна, можна,- підвівся вчитель. — Які-ж ви одібрали? 

- Да от теті. 

- „Исторія искусствъ",— читав посміхаючись учитель,- „Толстой. Мысли о вегетаріанствѣ", „Иловайскій. Русская исторія". На віщо-ж вам „Русская исторія"? хіба ви не читали 
- Не припомню, видіте. Да й усякі істориї бивають, скажемо. 

- Ну, беріть, читайте. 

- І с тем за свіданія. Я скоро принесу, не безпокойтесь. 

- Нічого, нічого, будь ласка.


Становий сидів з становихою за столом і обідав, коли діжурний стражник увійшов з кухні й „доложив", що приїхав Мартинюк „по весьма важному дѣлу“.

- Клич,— буркнув становий, витираючи вуса серветкою. 

Урядник увійшов і став біля порога. Під пахвою тримав книжки. 

- Здравія желаю, ваше високородіе! — привітався він.

- Здоров, здоров... Що там у тебе за справа? 

- В Бишихину приєхал, ваше в-діе, новий учитель. 

- Ну, то що? Честь імею доложить, ШТО ОН з етих, з сіцілистов.

Становиха з цікавістю підвела голову. 

- Та ти звідки-ж довідався?

- Так тошно, по книжках, коториї в їво, доведался. Звольте посмотреть. 

Урядник подав приставу книжки. 

- „Русская исторія“, - прочитав пристав і здивовано глянув на станивиху, потім на врядника. 

- Чи ти не здурів, Мартинюк? 

- Нікак нет, ваше в-діе, —я там одметіл.

Він підійшов, розгорнув книжку й показав начальству небезпечне місце в Ній. 

- „1-го марта 1881-го года императоръ Александръ ІІ-й скончался отъ злодѣйской руки“... - читав становий“

- Так тошно, ваше в-діе, тето самеє. 

- Ну? - втопав у нього погляд становий і насупився. 

- Так што он з тетих значить, которив сіцілисти.

- Ну, й не дурень ти, Мартинюк, після цього? га? Ай-ай-ай, коли вже в тебе глузду в казані побільшає?.. А то що?— звернувся він до становихи, що, посміхаючись, гортала „Исторію искусствѣ".

- „Исторія искусствѣ".

- Становий розгорнув книгу, переглянув кільки сторінок і знов уперся очима в урядника. 

- Харошая „исторія" , ваше в-діє, када там самі голие баби.

- Ну? то що?.. 

- То значить запріщоная книга. 

Становиха не витримала й зареготалася на всю кімнату.

- Ах, ти-ж дурень, дурень! „По весьма важному дѣлу" він приїхав за чотирі верстви. А в цій що?— розгорнув пристав брошюру про вегетаріанство.

- Так што книжка Толстого, ваше в-діе, штоб, значить, м'яса й гов'ядини не кушать. 

- Ну? 

- А как Толстой говорить, што Бога нету, то...

- А ти його питав? 

- Нікак вет, не доводилось. 

- Ну, далі. 

- І тетот самий учитель читаеть такіе книги й м'яса не кушаеть.

- А-а!.. Чуєш, Олю, як побивається Мартинюк, щоб новий учитель не схуд?.. 

Становиха дзвінко реготала, від чого сердешного урядника кидало і в піт, і в холод. 

- Дак ти візьми пару стражників і силоміць примушуй його, а то чого доброго... 

- Слушаю, ваше в-діе!.. 

Становий аж підскочив на стільці й залився й сам довгим, роскотистим реготом. 

- Так што нікакого роспоряженія не будеть,- насмілився перервати врядник. 

- А ти-б якого хотів? 

- Я-ж што?.. я нічево... Хотел, как лучче. М'яса не есть, читаєть про голих баб, значить... запріщонні книги, ну, й того... 

- Розумно, що й казати. Ти-ж як... де взяв книги? Чого доброго, ще може й трус у його зробив? 

Мартинюк хитро посміхнувся. 

- Нікак нет, ваше в-діє! Я так... под видом, значить, почитать. 

- Чуєш, Олю, який хитрий наш Мартинюк. Міністр, справжній міністр. Ну, то візьми ж оці книжки й верни їх учителеві. Розумієш? Чого ти так дивишся? Ха-ха-ха міністр!.. Іди, дай спокій. 

Урядник нічого не тямив, скільки не думав дорогою.

- Вєрно родич їхній, какойсь, — муркнув він, цьвохнувши коня батогом, і заспокоївся на цім. 
Провінціал.