Ліквідація.

Законопроект про початкову освіту, як відомо, викликав значні суперечки між урядом і Думою. В урядовій редакції законопроект нікому нічого доброго не обіцяв, Дума ж внесла в нього багато поправок і змін, коли не в повній, то хоч у значній мірі ліберальних. Так, побільшено було права де-яких „недержавних" мов у початковій школі, побільшено права виборних шкільних рад у справі догляду за школами, значну частину церковних шкіл передано було міністерству народньої освіти. Це все були поправки досить важні, повне значіння яких проявилося б зараз після їх переведення в життя.

Та не судилося думському „лібералізмові" пустити які-небудь парости. З огляду на те, що уряд зостався незадоволений тою редакцією, якої набрав законопроект після думського обміркування, законопроект знов було передано в комісію, що обмірковує справи народньої освіти. Отже першого „ліберального" голосування Думи як не бувало, бо всі поправки й зміни, внесені в законопроект під час того голосування, комісія мала наново переглянути й зоставити їх у повній силі або викинути їх чи внести в них певні зміни.

І комісія потроху здійснює надії, які покладав на неї уряд. Одна за другою переглядаються думські поправки й зміни й одна за другою вони викидаються більшістю голосів членів комісії, так що чим далі, тим близче підходить законопроект до тої редакції, в якій його випущено було з міністерської канцелярії. Мабуть, не довго вже чекати й того дня, коли бідолашний законопроект зовсім повернеться у „первобытное состояніе". 

Насамперед комісія взялась за „козла одпущення" російської політики —за національне питання. Газетні відомости в цій справі були дуже невиразні й навіть незрозумілі. Повідомлялось, напр., що комісія викинула з законопроеку розділ про двохлітне навчання рідною мовою в місцевостях з „нерусскою" людністю. Звістка ця настільки незвичайна навіть як на наші обставини, що пілком не хотілось вірити в її правдивість. Ще й тепер не хочеться вірити, щоб комісія могла зважитись на таку рішучу кастрацію законопроекту, щоб у неї стало сміливости на такий неможливий з погляду елементарної справедливости крок. Одначе, досі ніяких спростовань у цій справі не має, отже доводиться допустити, що пе правда й що недержавні національности позбавлено і тих мізерних прав, на які була розщедрилась Дума.

Для української національности цей факт особливого значіння не має, бо прав української мови в початковій школі Дума однаково не признала. Але інтереси української національности тісно звязані з інтересами всіх недержавних національностей Росії, і те, що шкодливо для останніх, посереднє шкодить і українству. Тому нас не може не турбувати й не обурювати згадана постанова думської комісії, постанова, якою недержавні національности знов скинуто в темну прирву, в якій вони животіли досі.

Покінчивши в першу голову з недержавними мовами, комісія заходилась нищити й решту того доброго, що внесено було в законопроект під час думського обміркування. Дума була постановила, що учителем у початковій школі не мав права бути тільки той, кого суд позбавив тих чи инших прав. Комісії це показалось занадто „ліберальним" і вона, згодившись з порадою міністерства, постановила, що початковими учителями не мають права бути особи неправославної віри, пеоправдані по суду, хоч і не позб влені прав, виключені з дворянських громад і позбавлені духовного сану. Можна сказати, що цею постановою позбавлено права бути початковими учителями більшість поступової російської інтелігенції. 

Так саме, скасовано постанову Думи, що шкільною справою повинні порядкувати виборні шкільні ради й що ради сами вибірають собі голову. Натомісць комісія постановила, як того й домагалось міністерство, щоб шкільною справою порядкували директори й інспектори й щоб головою рад неодмінно були маршалки (предводителі дворянства). Опріч того, постановлено, що євреї не мають права бути членами шкільних рад. Несправедливість останньої постанови настільки очевидна, що проти неї голосували навіть октябристи Анреп, Ковалевський і Нейолов, але постанова все-таки пройшла більшістю 14 проти 11 голосів. 

Нарешті, більшістю 26 проти 18 голосів скасовано постанову Думи про передачу церковних шкіл під догляд міністерства народньої освіти. Таким чином, ця постанова, на яку витрачено було стільки часу й сил, яка викликала пам'ятну заяву думського селянства й яка зробила на громадянство таке гарне вражіння, — тепер скасована волею 26 реакціонерів. 

Після того, що комісія досі зробила, ніяка инша її постанова нікого вже не здивує. Од законопроекту про початкову освіту вже так мало зосталось, що остаточне його знищення, яке є тільки питанням скількох днів, нікого особливого не стурбує.