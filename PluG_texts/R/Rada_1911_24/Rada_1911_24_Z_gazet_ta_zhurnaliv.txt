З газет та журналів.

Голосування українських послів в австрійському парламенті за кредітами на військо та флот дуже стурбувало поляків. Чого саме стурбувалися поляка, це поясняє в „Słow'і Polsk'ому" п. Нозіцький. Згадавши про нараду польських делегатів у посла Козловського, де ухвалено тактику на делегаті йшй сесії, п. Новіцький пише: 

„Занято становище дуже розумне: визнано, що не можна противитися ухваленню кредитів, але рівночасно запротестовано проти антіконституційного й антипарламентарного поведення ряду представників міністерства війни. Зараз на п'ятничнім засіданню військової комісії австрійської делегації виявилося, що тактичний погляд польських делегатів був надзвичайно влучний. Представник українців в комісії, делегат Микола Василько, в промові, політично дуже зручній, заявив іменем українців, що вони голосуватимуть без застережень на армію і флот. Ця заява Василька потвердила поголоску, яка від половини января ходить серед віденського політичного світа, що уміркована часть українських послів приготовляється звільна, але дуже систематично до того, щоб увійти в склад партій, які підпірають теперішній кабінет бар. Бінерта. Не треба розумній польській публічній думці докладніше виясняти, що преступлення уміркованих українців до складу партій, які підпірають теперішній кабінет, могло б потягнути за собою наслідки для польського кола багато більше небезпечні, ніж теперішня абсолютно опозиційна тактика українців. Польське коло зможе спаралізувати ті небезпечні наслідки тільки тоді, коли положить кінець дальшому інтригованню всяких інтригантів та необчислимих елементів у колі й поза-колом. Коло, роздерте інтригами, мусіло 6 стратити на парламентарнім значінню ту хвилину, коли уміркована часть українців стала б на стороні правительства, віддаючи йому свої голоси. Тоді українці могли б в дуже короткім часі вирости також на партію державну, що потягає за собою обов'язки, але дає також користи політичні".

Огці уваги кореспондента органу п. Гломбінеького, на думку „Діла“,- дуже влучно характеризують польську лояльність. „Державна партія“, якою рекламує себе при кожній нагоді польське коло, найбільшу небезпеку для себе бачить в тім, щоб державні партії не збільшилися на одну нову групу. Чому? Аджеж партії, яка справді заступае інтереси держави, повинно власне залежати на тім, щоб круг державних партій був як найбільший! Але польському колу байдуже інтереси держави, йому хочеться тільки за свою лояльність дістати як найбільшу заплату. Воно розуміє, що перехід якоїсь части представників українського народу означував би зменшення тої плати і тому орган польського міністра залізниць вже заздалегідь б‘е дзвін трівоги. 

Тільки „Słowo polskie“ помиляється що до вязання причин і наслідків. Не наслідком переходу українських послів в ряди партій більшости грозить польському колу небезпека, а навпаки; найперше мусить бути знесений теперішній польський абсолютизм в Галичині, найперше австрійське правительство мусить перестати платити полякам за їх лояльність українською шкурою, щоб ті з українських послів, які могли б це зробити, перейшли в ряди партій, які підпірають правительство.

Одним словом, зближення українських кругів до правительства можливе тільки як наслідок переміни відношення правительства до українського народу, як зведення польської переваги в Галичині до властивих розмірів і визволення нашого народу з-під тої переваги. 

Цього власне бояться поляки і тому вже заздалегідь піднімають гвалт, що та ціна, якою платили їм досі за їх лояльність, може в будучині для них пропасти.

Розуміється, поки-що на таку переміну політики австрійського правительетва супроти нашого народу не заноситься, але з другого боку, нехай поляки не уявляють собі, що їх панування над українським народом вічне.