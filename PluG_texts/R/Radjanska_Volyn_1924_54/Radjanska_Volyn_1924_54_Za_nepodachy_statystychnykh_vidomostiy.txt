За неподачу статистичних відомостів.
Згідно з існуючими правилами— завідувачі підприємствами й орендарі повинні подати до губстатбюра статистичні матеріяли про облік праці, про зарплату та инш. Але ж не всіма підприємствами подаються до губстатбюра потрібні відомості. Це, звичайно, затримує нормальний рух статистичної праці.

Оце якось в народному суді розглянуто де-кільки справ, щодо неакуратного надсилання статистичних відомостів
Завзаводом „Сільмаш" І Клейновський—засуджений до штрафу, розміром в 50 крб. Орендарі млина Вітерман, Городецький, Флейш та Глузман — оштрафовані в 200 карб. Завід. 1-й деревообробливою фабрикою С. Барил — засуджений до штрафу в 50 карб. Можна сподіватись, що це примусить надалі й других подавати акуратніш потрібні відомості.