Ночівля в Станишівці.
Ще допіру почало благословитись на світ, як ми вступали до Станишівки. Станишівка — невеличке сільце, так дворів в 200. Розсипалась по пагурках вкритих зеленню. Сусідство з містом — де-в чому переродило селян Станишівців. Розміщали по 3 по 4 на постій, по оселях. Бажаючи довідатись як росташувались чер-ці та чи нема де яких будь незадоволень, я наміривсь обійти всі квартири. Коли захожу до хати, бачу таку картину: сидить комсомолець, перечитує бабі газету, як раз про Савенкова. Стара уважно слухає, хитаючи головою.. Підсунувсь я ближе. Ось стара й повідає. —„Бачте я вдова. Ото коли ми бились з тим сучим сином — Петлюрою, то тут стояло чоловік с 20 товаришів. Один з них прийшов побалакати в хату до мого старого — небіжчика. А Петлюра як бахне з гармати, — так і по товаришеві
тому й йому чоловікові — вбито їх сердешних. В сусіднім подвір’ї сиділо двоє дядьків та гомуніли про врожай. Двоє чер—ців пояснювали їм де-що, та зі свого боку довідувались про справи господарчі в Станишівці. Балачки набрали характеру лагідного, дружнього. Тут поблизу товщелезну сосну пилячать два чев—ці, а старий верхи сидить на ній, 'підтримуючи. На обличчю в нього радісна ухмилка... Вечір. На виставу, що давала братва, зійшлась сила дівчат. Танцювали з червоноармійцями. Почувалась якась назвичайиа близкість, спорідненість між бородачами — селянами та безусими червоноармійцями. На ранок, відходючи, тепло, щиро прощались. Далеко краще, бадьоріш почували себе чер—ці після цього ночлігу". Військор Сивенко.