З життя низової кооперації
Новому кооперативу багато роботи.
Сільсько-господарське товариство в с. Швайківці, Троянівсьвого району працювало кепсько. Пайщиків в т-ві мало, капітали його були незначні, вкладки надходили в мізерній кількості. А правління ще й боргів чимало наробило. Голова правління нічого не робив, а майже що-дня піячав в гурті своїх товаришів рахівника і прикажчика. Але трапилась на їх голову ревізія. Де-кого до суду притягли. Обрали нове правління. Чимало треба буде йому трудів прикласти, щоб виправити якось пагану спадщину старого правління. Головне, — треба сплатити всі борги, а їх до 400 карбованців набереться. Тут же зауважимо новому правлінню більш охайно крамницю держати. Воно, правда, від сморіду всі миши подохнуть, але він і покупцям шкодить. Коопкор Спостережливий.