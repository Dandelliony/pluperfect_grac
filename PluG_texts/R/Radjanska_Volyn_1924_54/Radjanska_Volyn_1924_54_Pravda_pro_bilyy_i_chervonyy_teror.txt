ПРАВДА ПРО БІЛИЙ І "ЧЕРВОНИЙ ТЕРОР".
Відповідь меншовика-робітника провокаторам з другого інтернаціоналу

Нами вже наведено низку листів, що занотовують дійсне становище арештованих меншовиків і инших білогвардійців у Суздальськім лагері. Низка документів переконує, що меншовики й соціял-революціонери прагнули спровокувати по в'язницях конфлікти, сутички й кровопролиття 8 тим, шоб використати ці факти як відповідний матеріал для пропаганди брехні й наклепів проти Радянської влади. Але ж серед цих документів є один лист, все ж перейнятий в деякій мірі пролетарським почуттям. Простий робітник з Нижнього-Новгороду, старий меншовик Панкратов пише в відповідь на провокаційні вимоги члена Ц. Б. меншовиків Васил'єва, таке: „Я,— соціял-демократ, але в силу моїх теперішніх переконань я більш не член партії, бо я не поділяю її принціпів й тактики у відношенні Радянської влади. Мої погляди засновуються на нижченаведенім: у прагненнях до здійснення широкої демократії, повернення до капіталізму й парламентарізму неминуче, а це на мій погляд привело би в існуючих умовах до організації фашизму, як засобу класової боротьби, й пануванню буржуазії. Парламентаризм зміцнить це панування, і пролетаріят, який складає абсолютну меншість, загубить в цій грі все, що він завоював в своїй тяжкій боротьбі. Крім того, він робиться „козлом отпущенія" за всі експерименти і вправи комунистів, що орудують від його імени і частинно за його - допомогою, при чому не вилучена можливість громадянської 
війни, яка значно знесилить пролетаріят й підготовить шлях для революції... Навіть успіх нашої партії довів би до дезорганізації промнсловости й до погіршання становища пролетаріяту. Саме тим, а не малим зрозумінням наукового марксизму, чи урядовим пригнобленням з'ясовуються по суті масові виходи робітників з партії. В силу вказаних міркувань я рахую всяку боротьбу проти комунізма недоцільною й шкідливою для робітничої класи. За часу мого арешту у Нижнім, а потім у місцевій в'язниці, я з цих мотивів негував свою приналежяість до партії; я, однак, не робив ніяких оговорок, тому, що не хтів фальшивити і тому, що вважаю тактику РКП відносно соціялдемократів неможливою і неправильною. Підсумовуючи все сказане, я дохожу до висновку, що я не повинен рахувати себе членом партії". Лист робітника Панкратова є самим тяжким смертним присудом міжнародному меншовизму, втіленому в Лондонськім і Амстердамськім Інтернаціоналі. Робітничі маси повертаються спиною до цеї партії, пише колишній робітник - меншовик у Суздальській в'язниці, і коли Суздальська й Соловецька в'язниці пробують його іменем підняти робітничу класу проти Радянської влади, робітник Панкратов, арештований у Суздальській в'язниці, пише: „Я вважаю боротьбу з комунізмом недоцільною і шкідливою для робочої класи".