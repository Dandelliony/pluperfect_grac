Роля й завдання сільської інтелігенції в перевиборчій кампанії.
 Багато вже писалось і говорилось про  ролю і завдання сільської інтелігенції, про масовий здвиг серед неї в бік радянської суспільности. Про сільського вчителя тепер говорять яко про агитпроп на селі. І не даремно, бо цей здвяг в останні часи надто сильний і надто широкий. От же постараємося в цій статті з'ясувати якаж роля і завдання цього молодого агитпропщика в наступній перевиборчій кампанії. Найбільш активна частина сільської інтелігенції, що твердо стала на шлях радянської суспільности, приймає участь в громадській роботі, допомагає сільраді, активно переводить в життя завдання компартії та радянської влади, може і має відограти величезну ролю в справі зміцнення й поглиблення радвладина селі.
Наше некультурне і відстале село в багатьох випадках ще не досить знайомо з нашого радянською конституцівю, з тими величезними досягненнями робітника і селянина,, що дала йому Жовтнева революція. Від цього часто втрачають кола незаможнього селянства, які в силу своєї несвідомости не можуть використати всіх в повній мірі завойованих ними прав. Цілком зрозуміло, що особливо загострюється класова боротьба на селі під час перевиборчої кампанії. Куркуль, що трохи підживився непом, тут якраз намагається показати павучу вдачу і пускає в хід свої економичні й инші заходи. Низький врожай де-яких районів нашої губернії—це вода на куркульський млинок. Тут він постарається по де-куди за пуд жита купити того
чи иншого несвідомого і запозиченого незаможника. Наша задача, а разом з нами і задача нашої радянської сільської інтелігенції, користуючись передвиборчою кампанією, максимально піднести політичну свідомість незаможника, спаяти його з кращою частиною середняцтва і дати належну одсіч глитаям. Які-ж заходи маються для цього у сільського інтелігента. Заходи ці —їх політична свідомість та знання. Користуючись природнім піднесенням інтересу селянина до політики під час перевиборчої кампанії необхідно шляхом низки розмов і доповіді нагадати недавнє минуле пролетарської революції та ролю в ній ріжних шарів нашого села, нагадати в яскравих прикладах ролю куркульні, порівняти старе з новим, оглянути досягнення і т. и. Далі необхідно з'ясувати завдання і политику Радвлади, з'окрема, що зроблено і робиться Радвладою для піднесення продукції взагалі і сільсько-господарчої з'окрема. Нарешті, необхідно, в зрозумілій для селянина формі, з'ясувати суть і значіння Радянської конституції. Необхідно також довести і з’ясувати середнякові політичну і економичну вигоду
і необхідність гуртуватись з незаможником проти глитая. Тут політична свідомість і знання Радянської сільської інтелігенції можуть й повинні відіграти значну ролю по піднесенню політичної свідомости незаможнього селянства і кращої частини середняцтва. Тут, очевидячки, буде перший серйозний іспит нашому молодому сільському агітпропщику. Кожний вчитель, агроном, лікар, який цілком став на радянську платформу, має широко освітити вище наведені моменти і особливо з'ясувати зміст і значіння Радянської конституції. Не менш важливу ролю може відіграти сільська інтелігеація в справі техничної підготовки виборів, складання списків виборців то-що, а также взагалі в підготовчій кампанії (вироблення наказів делегатам і т. и.). Особливо трудна робота—це втягнення широких кол селянок до виборів і до сельрад. Тут необхідно буде розвинути вчительству, а особливо вчителькам, широку підготовчу кампанію і шляхом жіночих зібрань і розмов з жінками піднести акцію селянок, переломити той консерватизм, що в більшості й досі оставляв майже половину
виборців без всякої участи в найважливішій справі керування державою. Цілком зрозуміло, що все це сільська інтелігенція зможе проробити лише в тісному співробітництві з місцевими виборчими комісіями, організаціями КНС, ЛКСМ та низовим рад. та парт, організаціями. Низові осередки вищенаведених організацій, спираючись на актив радянської сільської інтелігенції, можуть в багато раз збільшити сили свого активу. Крім того притягнення сільської інтелігенції до активної участи в перевиборчій кампанії дасть змогу виявити серед сільської інтелігенції той радянський актив, який можна надалі втягнути до постійного співробітництва у всіх галузях нашого будівництва, а певну частину в члени сельрад та райвиконкомів. А в культурних радянських силах у нас як сельради так і райвики частенько відчувають гостру потребу. І так, будемо сподіватись, що наш молодий сільський агітпроп з честю видержить свій перший іспит, а низові рад. і парт, органи максимально використають його потенціальні сили. В. Явтижинбський
