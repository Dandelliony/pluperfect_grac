- Останні слова Л. М. Толстого. „Рус. Сл.” повідомляв, що напередодні смерти Лева Миколаевича, коли хотіли його перенести в другу світлицю, він сказав; „Нащо? А в тім, робіть як хочете, як що це вам дасть задоволення”. Це була звичайна манера Л. М. ласкавим шуткуванням одхиляти піклування про нього близьких. Тетяні Львовні, Лев Миколаєвич між иншим сказав: „Одно вам ражу пам'ятать, що на світі є сила людей, крім Л. Толстого, а ви всі дивитесь тілько на Лева Толстого". 
- Фракції Держ. Думи. Цього року думські фракції мають ось скільки депутатів: фракція октябристів —118, націоналистів—93, правих—52, партії народньої волі (к.-д.)—51, поступовці —40, безпартійних —19, правих октябристів —13, польського кола—18, соціал-демокрахіз -15, трудової групи —13 і мусульманів —9. Таким чином на центр і правих приходиться 275 депутатів, а на „опозіцію“—165. (К.) 
- Розмова з міністром освіти. Кореспондент „Figaro“ розмовляв з міністром освіти Кассо. „Єдине питання, з яким я добре знайомий, сказав д. Кассо, це питання університетське. Що до середньої освіти, то я познайомився з нею тільки поверхово. Я гадаю, що питання про екзамени тісно звязано з питанням про організацію освіти. Відсуваючи організацію екзаменів ми рискуємо перервать вчення молоді, навязуючи їй нові програми. Через це я прохав раду міністрів взяти назад проект мого попередника, щоб переглянуть і доповнить його. Я-б хотів, щоб університетська корпорація пройнялася справжнім духом слова „автономія" і бачила в ньому не тілько права, але й обовязки, які покладає на них обовязок не тілько до молоді, але й до власти. Я надіюсь, що звичка до волі втримає університетську корпорацію од зловживання нею, що вона підійме рівень освіти, надасть молоді любови до праці.
Що до середньої освіти, то я дуже жалкую про класицизм, але нічого не поробиш з бажанням громадянства, яке не поважає його. Приходиться коритися: проти течії не підеш. Боюся, що латинська мова піде за грецькою на погибель. В своєму законопроекті я обстоюватиму полегчення вступу в університети реалистам. Громадська думка вимагає щоб учневі нижчої школи полегчено було вступ в городські і реальні школи, а звідти в університет. Нарешті треба подбати і про загальну, безплатну освіту нижчу. Уряд гадав, що треба визнати всі істнуючі школи і коли вони будуть нездатні, переробить їх потім. В питанню про навчання на місцевих мовах уряд має вести боротьбу з порадами думської коміс ї”. (К.) 
- Непорядки в гімназії. 3-го ноября учні старших класів Ставропольської гімназії знов зібралися в залі і улаштували збори. Вироблено було вимоги, які рішили подати тілько віцегубернаторові. В 11 годин збори закінчились і учні розійшлися по хатах. Ніяких непорозумінь не було, Той день вчення не було. Директор гімназії повідомляв, що через непорядки в гімназії вчення припинено до наказу з учебної округи. (С. Г.)
- Догляд за навчанням закону Божого. Синод недавно розглядав справу про догляд за навчанням Закону Божого по школах і міністерських гімназіях. Питання це внесло духовенство деяких єпархій, яке скаржилось, що в цих школах ніхто не доглядає за навчанням Закону Божого. Духовенство нагадує, що краще було б, як би доглядали повітові наблюдателі церковних шкіл та благочинні. Шкільна рада при Синоді рішила поки що не робить нічого в цьому напрямку, а запитати попереду міністерство освіти, чи вважає воно за бажане доглядати за навчанням в своїх школах? (Г. М.)
