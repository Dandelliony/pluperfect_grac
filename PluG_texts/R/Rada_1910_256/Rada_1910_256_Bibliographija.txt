Із. Федорченко. Благодать. Поема. Українсько-руське книгарство „Гасло”. № 1. Ціна 25 коп. Київ. 1910. 
Нудний та невеселий обовязок рецензента нових книжок. Часом шукаєш-шукаєш в якім-небудь новітнім творі чогось на чім хоч хвилинку спочила б душа, шукаєш та так і закриєш з досадою прикру книжку, і важко братись до пера, щоб написати до відому читача—„сія книга належить такому-то, а читати її я не радив би, бо матимете стільки ж утіхи, як і ав многогрішний. 
На такі думи наводить і новий твір автора „Іродіади —Вогоблудниці", Зветься він „Благодать” (назвисько, позичене з герба великого пана, одного з героїв твору Із. Федорченка). Це— поема, але... видимо „умчался векъ. зпическихъ поемъ”, і важко новітнім поетам писати гарні, блискучі поеми давніх часів, важко, а тим паче вищезазначеному парнасцеві, що не має ані хисту до поезії, ні мистецької версіфікації. 
Сюжет цієї, з ласки вашої, поеми взято з ганебних часів кріпацтва. Жив собі дід Грак, мав собі хорошу, як сонечко, онуку Ярину. Ярину покохав громадський молодий пастух Яким, бідарь, харпак. Сталося одного разу так, що парубок з дівчиною любенько сиділи собі над Россю, сиділи та обнімались, і „певно б до світа „Та латана свита Якимова гріла їм плечі, Коли б ворогами Гаї з берегами Були не кишіли, до речі“. 
Наскочив пан, побачив, звелів „всипати” бідоласі канчуків, а потім віддати сердешного в москалі. Ярина ж прийшлась йому до вподоби, і він узяв її до свого гарему. Пан у поета дуже цікавий і химерний, як, і всі пани: “О-півночі пан виходе Погулять в садах. Тут склада він вірші, оди Під левкоїв пах. — Славу має він поета Передовика. — Приучити до балєта Мислить мужика. Але мислям жаден скуток— Недотеп мужик Тільки робить пану смуток: По простецьку звик“. 
Ну, а далі, звичайно, все, як „полагается”: Ярину покриту було повінчано з панським двораком, але вона, замкнувши чоловіка в хаті, запалила оселю і втекла, десь упала знеможена, на неї натрапив дід Грак, узяв до себе; вона породила хорошого сина; вийшла з хати якось погуляти з сином, — знову пан, знову канчуки й инші панські прикмети, потім—„кобила”, кат п'яний в червоній сорочці зубами скрегоче, кара й смерть Ярини. А Яким „повернувся, повний слави”: 
...Хрест йому й медалі Мов зірки сріблом блищали Тут шеврони, там петлиці, А замісць ніг—дві милиці". 
Одно слово, одна з нечисленних кріпацьких драм, що сповняли нашого генія великим гнівом і безмежною тугою й примушували його огненним словом, пронятим жорстоким сарказмом, заплямити навіки ті ганебні часи. А наш автор? Віршом важким, кострубатим, наївними сентенціями та кумедними вигуками на пророчий лад намагається він засипати ту прирву, на місці котрої повинна була пишатись поезія. 
Чи вам до вподоби, напр., такий вступ до одного з розділів поеми: Не в трубу трублю, не алярм роблю, І нікого не зву до відмщення: Станув инший час. Новий чутно глас: Треба шляхом іти всепрощення. 
Взагалі, всю поему пересипано такими .. словесними несподіванками. Наведу скільки з них: „Хожу скрізь, дивуюсь Безумній роскоші, І думаю нишком: “А скільки ж то воші Заїли народу в нужді та роботі”... Слабійшого дужчий служить собі нуде“. “Сухар в рот, рушницю у руки, Йде слухать у фронті... Промовчиш, до речі; Втім степінь високий є штуки” „Весна минає, літо йде, За ним негод осінніх племя“. Марніти стала пишна врода, Зійшла цікавість до нуля... Так, так, на все проходе мода, Все прах непам'яти встеля”. Чуттям приносе гостру косу Безсмертна, косить далі дух.. Поглянь кругом: лежать скрізь стоси В гангрені духа плоті слуг“ І лавами вийшли два взводи піхоти. Меж ними в кайданах “об'єкт для роботи”.
Годі! бо таких „фрагментів” можна не один знайти на кожній сторінці й наводити їх — дуже нудна робота. 
І це поезія! і це тепер, коли співають Олесь і Чупринка, що дали високі зразки справжньої поезії, дивною змістом і формою. Ні, шановний авторе „Благодати”, — тепер так не пишуть, та мабуть і не писали ніколи, і справді вам ліпше було б „промовчать, до речі”, тим паче, що й сами ви кажете, що в „тім стопінь високий є штуки”. С. Ч. 
