Театральний гурток між гуцулами. Заходом п. Гн. Хоткевича, що жив в горах на вакаціях, заснувався в Краснополі коло Жаб'я аматорський гурток і вивчився грати „Верховинців“ (.Помста Гуцула") Корженьовського. Для гуцулів була це новина. Вони ані самі ніколи не грали, ані не бачили театру. Гурток цей виставив „Верховинців" два рази в Краснополі, раз в Жаб'ю-Слудейці і раз в Довгополі на Буковині. Всюди було повно слухачів. Гурток придбав собі більш 200 к. на декорації і вчиться нових штук.
Нова українська школа. Австрійський міністр віросповідань і просвіт дозволив філії українського товариства педагогичного в Коломиї одкрити вже в цьому шкільному році перших два класи жіночої семинарії з викладом науки на українській мові. 
Число доцентів у львівськім університеті. На богословськім відділі є звичайних професорів 8, надзвичайний 1, приват-доцентів 2, учителів 2 і 2 адюнкти; на юридичнім відділі: 16 звич. Проф., 1 надзвичайний, 4 почесних, 1 титуляраий, 7 доцентів; на лікарськім відділі; 1З звичайних проф., 4 надзвичайних, 13 титулярних і 17 приватних доцентів; на філософичнім відділі: 24 звичайних проф., 7 надзвичайних, 7 титулярних, 16 доцентів, 8 лекторів і 1 учитель. Разом 61 звичайних професорів, 13 надзвичайних, 4 почесних, 21 титулярних, 42 доценти, 3 учителі, 8 лекторів і З адюнкти; разом 155. 
В минулім півроці було у львівськім університеті 4.388 слухачів і слухачок, з них на богословськім відділі 374, на юридичнім 2.721, на лікарськім 325, а на філософачнім 963. Звичайних слухачок на лікарськім відділі 54, а на філософичнім було 166 звич. слухачок, 168 надзвичайних, 6 слухачок фармації і 8 госпітантки. В порівнянню з попереднім курсом було на 321 слухачів менше.
