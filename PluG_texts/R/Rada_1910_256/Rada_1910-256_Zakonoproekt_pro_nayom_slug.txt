Певне, ніхто не буде суперечатися проти тої думки, що серед всіх груп робочого класу мабуть чи не найгірша доля випала домовій челяді і то не тільки з матеріального, але і з морального боку. Кожний робітник—, фабрики, заводу, майстерні, навіть економії—працює на протязі певного більш менш точно окресленого часу. Він має одпочинок в вільні від праці години, в свята. Не таке становище домових слуг. Для них немає точно визначеного, хоч би і довгого робочого часу, вони повинні працювати стільки, скільки потрібно буде для виконання їхніх складних і численних обов'язків, для задоволення потреб панів. Ні вільного часу, ні регулярного що-денного одпочинку, ні свят домова челядь сміливо можна сказати так як і не знає. Коли ж до цієї надмірної що-денної праці додати пересічну низьку заробітну плату, кепський хазяйський харч і таке ж помешкання для слуг, „вичети“ за всякі, часом найдрібніші, шкоди і т. ин., то ми повинні будемо згодитися, що економічні обставини життя—праці домових слуг дуже і дуже лихі. Ще гірші обставини моральні. Брак товариського єднання в гуртовій, хоч би і важкій, праці великого числа робітників, брак регулярного, вільного часу для освіти і розумних розривок —це вже одне робить з домової челяді матеріал, дуже здатний до деморалізації. А тим часом повсякчасні сварки з хазяїнами, невпинний панський догляд за особою слуги, за
кожним її кроком не тільки в часи праці, але і в вільні від роботи часи, спокуси міського життя і брак засобів до задоволення збуджених міською культурою потреб, залицяння панів до слуг-жінок —все це надзвичайно псує морально домову челядь, штовхав її до неморальних і часом злочинних кроків. Пригадаймо тільки, яку силу простітуток дають саме домові наймички, і ми зрозуміємо, яке лихе життя домових слуг і з матеріального, і з морального погляду. А тим часом домові слуги складають по всіх країнах дуже велику частину людности і то більшу, що більше розвинене міське життя в тій чи иншій країні. Величезну соціальну вагу має робітнича справа домової челяді і для Росії. Після перепису 1897 р. в Імперії було слуг: Таким чином питання йде про долю найменше 1.719.652 душі обох полів в Державі, котрі складають 5,2 проц. всіх самостійних працьовників по перепису 1897 р.; ще більшу вагу грає робітнича справа домових слуг, здебільшого українців родом, на Україні, де їх було 862.445 душ, або 6,1 проц. всіх самостійних працьовників нашого краю. Особливу нашу увагу в наведених цифрах повинні звернути на себе діти до 15 років, праця котрих дуже широко використовується в домашньому хазяйстві: в цілій Державі таких дітей було 170,182 душі або 9,8 проц. всіх домових слуг, а на Україні 47.285 д. або 13,0 проц. домової челяді. Таке було числове значіння цієї категорії робітництва в 1897 р. Натурально, тепер, коли міста в нашій Державі ростуть чисто американським темпом, вага робітничої справи домової челяді для Росії і для України стала ще більшою. З погляду такої ваги питання про домових слуг можна було б вітати законопроект про найом домових слуг, внесений до Державної Думи за підпісом 33 її членів, вітати, як почин унормувати законодавчим шляхом відносини між слугами і панами, звісно, коли б цей почин був корисним для робітництва. Російське законодавство таких спеціальних норм не має. Досі ці відносини регулювалися надзвичайно давно складеними загальними законами про „личньый наемъ”, що мають на собі всі ознаки свого історичного походження, законами до того ще й дуже неповними — маємо на оці скілька статтів в X т. ч. І від 2201—2247 ст. Головні з цих статтів закрашені чисто кріпацьким кольором. Замісць рівноправности в договорі „личнаго найма“, як цього вимагає сучасне цівільне право, ми бачимо у нас прінціп власти для пана і покори для слуги. Хазяїн мусить поводитися з слугою „кротко и справедливо", платити точно, не вимагати
більше роботи, ніж слід по договору, „содержать исправно" (от. 2229). 3 свого боку слуга повинен бути „вернымъ, послушнымъ и почтительнымъ къ хозяину и его семье, и стараться добрыми поступками и поведеніемь сохранить домашнюю тишину и согласіе (ст. 2230). Слузі забороняється без відому свого хазяїна брати якусь чужу роботу і т. ин. Ні рощот слуги, ні робочий день, ні помешкання, ні занедужання і каліцтва на роботі по вині хазаїна і т. ин. — ніщо не стає об‘ектом юридичного унормування в наших законах. Все це лишається на волю, власне сваволю хазяїнів. Що ж нового, які зміни юридичні вносить згаданий законопроект 33 членів Думи, з котрим знайомить нас „ Торгово-Промншленная Газета" (№ 246), у відносини між слугами і хазяїнами? Спинимося спочатку на відносинах слуг до панів. Обовязки слуги дуже широкі після нового законопроекту далеко ширші, ніж це ми бачимо в сучасних російських законах. Слуга повинен бути вірним (?), поштивим, коритися панам і всім тим, кому вони накажуть, захищати панів од образ, збитків, дбати про їхню користь. Його обовязком є доносити на инших слуг своїх панів, коли дізнається, що ці слуги зловживають довіррям панів, чи обкрадають їх. І цей обовязок не та юридична нісенітниця, як власне кажучи є „поштивість" і „вірність" законопроекту. Ні. За невиконання цього останнього обовязку законопроект загрожує покарати слугу нарівні з слугами — шахраями і злодіями. Так само карає законопроект і тих, що підбивали инших слуг до сварок і наклепів на хазяїв, нарівні з цими останніми. Як бачимо, законопроект в цій своїй частині дуже точний, значно точніший ніж істнуючі закони. Далеко милостивіший він до хазяїв. Тут ми знову чуємо про „кроткое и справедливое обращеніе" пана з своїм слугою, —що в роботі він повинен берегти сили і здоровля слуги. Ніякими нормами, правда, законопроект не забезпечує слугу, що це добре бажання буде виконане, що за хвороби і каліцтво на хазяйській роботі слуга дістане якесь грошеве відшкодовання, що хазяїна за невиконання статті законопроекту буде якось покарано. Навіть на ліки хворому слузі законопроект не вважає потрібним вимагати обовязкових трат від хазяїна. Єдиним тільки обовязком хазяїна, коли слуга занедужає, після законопроекту є спровадити слугу до крівних, чи в лікарню, коли ж помре, то поховати за свої гроші, повернувші ці трати з належної плати або з майна слуги. Як і в сучасних законах, так і в законопроекті, не визнається обовязковою писана форма договору, котра б дуже зменьшила сваволю хазяїв, полекшила слугам процеси проти їх і т. и. Не знаходимо ми далі в ньому безумовного признання за заміжніми і неповнолітніми права найматися без дозволу чоловіків, батьків і попечителів. Не знаходимо ми в ньому так само не то що доброї, а і ніякої одповіді на головніші питання, які ставить справа охорони праці домових слуг, - про максімальний робочий день, про помешкання для слуг, про найом дітей, про строки видачі плати, про попередження при рощоті і т. и. Словом, закінчаючи наш коротенький огляд законопроекту, можемо сказати: в основі все лишається по старому. 
