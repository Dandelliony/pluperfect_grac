Український клуб. 14 ноября, у неділю, відбудеться бал для членів та їх гостей. За вхід платить; учням вищих шкіл та членам —50 коп., а инши —75 коп. До танців гратиме бальовий оркестр, бой конфеті та инше. 
Початок о 9 1/2 годин вечора — кінець танцям у 3 г. ночі. 
Штраф на газету. З наказу адміністрації, газету *Последнія Новости" оштрафовано на 200 карб, за замітку, уміщену в номері за 8 ноября. 
Українське наукове товариство послало таку телеграму до Ясної Поляни. „Українське Наукове Товариство у Київі прилучається до безмежної всесвітньої туги з приводу тяжкої втрати великого письменника і найщирішої людини". 
Українська трупна М. К. Садовського послала в Ясну Поляну О. Л. Толстій таку телеграму: „До великого суму всього світа з поводу смерти могучого побірника правди прилучає свої глибокі почування українська труппа Садовського". 
Послано в Ясну Поляну телеграми з спочуттям сем'ї покійного од городського і соловцовського театрів. 
Випущено з під арешту. Позавчора в 11 г, ночі п. начальник краю ген,- ад. Ф. Ф. Трепов наказав випустити з під арешту при участках всіх студентів і курсисток. Арештованих студентів політехників одвідав у старокиївському участку директор політехнікума К. Г. Дементьев, який клопотався перед вищою адміністрацією, щоб було випущено його учнів. 
Арешти. В либедському участку сидить 7 політичних арештованих цими днями. Арештовано Гр. Чупринку. 
На службі зборів. Служащі служби зборів півд.-зах. дороги послали телеграму в Ясну Поляну з висловом смутку з приводу смерти Л. Толстого і збірають про-між себе гроші на фонд імени Толстого. 
В університеті. На дверях університету вивішено таку оповістку за підписом ректора: „Єсть чутки, ніби в університеті готуються вчинити якесь безладдя. Попережаю д.д. студентів, що адміністрація університету вживе рішучих заходів, щоб в університеті вчення йшло, як слід". 
В Політехниці. Вчора зранку входи в політехникум заняті поліцією. Пропускають тільки тих, що мають при собі білети. Потроху збіраються студенти. Години в 2 починаються збори. Обмінюються думками про вчорашні події. Збори постановляють дякувати п. директорові за його клопоти за арештованих студентів. Далі говорили про пригоду з студентом Івашевим. Івашева обвинувачують в тому, що ніби він поранив камінням городового. Він, та ще слухачка Сергієва і досі не випущені з участку. Вибрали комісію, щоб вияснити діло. До п. директора пішла делегація. Делегатів зустрів п. директор прихильно і обіцяв вжити всіх заходів, щоб Івашов та Сергієва були визволені. 
Проспівавши „вічну пам'ять" студенти розійшлись. 
Ліквидація „общественной библіотеки“. Ліквидаційні збори скасованої громадської бібліотеки одбудуться 17 ноября при всякому числі членів. Збори 6 ноября не одбулися. 
Загальна освіта. Міністерство народньої освіти повідомило городського голову, що, розглянувши финансовий план київського городського управління про заведення за 12 років загальної освіти, міністерство з 1-го января 1911 року буде давати городові помочі на содержування 14 одкритих уже комплектів і 14, які незабаром мають одкритись по 390 карб. на комплект. Всього 10,920 карб, на рік. Цього року буде видано тільки 3,640 к. себ-то 1/3 всієї допомоги. Крім того міністерство видасть на оборудування 28 класів 8,400 карб. одноразової допомоги. 
Пенсії народнім вчителям. По закону 1 іюня 1906 р. пенсіонну касу для сельських учителів і учительок з'єднано з пенсіонною касою приходських учителів і учительок, при чому пенсії обом категоріям учителів урівняно. Право на пенсію мав кожен народній вчитель чи вчителька, де б вони ни служили преподавателями народньої школи. По новому закону пенсія народньому вчителеві, коли він бере жалування 360 карб, на рік, буде така: за 25 років служби —165 карб, на рік, за 30 років—260 і за 35 років служби —400 карб. на рік. Учителі, які служитимуть, маючи право на пенсію, братимуть і жалування, і пенсію. 
Дозвіл читати лекції. З наказу п. київського губернатора оповіщено поліцію, що київському агрономові Ф. В. Маратову дозволено читати сельсько-господарські лекції по селах на Київщині, на попережаючи про це начальство. Такий самий дозвіл дано і агрономові-практикантові І. Г. Бегановському. 
Про арештний дім. Київська повітова земська управа прислала губ. управі журнал засідання в справі боргу київської тюремної інспекції. З 1905 р. де які тюремні арештанти були посажені в арештний земський дім, бо в губ. тюрмі не було місця. З тюремною інспекцією була зроблена умова, що вона верне земству видатки за содержування арештантів. За харчи інспекція повернула трати. Залишився борг за топливо і инше. Через це управа постановила, щоб ще 2135 р. 86 коп. тюремна інспекція заплатила їй, за арештантів з 1905 по 1909 р. 
Телефон на Київщині. П. київський генерал-губернатор сповістив київську губернську земську управу, що від начальника головного управліаня місцевого господарства прийшов лист, що міністр внутрішніх справ визнав можливим побудовати телефон на Київщині між повітовими городами, м. Б.-Церквою з Київом з 25 селами і містечками для загального вжитку. Телефон буде поставлений по концесії при тій умові, що після строку він мусить перейти в казну. При цьому міністр має внести в раду міністрів пропозіцію, щоб податок на телефон був до 3%. 
Бал політехників, призначений на сьогодні в залах Купецького Зібрання, через національну жалобу одкладаєтьея на середу, 24 ноября. Білєти, взяті на 11 ноября, дійсні і на 24 ноября. 
Сніг. Вчора в Київі цілий день йшов густий, мокрий сніг і к вечору вкрив землю. Присмерком пішов дощ і наробив великої слизоти. 
3- Київщини. Курси. При оситнянській двохкласовій земській школі уманське земство має одкрити сельсько-господарські курси. Проект цих курсів зараз розроблюють в управі. 
Склад уманського кустарного товариства буде одкрито при повітовій земській управі. Тепер на склад привозять матеріяли для кустарних виробів. 
Прибуток городів київської губернії. За 1909 рік, по відомостям київського губернського присутствія, прибутки городів були такі; Київа —2.890.380 карб.; Бердичева—248.137 карб., Васильков —37.391 карб.; Звенігородки —80.525 карб.; Канева—29.161 карб.; Липовця —12.404 карб.; Радомисля — 44.949 карб.; Сквирі —58.993 карб.; Таращі —43.994 карб.; Умані —133.094 карб.; Черкасів —177,143 карб, і Чигирин — 37.581 карб. 
Нещастя. Недавно в м. Триполі, київського пов., дівчина Настя Терпілова, 18 рок., пішла в пустку — хату брати картоплю. 
Терпіловій, щоб одсунути засов і одчинити двері, треба було стать на дерев'яний кілочок. Тільки що вона стала на його і заклала голову у віконце, кілочок переломився, а вона повісилась головою у віконці і задушилась. 
Напад на монополію. Наш кореспондент сповіщає, що 7 ноября, в 7 год. вечора, на монополію в с. Красному, київськ. пов., напало троє розбійників. Діло було так. Монопольщик Іван Авраменко був десь надворі і монополія була зачинена, а в кватирі в його була жінка його Явдоха з трьома маленькими дітьми. Один розбійник став коло дверей монополії, другий —у дворі, а третій вибив кухонне вікно, вліз у кухню і стрельнув вгору. Я. Авраменкова, почувши вистріл, побачила розбійника з револьвером у руці. Це був сусіда Петро Безпалий, молодий хлопець. В Красному він вже давненько не живе, а все десь ховається. Авраменкова швидко зачинила двері, а сама побігла у монополію, одчинила віконницю і почала кликати на поміч. Той розбійник, що стояв коло дверей, ви бив вікно, вліз теж у монополію. Вія почав розбивати шухлядки з грошима. Авраменкова забрала дітей і втекла до сусіда Баклана. Розбійники пошукали грошей і, здається, нічого не знайшли. Тоді два побігло до Баклана, думаючи, що гроші взяла монопольщиця; налякали вони Баклана, що стрілятимуть, і він впустив їх до хати. Авраменкова заховалась у куток. Розбійники не найшли її і вернулись до монополії, де третій стояв вже з самим Авраменком, якого піймав у дворі. Авраменко був у сусіда Т. Палієнка. Розбійники пішли й туди шукати грошей, але не знайшли. Розбійники дали три вистріли і повтікали. 
Авраменко каже, що розбійники взяли 756 карб. 25 к. казенних грошей, на 28 карб. 75 к. всяких марок, його власних 145 карб , та срібний годинник. 
3 Волині. Новий трус. Вночі 7 ноября поліцейський надзиратель Бєлінський з салдатами знов вробив трус в де-яких домах на Врангелівці. В кватирі Лизунових знайшли крадені салдатські шинелі. 
3 Полтавщина. Нова книгарня. В Лубнях цими днями одкрито нову книгарню д. Я. Збарського, коло Базарної площі, в будинкові бр. Шеметів. В цій книгарні чималий вибір і українських книжок. Можна сподіватись, що хоч цей книгарь допоможе українському читачеві добути по всякчас потрібну українську книжку, бо решта лубенських книгарів про це не дуже дбає і крім лубочного сміття нічого путнього не мають в своїх книгарнях, а потреба в українській книжці чимала. 
Прийом новобранців в Лубнях вже закінчено зовсім. З євреїв сього року взято з льготних 3-го розряду тільки одного, решта льготних увільнена, що трапляється дуже рідко. З православних 3 льготу забрато. 
Знахідка. Недавно за городом Полтавою знайшли три могили з трунами. Коли одчинили віка, то побачили, що там лежать (як догадуються) вояки петровської епохи. Одіж — камзоли з гудзиками — попсувалась мало. 
3 Харківщини. Кустарна промисловість. В харьківській губернській земській управі на черговому засіданні будуть міркувати про допомогу кустарній промисловості південної Росії. В докладі говориться про необхідність статистичного обслідування кустарних промислів, про поліпшення економичного становища кустарів та кустарської техники, про заведення шкіл-майстерень для кустарів та про заведення інструкторів. 
Грабіж. В с. Токарах, сумського повіту, три злочинці напали на селянку, вбили її та її сем'ю та пограбували. Двох душогубів затримали. 
Велика жертва. Селянка Коляченкова подарувала харьківському університетові 25.000 карб. 
З Катериквславщини. Столітній арештант. В катеринославській губернській тюрмі помер столітній арештант Кузьма Колесничеяко. 
Прохання директора учительського інституту. Катеринославське городське правління дало 3000 кв. саж. городської землі на Нових Планах під будинок інституту. Але директор інституту прохав правління перемінити цей участок землі на другий —на площі Абрамовича або на Базарній вулиці, щоб було ближче до центра города, трамвая то що. Крім того, перший участок як-раз коло „свалочного“ місця. 
Напад. На крамницю товариства потребителів в Макієвці напали озброєні злочинці, пограбували касу на 200 карб, і втікли. 
Підкинуті діти. В Катеринославі з 1004 душ підкинутих дітей, що в правоті, тільки 87 душ з сел губернії, а то всі (91%) з города, який дає на содержування приюту тільки 250 карб, на рік, між иншим земство дає 2.500 карб. Через це земство ухвалило прохати городську думу про побільшення субсідії на 1000 карб. 
3 Херсонщини. Душогубство. В Одесі городовий застрелив повію, а потім і себе вбив. Причина — кохання. 
Свята Пирогова. В Одесі адміністрація та університетське начальство вживають всіх заходів, щоб обмежити вшанування пам'яти Пирогова. 
3 Кубанщини. Душогубство. В м. Гарячій-Ключ на весіллі убито з рушниці молодого та поранено 4 гостей. Душогуб утік.
