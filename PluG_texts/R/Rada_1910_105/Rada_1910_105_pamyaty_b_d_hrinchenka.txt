Памяти Б. Д. Грінченка.
Весна... Найкраща пора на землі... Воскресає природа, дає почин новому життю, будить кращі надії в серцях людських,—і немилостиво карає... Це вже наша, українська веснаї Згадаймо три минулі весни: року 1908—Володимир Антонович, року 1909—Микола Аркас, року 1910—Марко Кропивші цький, а от слідом за ним і Борис Дмитрович Грінченко — усі весню! І з цим останнім весна була найбільш немилосердна; торік, за свого панування, з ніг його звалила, а цього року з-поміж нас навіки забрала, не прибитого літами, немощного тілом, а в розцвіті сил, дужого і духом і тілом чоловіка. Де ж твоя правда, весно українська?
	Скажуть: не саму ж весну українську винуйте—він склепив назавжди очи на березі Лігурійського моря, в пишній Італійській землі, де сонце, де тепло, де все зеленіє, цвіте круглий год... І це правда: багато винна Італійська земля, що Бориса Дмитровича не стало, бо хоч яка вона, дивитись—принадна і чарівна, а проте без міри, без краю зрадлива. Не знаємо ми її, не звикли до її хитрощів, несподіваних вередів, і за це тяжко покутуємо. Так було й з В. Д.—і замісць зміцніти, набратись сил та вдоровля, він в тій пишній та гарній країні мало не зараз же таки як зліг, ще в-осенл, то тав і не встав уже більше... Не бачив ні тієї краси навкруги на землі і на морі — бачив тільки чотирі стіни свого покою.
	Довелося мені в-останнє бачитись з покійним на початку місяця, їдучи з Закопаного на полудень Франції. Спинивсь я в Ospedaletti на кілька днів, і натрапив саме на один з тих „вередів“ 4 полудневої весни, коли пі сля чудових, літніх днів враз ви бачите перед собою зі му: страшенна холоднеча, вітри, а часом то таки й сніг. А що чоловік, їдучи в теплі краї, та ще й весною, не бере з собою ні кожухів, ні иншах зімових причандалів, то такі „вереди“—чиста аагибіль, а для хворого —то й по давно! Тим то за 5 день я ледви двічи зміг одвідати Бориса Дмитровича, та й то на яких пів-години... Хвилювалися ж ми обоє, Боже мій як, поки нарешті стрілися! Більш трьох літ не бачилися, і довелося зострінутись де і якими? Тяжко було бачити В. Д., худого, немічного, що говорить то пошепки, то на увесь голос, а особ лнво —як почне він тяжко дихати: серце було вже недобре... І хочеться наговоритись, як найбільш почути, розвідати, усячиною, що за три роки нашого лихоліття сталося, поділитись — і не знаєм з чого почати, про що саме розмову завести. Як раз тоді в „Раді“ була звістка, що київський губернатор зажадав од „Просвіти“ 12 брошюр на розгляд, і я зауважив, що це трохи поганий знак. „Закриють „ Просвіту!“ сумно пророкував Борис Дмитрович, і тільки, щоб хворого од сумних думок одвернути, дружина Б. Д. упевнено каже, що це ще нічого не значить, що й „Просвіти“ не закриють, а так минеться. І почалася розмова з приводу тих 12 „зловред них“ брошюр, що в них згодом стільки страхіття понаходили і „Просвіту“ за це таки поховали. „Нічого в тих брошюрах немає"—згожуеться Б. Д., що сам їх читав, коректував і т. и., і пригадує, що р. 1906 в цензурі тільки в одній догляділи щось незручне, але що брошюра була ще не видру кована, то Бор. Дм. там таки, в цензурі, переиначив те місце, а проти такої редакції вже цензура не сперечалася.
	Розмовляли про те, як найвигодніш їхати звідси додому—яким поїздом. Думками Бор. Дм. линув на Україну; „коли б швидче вернутись“! Не судилося за життя.
	Не минуло й 2 місяці як ми бачилися, і Бориса Дмитровича вже немає... І хоч бачив я його хворим, тяжко хворим, та проте ніколи не ду мав, щоб за такий короткий час хвороба змогла його нагнути до могили... В п'ятницю 23-го, у вечорі, його не стало... І про це я тав таки зараз—без телеграфного дроту, без листів... Вночи 23-го бачив я Бориса Дмитровича ніби то не хворого, а зовсім як давні ще... Багато розмовляли ми про всячину, а найбільш Борис Дмитрович говорив про те, що ось він вертається на Вкраїну. Цей сон був такий виразний, що я прокинувся, і мало не в голос сказав сам собі... „Певно, помер! Запамятаю день: уп'ятницю вночі “! А через 5 днів приходить „Діло“—читаю: так, у п‘ьтницю 23-го...
	Помер Борис Дмитрович, але не так як инші помірають. Про Бориса Дмитровича сміливо можна сказати навпаки, словами російського письменника:
		„..Весь я не умру,
		Но часть меня большая,
		Отъ тлена убѣжавъ,
		По смерти станетъ жить...“
	Те, що він зробив для України, працюючи, не докладаючи рук без малого ЗО літ,—те навіки „по смерти станетъ жить“ А ім'я Грінченка так само навіки буде вписане в скрижалі історії відродження українського народу. Ми, що стояли хто поруч його, хто хоч і далі трохи, не маємо змоги тепер навіть збагнути всеї ваги того, що цей чоловік зробив і які наслідки були і є од його різносторонньої праці. Це буде видно аж в дальших поколінях—і аж вони одведуть йому належне, вельми почесне місце поруч з иншими велетнями українського відродження.
	Спи ж спокійно, чесний, незломний працьовниче, а за безмірні труда Твої буде Тобі вічна пам'ять і слава до-віку!                 В. Доманицький.
	Arcachon (France) 2/∀ 1910.