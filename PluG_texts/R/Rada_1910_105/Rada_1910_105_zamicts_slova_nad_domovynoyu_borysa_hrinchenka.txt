Замісць слова над домовиною Бориса Грінченка.
	Проводи до могили великого працівника на рідній ниві нагадують мені таку сцену в 1903 році: в гарний соняшний день,серед великого натовпу людей, на сходах пам'ятника Котляревському в Полтаві, стоїть висока, струнка, вродлива людина, і читає написи на стрічках од вінків, котрими вшановано було національне свято. То був Борис Грінченко, котрого ми тепер ховаємо...
	Читав він ті написи тремтячим од хвилювання голосом і, певно, йому уявлялась тоді, в думках, чудова майбутність: оживає Україна, знімаються пута з рідного слова, шанує його вся українська людність, прокидається народ до жаття... Скільки радісних мрій, скільки згаги до такої будучини чулось в тому голосі, що читав написи!.. До того ж і настрій натовпу спріяв таким почуттям, бо це був перший монумент українському письменникові.
	Настали инші часи. Почало світати на Вкраїні, рідне слово розкува лось, рідна пісня прилюдно задзвеніла, розпочалася громадська праця—Грінченко стоїть в перших рядах діячів. Виникають на світ Божий, майже без перерви, одна книжка за од аою його творів, що одгукувались на сучасні потреби. Наче весняний дощ на суху землю—тими писаннями він збагащав і вдобрював рідну ниву...
	Заснувалась в Київі „Просвіта“. Грінченко й тут стоїть на чолі справи. З часом, як перший запал громадянства до неї трохи остиг, а „Просвіта“ вимагала щоденної, буденної праці—вона впала на Грінченка. Три роки він невтомно ніс її на своїх плечах, поки хвороба і инші нещастя не звалили в ніг його самого. Довелось йому пережити ще й останнє нещастя—смерть „Просвіти“. Відомо йому було й те, що чорні хмара наступили і облогом обложили його улюблену Україну...
	Мені нема чого казати про всі заслуги небіжчика на полі його ріжносторонньої діяльносте, бо ці заслуги знає уся свідома Україна, і довго ще памягатиме їх.—А от, як ми вшануємо память цього велетня—працьовника, помимо видимих ознаків, що ма ють бути виконані?..
	Що може бути найдороже людині, котра увесь свій вік палала невгасаемою любов'ю до своєї батьківщини, невтомно працювала, і поклала усе своє життя на добро своєму народові?.. Що вона заповідала нам?..
	Оце життя його і в той заповіт, той приклад, той нерукотворний мо нумент, якого ми повинні збудоватя в нас самих, і ним вшанувати пам'ять небіжчика. Вимагає того наша занедбана мати—Україна, наша честь і наша совість...
	Нехай же не вгасає в наших грудях той огонь, що палав в серці небіжчика, но звисають наші руки од утоми, не втихають поривання до кращого життя, не лякає нас лихоліття!..
	В тому буде наша найголовніша пошана нам'яти незабутнього діяча, в тому буде й виконаная нашого обов'язку що до рідної країни, щоб по слову генія-поета:
		Усміхнулася мати,
		Заплакана мати...
					Л. Жебуньов.