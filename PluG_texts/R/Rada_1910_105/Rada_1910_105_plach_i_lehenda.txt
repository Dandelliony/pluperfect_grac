		Плач і легенда.
	(На смерть Бориса Грінченка).

	Замкнулись навіки яснії очі... Замовк голосний дзвін України. Свіжа могила, вкритая рясно квітками, закрила й труну з Ним... Одного сховали! А сумно та тихо так стало навкруги.
Маленька пташина там тільки щебече жалібно в кущі, та пугач-віщун десь стогне та стогне в каплиці... Не почує Україна рідного, срібного дзвону, не цочуе бадьорої пісні Його...
	Ой, нене, як важко!.. Один за одним, один за одним... Та що ж це такеє? Чи доля це злая, чи воля це Божа святая?.. Все одно, все одно! їх вже немає, немає між нами! Й не буде ніколи... Та паростн будуть новії! Бо думи і мрії їх невмірущі, а праця сподіяна тверда, як скеля. В це вірить тільки нам треба!..
	Ось, слухайте, що каже нам казка-легенда старая.—Колись ще, давно, в дворі митрополичім, в Київі, одбувши свою вірную службу, стояв там рос колотий велетень-дзвін.
	Старі люде казали —„дарунок це одного гетьмана дзвінниці св. Софії.
	Травою обріс той дзвін і мовчки стояв так довгії літа, сумний і похмурий. Здавалось таїв він у собі казку часів тих великих старого козацтва. І ждав тільки дня свого співу нового, дарма, що серце могутнє не давало вже згуку—пісні грудям розбитим.
	Ждав і вірив...
	Але підкралось заздре око і спадщину батьків на лом продали...
	І молот коваля з обухом стальним годину добрую трощив груди старого піснопівця.
	Од першого розмаху застогнав сердешний важко, од другого і третьог — лютого мов живий заговорив, благав: „Не бийте, заждіть, я покалічений життям, понівечений працею щоденною-тяжкою, але я ще буду, буду служити Вам, підійміть мене... я буду дзвонити... буду скликати людей на правду-молитву, на працюроботу... Заждіть! Я...
	Та новий лютіший розмах молота важкого розбив самеє серце дзвона.
	І глянувши в останнє на Божий світ, на сонце, на людей, старий дзвін помер...
	І тихо, сумно стало навкруги...
	Та не на довго! 3 срібних шматків старого дввона-кобваря, з дум, та ніжномрійних пісень його одлили міцного велетня, нового дзвона і славу славить він, ллється його могутня пісня в далеку-даль і кличе, будить дзвін людей з усіх-усюд і вірить він в живую силу святого Слова батька свого...
						А. Вечєрницький.