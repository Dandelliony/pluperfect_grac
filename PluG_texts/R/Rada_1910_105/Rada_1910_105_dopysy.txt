ДОПИСИ.
(Од власн. кореспондентів)
	БІЛИЙ-БЕРЕГ, радомисльського повіту (на Київщині). Шкільні справи. Земельне товариство, що володіє Білим-Берегом, досить численне, дітей шкільного віку чимало, але школи до останнього часу не було ніякої. Зважаючи на прохання уповноважених товариства, околишні поміщики з великою охотою пожертвували в январі цього року садибу на біло-березьку школу, частину дерева і черепицю на покрівлю; само товариство обов'язалось опалювать, лагодить і освітлювать школу, постачать учням підручники і наймать шкільного сторожа, а повітова єпархіальна шкільна рада нашкрябала кілька карбованців на жалування учителю. Таким чином, спільними силами було одчинено в Білому-Березі в январі однокласову церковно-парафіяльну школу. Але через те, що Вілий-Веріг не прилучено до так званої „школьной сѣти“, школа не може мати постійного прибутку для плати учителеві, а приватні ж засоби уже пересохли, ледве капають. От-от і ця тоненька цівкакрапля перерветься—і школу буде зачинено.
	С. КУНА (на Поділлі). Союзники. В нашім селі під приводом Вітковеького було засновано „союзь р. нар.“. Не мало лиха зазнали наші люде від того союз а, а найстрашніші діла творив голова союзу Вітковський: на всю околицю він став таким страшним, що всі його боялись, але нарешті попав він і сам в ту яму, що копав не одному. Оце недавно він доказував на одного жидка з Гайсина, що він ніби згнущався з портрету Царської Величности, повиколював очі то що. Але після жидок доказав несправедливість цих доказів, і непобідимого „громовержця“ голову союзників засудили на півтора роки в тюрму. Кунятська громада дуже радіє, що збулась його, бо не одному селянинові він насолив. Раз громада приговором хотіла вислати його з села, та ніхто не міг зрушити його з союзницького сідала.
	МИРГОРОД (на Полтавщині). Дякуючи заходам земського агронома у нас ще торік засновано сельсько-господарське товариство. На перших кроках свого істнування не дуже багато воно налічувало у себе членів, але потім, трохи згодом, коли хлібороби побачили велику користь від цього товариства, стало побільшуватись число членів, та все ж їх ще не так багато, як би того хотілося. Крім цього товариства у нас істнуе ще з 1902 року потребительська крамниця. Але діло в ній поставлено кепсько. Замість того, щоб розширяти свою діяльність, ця крамниця зменшує: ось уже більше року, як вона найняла частину крамниці другому крамареві, Бували такі роки, що пайщики цієї крамниці не то що не одержували на свої гроші відсотків, але й частини внеску повинні були залишоти за для покриття втрат. Дуже було б гарно, щоб діло у сельсько-гоеподарськім товаристві було поставлено краще, ніж у крамниці, щоб воно пішло по шляху певної продуктивної роботи й здолало б хоч трохи ту темряву, що панує серед наших хліборобів, зацікавило б їх і заставило б їх взятись за кращі способи оброблення землі.