В морі днів.


Моя голубко білокрила! 

Милуй — цілуй мене палкіш, 

Впивався, доки є в нас сили, 

Гори, пали все більш, все більш! 

Бо час барвистий скоро згине:

Зникають скоро чари-сни, 

А море сірих днів приплине 

І в тому морі втонем ми. 

Гори ж, щоб сяйво днів кохання 

Нам освітило темну путь, 

Щоб наші чисті поривання 

По-вік нам, мила, не забуть! 

Кохай же, доки нас з тобою 

Благословляє ще краса, 

Бо смерть біжить, маха косою, 

І в морі днів краса згаса, 




Я. Мамонтов.