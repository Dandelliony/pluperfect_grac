Економичне життя Украіни

Статистика кооперативного руху.


За останній час (приблизно за два місяці) надійшли відомости про заснування 35 нових кооперативних товариств на Україні. З них споживчих товариств одкрито й намічено відкрити 21, позичкових товариств —6 і сельсько-господарських товариств —8. Споживчих товариств на Поділлі відкрито 11: в селах Іванківцях- Хребтієвських, Лободі-Залізній, Коханівці, І Митницях, Шебутанцях, Полівці, Олешені, Чорній та Политанці і в містечках Троянах та Лянцкоруні. На Харьківщині відкрито й намічено відкрити 5 споживчих товариств: у селах Бабаях, Двурічнім Куті й Довжику, в слободі Андріївці та в присілку Юкнім. На Київщині —3 товариства: в селах Гнильцях і Черняхові. На Чернігівщині—1 товариство: в селі Чемері. На Катеринославщині —1 товариство: в слободі Залізній, Позичкових товариств засновано на Харьківщині —4 (Віловодське, Хотінське. Мурашівське й Ново-Борівське), на Полтавщині —1 (село Сахновщина) й на Катеринославщині —1 (село Лозоватка). Сельсько-господарських товариств засновано: на Харьківщині —З (слободи Нава-Водолага й Степанівна та село Покровське), на Полтавщині—-3 (Горошські-Хутори, Чорнобаї й Пироги) та на Київщині—2 (Мировка й Янівка). Про закриття кооперативних товариств за цей час надійшла тільки одна звістка. У містечку Голосові, на Поділлі, закрито товариську крамницю. Справи її йшли дуже погано, бо члени нею мало цікавились і вся крамниця опинилась в руках одного „діяча", який дбав тільки про власну користь. Кооперативних об'єднань за останній час зарегістровано аж три —усі на Поділлі. У селі Білій організовується центральне бюро для 8 товариських крамниць того району, в селі Мурованих-Курилівцях організовується порайонна спілка 15 товариських крамниць і міністерством внутрішніх справ затвержено статут „Союза кооператоровъ", який має об'єднати всі товариські крамниці Поділля в справах ревизійно-інструкторських.

З поля загальної кооперативної статистики наведемо дві цифри. На Київщині за ввесь 1910 рік затвержено статути 97 нових споживчих товариств. На Чернігівщині тепер функціонує 115 споживчих товариств.

 Наприкінці зазначимо один факт, що добре характеризує відносини селян до кооперативного руху. В селі Диканці, на Полтавщині, козача й сельська громади постановили внести в тільки що засноване споживче товариство два громадських паї, по 300 карб, кожний. Громади обрали по одному представнику для участи в засіданнях ради товариства. Цей факт яскраво свідчить, з якою свідомістю ставляться наші хлібороби до кооперації.