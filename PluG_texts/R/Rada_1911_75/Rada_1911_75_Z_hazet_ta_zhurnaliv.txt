Цікаві відомості подає американська українська газета „Прапор" про перепис людности в Бразилії, де є багато наших земляків з Галичини. Десять літ тому назад спис людности Парани не виказав ані одного українця, якби нас тут зовсім і не було. В наслідок того народ український до днесь не має найменшого політичного значіння, ніхто з ним не числиться, бо ніхто не знав нашої численної сили. Газета зупиняється над цим незрозумілим з'явищем, відшукуючи першопричини його й приходить до такого висновку: Ото можний опір польсько-шляхетської верховласти, який вигнав нас з Галичини, з рідної землиці, з рідної батьківщини, притягнувсь за нами аж тут за море. Вправді утіклисьмо з під його верховедної власти, але ганьбляче пятно політичної неволі, пятно польськости лишилось на нас і тут на вільній землі, і тяжко нам з нього обмитись. При списі населення десять літ тому назад, хотяй і сказав хто, що він народяости „Рутено", з Галичини, то писарі писали „Полако", а коли написав котрий „Рутено", то в центральних бюрах вчислено його до поляків, бо ніхто тут не мав понятия, що істнуе якийсь народ український. Хто з Галичини, то для них Поляко, а хто з Росії—то Русо. Газета, закликаючи бразилійських українців до виконання свого патріотичного обовязку — подавати певні що до перепису відомості—сподівається, що нині не прийде вже нам це так трудно. Лиш трохи доброї охоти, при вспільній цій праці, а діло наше увінчається як найкрасшими успіхами.

⁂ Нові вибори до австрійського
парламенту призначено аж на кінець травня ц. р., а „русскіе" вже б'ють на гвалт. І чого, здається? Адже ж, як пише „Кіевлянинъ", шанси „противниковъ русской національной идеи" більш, як кращі. На упорядженім ними („противниками") врочистім відкритті нового товариства було тільки 50 чоловік, що яскраво свідчить про мертвоту й непопулярність „Галицко-Русской Рады". Отже,— віщує далі „Кіевлянинъ",—не зважаючи на негативне відношення більшости людности до цього товариства, його кандідати на майбутніх виборах може й пролізуть у парламент, бо іх підтримуватиме адміністрація, а, крім того, назвиськом нового товариства схоже з назвиськом „Русской Ради", тому нетямущі селяне, що не гаразд орієнтуються в цім, чого доброго подадуть голоси за кандідатів „Г.-Р. Р,“, вважаючи їх кандідатами „Р. Р.". Подаючи такі відомості, „Кіевлянинъ" певне забув, що пише не про Росію. Що ж до того, що селяне не розберуть, де їхній приятель, а де ворог, то даремні турботи, що й доводять вибори, напр., у буковинський сейм, де „русскіе кандидаты имѣли полную надежду на успѣхъ и, однако, не были избраны". Еге — „однако"... Ми певні, що таке саме „однако" буде й на виборах у австрійський парламент. Начитаєшся „Кіевлянина", то тільки й думаєш про те, які то кривди роблять "русскимъ" поляки та українці „подъ вліяніемъ, главнымъ образомъ, намѣстника Бобржинскаго". Чи не чудовий альянсі! ⁂ Як ілюстрацію до того альянсу й до його правдивости наведемо таку звістку з „Діла": „Поляки стараються ще окремими розпорядженями поправити свої виборчі шанси. До таких розпоряджень належить теперірає розписаня виборів з иншим реченцем для Західної, а з иншим для Східної Галичини, щоб підчас виборів в Східній Галичині польська адміністрація і польські партії могли всі свої сили сконцентрувати для „obrony polskiego stanu posiadania na kresach wschodnich“. Все те свідчить аж занадто ясно, що постанови виборчої ординації для Галичини не можна
вважати нічим иншим, як протиукраїнським виїмковим законом" . От вам і „вліяніе, главнымъ образомъ“, Бобржинського! Ні, певне не „вліяніе" і не селянська темнота винні будуть в тім, коли в парламент пройдуть „противники національной русской идеи“, а імено та мертвота й непопулярність тієї ідеї, яку „Кіевлянинъ" ставить на карб „Галицко- Русской Рады".