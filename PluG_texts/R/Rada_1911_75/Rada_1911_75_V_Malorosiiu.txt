В МАЛОРОСІЮ.
II.

Припав до вікна. Але крізь холодне скло знадвору дивилася темрява. Там була ніч. Вона роспустила чорне крило над притихшими полями і сіє мабуть зараз зверху дрібним дощем. Злий осінній вітер мечеться над обстриженими стернями, над беззахистними зеленими молодняками. Притулились до землі села з темними стріхами. Замерли городки—з безлюдними вулицями, з невисокими одноповерховими будинками Там живе окривдженна долею, приголомшена історичною довбнею раса, кращі сили якої роскрадено, луччу кров якої вже давно спущено. Раса флегматична, байдужа, хамська—без ініціативи, без гордости, без віри в свої сили, І в це царство тиші, флегми і хамства, під свист осіннього вітру, важко пахкаючи димом, прискореним темпом котиться по стальних

рельсях поїзд. Поїзд з Київа в „Малоросію". Поїзд з продуктами городської цивілізації. З вістунами і ідеологами того моря, що розливається „тут на півдні". З представниками сорока процентів. З романтиками українства, що теж і собі десь примощуються.

— Що буде?

Але шкло зоставалось холодне і темне —і муляло лоба.

Побрів у вагон і я. Проліз до свого місця під розложеною зверху полицею, відкинувсь головою назад і став дрімати...

—А не хочеться, чорт дери, пускатись на дно?

Розплющив очі. Хтось сидів навпроти. Не було видно —хто. Отже голос був наче знайомий. І в тоні чути було щиро-український гумор. Що за чорт?

— Не вгадаєте —хто? Старий же приятель! Торік у „Чортячій спокусі“—мабуть уже й забули — кого росписували? Хіба не українського чорта?

Пам'ятаєте тепер? Та ще як росписували. З рогами, з ратицями, з хвостом. Зо всіма аньорами... Тілько нічогісінько не вийшло з вашої писанини. Кінець спортили. Пороху не вистачило.

—Я не своє писав, а те, що ви говорили. Та, правду кажучи, я власне й сам не розумію і досі до чого ви там вели. Ну, спочатку про американізацію —це ще, положим, зрозуміло. Значить, американізація українства. Не даром ви були й одягнені під американця: „котелок", піджак од Мандля, хронометр. А от уже універсальний магазин, який ви радили завести, це вже така єрунда! Як іще нас з вами за ідіотів не прийняли.

— Тото ж бо й є! І значить зовсім
дарма ви скінчали на тому, що начеб то після мого візіту в вашій кімнаті зосталося в повітрі щось американське. Ви, знаєте, иноді можете той... підпустить яду. Так от виходить тепер, що од нашої американізації в українському повітрі ніякого американського запаху не зосталось. Хоч вп'ять таки скажу і десять раз готов повторити: Оця сама американізація для українства на часі, ой як на часі! Знаєте, скілько тут на весь поїзд їде нас, представників української культури? В цьому вагоні нас двоє, та в задньому ще одна гайдамака з полтавського статистичного бюро їде —аж на самій верхній полиці, там де чемодани кладуть, перевертається після суперечки з боку на бік. Та ще аж в самому задньому один стихійний українець: шельма, | зайцем їде—заліз як раз під ту лавку, на яку і я був сів, чути було як кректав —„собаче життя!" Так таки по — українському й вимовив і мабуть дуже вже бідоласі круто прийшлось. А то більш все свідомі й не свідомі прихильники тури. Гурт салдатиків, що їдуть в одпуск „домой на побывку“: чешуть наввипередки „но благородньому". І богомолки, що вертаються з Лаври, теж уже наполовину —„деревенськиї" Само собою єсть і росіяне іудейської віри і росіяне малоросійського походження і росіяне чисті. Одно слово —„русское море". Да. Малий український транспорт шле Київ у провінцію. Як курям на сміх. І взагалі, діла не можна сказать, щоб були роскішні. Вже он універсали передплатникам розсилаємо —не думаю щоб це була американізація. Вже кожна домашня звірина з російської чи польської преси хоче нас як не копитом так вухами трактувати. Це погані сімптоми. А хто винен? Сами!


— Ну, то положим. При тих обставинах, в яких доводиться працювати...

— Голубчику. Обставини! Пора вже канути ці обставини. Подумаєш: обставини. В тім то й річ, що крім обставин в значній мірі ще й сами винні. Органично винні!

— Обвинувачувати легко.

— Ех голубчику. Кого обвинувачуєш? Сам себе обвинувачуєш — може таки толк який вийде. Та як же тут на милость божу і не обвинувачувать. Взялись за велику мету, історичну мету — поставити нашого паралітика на власні ноги, і зводимо все на якусь хлоп'ячу забавку. Маємо ентузіастів і фанатиків свого обов'язку і маємо літераторів, кооператорів і авіаторів; вже не тільки вірші пишемо та національне питання росплутуемо, а й на виставки премось, промисловістю та техникою цікавимось медалі получаємо; вже здається можемо мати на власний кошт досить багате і широке життя; вже можемо своєму паралітикові підставити не десятки а тисячі милиць —і все таки паралітик лежить. Може скажете — багаті ми трудом та бідні капиталом, а без капиталу —що таке мовляв груд. Але не тілько капитал притягав до себе труд, а й навпаки—труд притягає, принаджує до себе капитал. Це одговорка. Річ не в цім. Не перейнялись ми, голубчику, духом американським хоч і знаємо в які часи живемо. Мало в нас сидить практицизму, того практицизму, по якому найбільший результат добувається з найменшою тратою. Не привикли ми проводити в своє життя ту економію сил, при якій кожна крихотка праці тілько тоді вважається добре використуваною, коли для неї знайдено найкращий, найлегший в
данних умовинах вихід.

— Пахне здається „малими ділами". А і любите ж ви їх, ці малі діла—що там собі не кажіть.

— А хіба, може скажете, для великих діл економії сил не треба? Погано носом чуєте, голубчику! Слухайте далі. Так от, значить, мало в нас американського духу, практицизму, економії сил. І на чому це найвидніше, на чому це грозить найбільшого небезпекою, так це на нашому універсальному магазині.

— Знов універсальний магазин! Киньте і голови не морочте — тілько себе коморомітуете.

— Голубчику! Універсальний магази —це є повнота українскої культури —і не якоїсь там етнографичної, а справжньої, яка б стояла врівень з потребами часу. Культури, пересадженої на український грунт і пристосованої до українських обставин. Це — те, про що вже й балачки не може бути, що стало для всіх річчю ясного й безперечною. Так от про цей універсальний магазин. Всім відомо, що кожний магазин держиться покупателями і істнуе з своїм крамом для покупців. Це прінціп комерції. І в нашому магазині вже можна достать багато всякої всячини. Але що ж у нас виходить? Ми з свого магазину зробили якийсь голубник, до якого покупець поки долізе, то втеряе всяку охоту щось купувати.

— Ага! Ви он про що. Опізнились! Про це вже багато й до вас говорено. І говорено не з вітру, а спеціялистами, людьми, які близько стоять до справи й знають. Инакше не можна. Ви сами знаєте, що явище це при наших умовах неминуче і тимчасове.

— Добре. Згоджуюсь. Замісць східців ми мусимо держати біля свого магазину драбину, по якій покупці повинні дертися на наш голубник. Але дайте тоді, бога-ради, всі щаблі. Візьмім, напр., відділ преси в нашому магазині. Найвищий щабель—всеукраїнський місяшник є, і з нього вже можна оглядати всю українську літературну продукцію. Є середній щабель — щоденна газета для російської України: хто на нього зліз, той уже наш покупець. Трохи нижче є ще один щабель спеціяльно для селянства та робітників і хто сюди зліз, той теж наш покупець. Але як же бути з тим покупцем, що може й зліз би та високо? І чого ж ми тоді бідкаємось, що наш магазин минають покупці, що цих покупців, як кіт наплакав? Для мене річ ясна. В нашій драбині нема одного щабля, і саме того, по якоку широка „Малоросія" могла б підніматися до України.

— Воно то може й так. Але як там балакати про якісь нові щаблі, коли й ті, що є, ледве держаться?

— Голубчику! Може через те й ледве держаться, що першого щабля немає: Це раз. А два: де в чому ми вже розкошуємо. Де-що можна, значить, вкоротити і на ремонт нашої щербатої драбини засобів вистачило б. Там чи прийшлося б дати новий щабель, чи нижче спустити якийсь старий, якось би та справилися. Тут річ власне не в цьому. Після того, як нам стало можна відчинити свою крамничку і не здійснились наші надії хоч на сто тисяч покупців, замісць ста тисяч побріників, і розвіялися від свіжого повітря мрії про ту, що наш розслаблений ось тобі зразу встане, візьме одр свій і піде, —так після цього ми є стала вже далі дурити себе і сказали. опеклись! Але замісць того, щоб робити з цього логичний висновок, ми побалакали трохи з горя та з печалі про певні елементи в українстві непевні або натуральний одкид —і на

цьому заспокоїлись. Отже тепер знову насувається наше прокляте питання: коли „Малоросії* важко підніматися на той щабель, який ми їй підсунули, то як же бути? Чи приспособитися так, щоб „Малоросія* мусіла б таки, кінець-кінцем, прочуматися і голова, таким чином, потягла б за собою й ввесь величезний, аж до Кубані, хвіст? Чи замаринуватися з певними елементами на голубнику і витворити з себе хоч і невеличку але належну філію української цітаделі в Галичині? Я знаю: ви боїтесь, пригинаючи Україну до Малоросії, втратити патент на повну національність. Але ж ми говоримо тільки про малоросійський щабель, один щабель в драбині. Чи може вам маринад з патентом інтересніший?

— Значить, по вашому, краще відректись від Галичини, ніж зостатися на голубнику без малоросійського загалу?

— Я не казав, що треба відректись.

— Не крутіть. З ваших слів прямий вивод, що краще відректись. Ви антігаличанин!

— Перехрестіться! Як би я був антігаличанин, то річ ішла б в усякім разі не про драбину. Ви знаєте, що таке наша антігаличанщина, коли вона справді є? Або непорозуміння, або конкуренція філологів: от ви так викували, а ми ось краще —і менш усього серйозні ідейні контроверси. Я не кажу —що для контроверс нема ґрунту, ґрунт є. Ми з галичанами довго таки жили окремим життям і багато де в чому розійшлись. І дехто лякається, коли б не розійшлися ще дужче в ріжні сторони. Так не те вже, голубчику, тепер життя пішло; воно вже не розводить, як раніш колись, а зводить до купи. Та й наші спільні приятелі — поляки, москвофіли, росіяне та поляки іудейської
віри і малоросійського походження, чисті росіяне тину Бобринського та Стаховича— о, вони всі теж прийдуть на поміч життю. Вона тепер не тільки розворушують нас, а вже потроху й наближають. І хай, чорт дери, розворушують і наближають! Одно слово, на мою думку, ні ми од галичан, ні галичане од нас не відречемось одно од одного, хоч би й хотіли. Помимо цього, іменно галичане, по мойому, і в найбільш перейнята духом практицизму і найбільш життєспособна з погляду американізації — частина українського народу —і значить в галичан нам, російським українцям, доведеться довго ще і багато де-чому вчитися і довгий ще час нам було б дуже погано самим без галичан, бо не одна ще справа загально-національного характеру не буде може програна тільки дякуючи культурнішим, організованішим, рухливішим галичанам. Ні, голубчику, я не дурень, щоб не розуміти своєї власної користи —і не антігаличанин... І чим галичане найбільш випередили нас, так це організацією своєї буденщини. У нас ще національна робота не діло, а саможертва, не звичайне буденне життя, а якесь свято. Ми все —ще більш літератори та авіатори, ніж, приміром, кооператори. В їхньому ж житті може менш цієї поезії, ніж в нашому, але за свою прозу вони добре вхопились обома руками. На їхньому фоні може нема таких ярких фігур, як у нас, зате вони—дружний, міцний гурт. І нам теж, аж кричить, треба якомога швидче зорганізувати свою буденщину на галичанський лад. І знаєте, на кого я тут сподіваюсь? Не на наших ентузіастів та фанатиків з неліквідіруваних історією пережитків Запоріжжя, які виявили силу впертости і героїзму, але які за межі свого індівідуального любительства майже не вийшли і спромоглись тільки поставити голубник дуже зручний для бездоганної отже і безславної смерти. Ні, не на них я сподіваюсь. Очі мої обертаються в инший бік. Організує нашу буденщину Курдупель! 

—  Хто?— спитавсь я, думаючи, що н дочув.

— Курдупель, — промовив він з смаком — Знаєте: попадається між нашим братом такий тип. Низеньке, присадкувате, иноді ще й кирпате. Але дебеле—і пальця в рот йому не клади, їх так і звуть: Курдупель або ще — Хитрий Панько. Так от на цього Курдупеля я покладаю надії. Я почав пильно і з інтересом придивлятися до нього, але контури, видно, роспливалися в темряві і пере до мною на протилежній давці тільки очі світилися як дві гострі точки.

— Він ліквідує теперішню нашу запоріжську анархію. Він заведе бухгалтерію буденного нашого життя. Він урегулює експлуатацію національної енергії. Він нанюхає і намацає вас таких, які ми справді —з реальними нашими потребами і з реальними нашими силами. І він, цей Курдупель, будьте певні, приспособиться і до наших калічних обставин і не вважаючи на них, пустить в оборот все, що можна пустити.

— Гм... Курдупель. Але це щось невимовно буржуазне... це просто апологія якоїсь буржуазної тупости...

— Ну. не кажіть. Хіба ви думаєте, що на голубнику опинилися тільки наші буржуї? Попали туди і наші пролетарії. І їм може ще потрібніші ніж буржуям малоросійський щабель і Курдупель. А то он дивіться, як наща есдеція на лаврах прохлаждається. А у партії ж нашого пролетаріата дуже відповідальна роль — бути авангардом
в боротьбі за ті окраїни, якими все більш обростають великі центри. І Курдупель кінець кінцем таки прийде і не дасть пуститися на дно ні буржуям, ні пролетаріям. Тоді підуть в діло і наші індівідуалісти — запорожці: в національній боротьбі, коди стане доходити до дев'яюго валу, вони дадуть найвищі і найколорітніші виплески національної енергії... Так от, голубчику, ми значить і до кінця добалакались...

Дві гострі точки затанцювали пере до мною в пітьмі. Але я на цей раз рішив бути хитріший, ніж в попередній його візіт до мене. „Стрівай же, чортяко, я тебе схоплю!" І я став тихенько підкрадатись.

— Так, значить, і кланяйтеся нашим на голубнику; американізація — раз, Курдупель в ролі організатора буденщини —два, і три — малоросійський щабель в драбині. Щоб „Малоросії" легче було зростати до України. Бо час іде, критичний час. Надходять наші національні іспити. І який дурень...

Я метнувся вперед, щоб схопити його в руки. А в руках я таки міцненький.

— Будьте осторожнѣе, господинъ! залунало враз у мене над головою, — Такъ и человѣка сбить съ ногъ можно.

Я розімкнув очі. Пере до мною стояв кондуктор.

— Вы откуда ѣдете? Изъ Кіева?

Він окинув мене неймовірним поглядом і додав:

— Билетъ есть? Прошу предъявить.

На дворі був уже сірий ранок.



С. Пригара.