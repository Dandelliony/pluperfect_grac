П. А. Столипін і сенат.

    Газети звертають увагу на те, що премьєр-міністр П. А. Столипін в кількох випадках скасував постанови державного сенату. Так „Рѣчь“ наводить два таких випадки. Перший—коли Столипін телеграфував пермському губернаторові, щоб той припинив виконання сенатського указу, яким приписувалося наділить робочих на заводі Строганових по числу калічних душ, а не по числу душ, які значилися ще в 1862 році, як хотів цього Строганов. Другий—коли Столипін не погодився з сенатом в справі видачі закордонного пашпорта хворій жінці одеського жителя Ворзенко. Одеський градоначальник не хотів видать цього пашпорта без нотаріяльної довіренности. Сенат визнав цей вчинок незаконним. Але міністр внутрішніх справ не погодився з сенатом, зазначивши, як причину, між иншим те, що Ворзенко дуже різким тоном написав свою скаргу. Сенат одначе знов потвердив свою думку. „Совр. Слово" говорючи про ці випадки скасування постанов сенату пише, „Це тіж „волевые импульсы“., що і в драмі з 87 ст. Очевидно, заходи міністерства внутрішніх справ находяться в звязку з бажанням забезпечить інтереси властників заводів Абашелінових та Строганових од небезпеки, яку утворив указ".