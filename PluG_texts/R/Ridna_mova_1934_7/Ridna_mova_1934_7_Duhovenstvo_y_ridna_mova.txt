Духовенство й „Рідна Мова“.
Ⅰ.
Митрополит Галицький Кір Андрей Шептицький благословляє своєму Духовенству передплачувати „ Рідну Мову“.
На прохання Редакції благословити своєму Духовенству передплачувати „Рідну Мову“, Митрополит Галицький Кір Андрей Шептицький відповів листом, а в нім, між іншим пише:
„Рідну Мову“ дуже ціню, і не маю трудности в офіціяльних „Архієпархіяльних Відомостях“ її помістити й духовенству поручити. До „Рідної Мови“ в своїм часі перешлю кілька слів.
Андрей Митрополит.
Ⅱ.
Архієпископ Волинський Алексій поблагословив своєму Духовенству передплачувати „Рідну Мову“.
Волинська Духовна Консисторія 11 травня 1934 р. розіслала до Всечесного Духовенства Волинської Єпархії такого обіжника ч. 9901, за підписами: Члена Консисторії Протоєрея П. Відибіди-Руденка, Секретаря Консисторії і Столоначальника Свящ. Ол. Вітенка:
„У Варшаві за редакцією Проф. Д-ра Івана Огієнка виходить науково-популярний місячник „Рідна Мова“, присвячений вивченню української мови. Часопис цей зовсім аполітичний.
Надаючи велику вагу вивченню української мови як у слові, так і на письмі, без чого не можна обійтися в щоденному житті, а особливо в проповідництві, Духовна Консисторія, на підставі своєї ухвали, затвердженої резолюцією Високопреосвященнішого Алексія, Архієпископа Волинського й Крем’янецького, з дня 9 травня б. р., рекомендує Всечесному Духовенству Волинської Єпархії передплачувати згаданий часопис.
Річна передплата того часопису виносить 6 зл., 1/2 річна 3 зл. і 1/4 річна 1 зл. 60 гр.
Адреса: Варшава, ул. Стальова 25 м. 10.
