Дописи Прихильників рідної мови.
Духовенство допоможе „Рідній Мові“! Добре відаю, що Редакція „Рідної Мови“ пружається з біди́цею й задумує покурби́ти об’єм... Я увірений, що наше громадянство, головно свідоме духовенство та його Єпархіяльні Помочі на своїх сесіях і загальних зборах, дізнавшися про скрутне матеріяльне становище цінного мовного журналу, а пам’ятаючи Маркіянів заповіт у цьому напрямі, не допустять до скорчувань чи поменшувань, а то й до припинення... Масовою передплатою та пильними, правильними пожертвами підтримають це багатовартісне й всебічно цікаве Видавництво, що за короткий час стало національними гордощами на цій височенній культурній ділянці.
