Справа навчання рідної мови наших великоміських, головно робітничих дітей, — пекуча невідкладна справа, і на неї слушно звертає увагу Вд. о. О. Годунько. Мусимо всі рятувати цих дітей. „Рідна Мова“, а власне „Бібліотека Рідної Мови“ радо видасть своє „Рідне Слово“ й пустить його по низькій ціні поміж усіх наших дітей (та самоуків) у краю й на еміграції. Якби благородна іниціятива о. Годунька — створення фонду на видання „Рідного Слова“ — справді здійснилась, тисячі занедбаних дітей мали б приступну початкову граматику своєї рідної мови. Даймо ж нашим дітям цю граматичку! Чи серед українського народу перевелися щирі меценати, що боронили б свій наро́д від культурного упадку? Відгукніться! Редакція.
