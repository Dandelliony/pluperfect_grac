Державна Дума.
ПЕТЕРБУРГ, 16. Предсідательствує князь Волконський. Згідно з заявою комісії по запитаннях—балотировкою знімається негайність запитання про переслідування адміністрацією представників робітничих організацій, що брали участь в працях антіалкогольного з'їзду. Продовжуються загальні суперечки по роспису.

Челишов каже, що держава повинна брати мито тільки на моральних підставах, в Росії багато великих прибутків од монопольок; таким чином —експлоатуються людські пороки та немощі. Така сістема не веде до оздоровлення держави, тим більше, що з 718.000.000 карб, прибутків од спиртних напитків—90 процентів вноситься біднотою, селянами та робітниками. Опіраючись на числові дані та приватні листи і документи, Челишов малює сумну картину занепаду, до якого доводе піяцтво. Челишов закликає Думу знайти засоб, щоб змінити сістему, яка веде державу до погибелі. Тепер, — каже оратор, —уже єсть ознаки того, що громадянство іде проти цеї сістеми, як от одміна у війську „ законів чарки “, казання трезвости, приговори селян проти монопольок, але правительство піклується про те, щоб село не лишилось без монопольки. Челишов нарікає на міністерство фінансів за його сістему.
