Економичне життя України.
Аренда землі на Поділлі. За аренду одної десятини ораної землі на Поділлі в 1909 р. платили 12—18 карб, за рік. Засіяти й взагалі обробити одну десятину пшениці коштувало 62 карб. 92 коп., рахуючи в тім числі й арендну плату за землю. Що ж до прибутку з одної десятини, то в 1909 р. він не переходив 70 карб. 60 коп. Таким чином, одна десятина арендованої землі, засіяна пшеницею, дала арендаторові в 1909 р. коло 10 карб, чистого прибутку. 
Хоча й 10 карб, з десятини —прибу- не дуже великий, але ми сумніваємося, щоб і ця цифра була цілком правдива.        
Селянське молочарство в Наддністрянщині. Кореспондент „Торг.-пром. Газ.“ подає дуже втішні звістки про розвиток селянського молочарства в Наддністрянщині, особливо в тираспольськім повіті. Виявляється, що, дякуючи німцям-колоністам, і серед селян молочарство розвививається з кожним роком усе помітніше: майже в кожнім заможнішім селянськім господарстві істнують сепаратори, які часто купуються гуртом, а вироблене масло випускається на продаж дрібними кусками й, на німецький зразок, конче обертається в пергаментозий папір, від чого масло виходить чистіше й краще, та його й лекше так паковати. Виріб овечого сиру також розвинувся останніми часами серед місцевих селян, і число овець у них зростає. Ще недавно, років 5 —7 тому, коди ціни на землю найбільше зросли, коли селяне й поміщики почали орати свої пасовиська, вівчарство в Наддністрянщині занепало до того, що в де-яких селах вівці зовсім перевелися. Тепер помічається зовсім инше: число овець зростає, особливо у селян, зростають і пасовиська, а де випасів ще мало, там овець до жнив годують сухим кормом, а після жнив їх випускають на стерню. Яку силу вівці мають у молочарськім господарстві видно, напр., з того, і що за инший рік вівця двічі окупає свою вартість, рахуючи в тім числі й вовну й ягня. Опріч того, невибагливість вівці що до корму ще збільшує її користь і значіння в молочарськім господарстві. 
Земські заходи. Чернігівська губерська земська управа приступила до ліквідації Кролевецького кустарно-ткацького складу й Алешнянської гончарної майстерні. Склад передається повітовому земству, а гончарну майстерню зовсім закрито й майно розпродано. 
Кооперативний рух. Нове потребительське товариство одкривається в с. Куківці, на Поділлі. — Нове кредитове товариство одкривається в с. Пасинках, на Поділлі.— Нове сельсько-господарське товариство одкривається в с. Црусах, на Київщині — Новий кооперативний млин одкрився 2 лютого в селі Литвинівці, київського повіту. 
З діяльности селянських кооперативів. Боромлянське кредитове товариство (на Харківщині) в 1909 р. завело цілу низку корисних підприємств: лісний склад, прокатний пункт, склад плугів і дахової бляхи, склад фарб, борошна житнього й питльованого, склад насіння й магазин для ссипки хліба. Боромлянське товариство не тільки кредитує своїх членів товаришів, але також дбає про те, щоб позички не витрачались марно й щоб члени не переплачували на продуктах. Так, дахову бляху боромлянські купці продавали по 2 карб. 40 коп. за пуд, а товариство продавало по 2 карб. 22 коп. За перших 8 місяців 1909 р. товариство продало своїм членам усякого господарського припасу на суму 13.172 карб. 74 коп. 16 ноября товариство одкрило ссипку хліба й за перших 4 дні приняло всякого збіжжя на суму 48.462 карб. 
У селі Залужнім, на Волині, істнує маленьке потребительське товариство. Має воно всього 27 членів-пайщиків, а все ж товариство закінчило 1909 р. з прибутком у 100 карб. Місцева інтелігенція в кращім разі ніскільки не цікавиться селянською справою, а тому товариство носить характер чисто селянський.
