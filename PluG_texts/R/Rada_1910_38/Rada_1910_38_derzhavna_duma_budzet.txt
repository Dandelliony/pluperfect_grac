ДЕРЖАВНА ДУМА. (Засідання 15 февраля *). Розгляд бюджету.
Після промови Мягкого, що різко критикує поділ державних грошей і кінчає свою промову надією, що „Росію і російські финанси може вивести на справжню путь тіль и справжнє народне представництво за допомогою самої країни” , — говорить єп. Митрофан. Промовець зазначає великий зріст асігновок на народню освіту, говорить про скрутне становище духовенства, що через брак відповідних коштів не може так служити народній освіті, як можна б було при инших умовах, і радить Думі та урядові гуртом вжити всяких заходів що до підвищення моральности людности і зменшення піяцтва, від чого буде залежати финансовий добробут країни.

