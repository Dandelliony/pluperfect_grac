„Малороссы — не инородцы“.
Гр. Бобринський 2-й, відповідаючи Шингарьову, каже, що кадети хотять принизити вагу бездефицітового бюджету. А далі протестує проти того, що українців залічено до инородців, тим часом, як на думку Бобринського, вони—корінне русске насеління, що однаково з великоросами брали участь в тому, щоб утворити велику Росію. Промовець вважає, що русский народ оберігає окраїни, а не гнітить їх. 
Після промови Шейдемана (октябриста) говорить міністр фанансів Коковцев, який вважає, що єдиною метою лівих промовців було — знищити добре вражіння, зроблене промовою голови бюджетної комісії. В дальшій частині своєї промови міністр сперечається з Шингарьовим та иншими депутатами, що неприхильно висловлювались проти роспису. 
Обстоюючи тихий поступ, міністр каже, що уряд найсамперед допоминається “зміцнення нашої сили, зміцнення народної школи і підвищення рівня хліборобства". (Оплески на правих і почасти в центрі). 
Березовський 2-й вважає непотрібними загальні дебати в справі бюджету, гадає, що Шингарьов виголосив свою промову з єдиною метою за все обвинуватити уряд, крім того Березовський рішуче протестує проти слів Шингарьова, ніби праві мріють про знищення Думи. По цій промові засідання закрито.
