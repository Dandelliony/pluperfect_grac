До смерти В. Ф. Комісаржевської.
ПЕТЕРБУРГ, 16. Незабаром одбудеться грандіозний похорон В. Ф. Комісаржевської. Будуть приймати участь всі вищі школи та громадянські депутації. Поховають її в Олександро-Невській лаврі. Генерал Сльозкин, чиновник особливих доручень при П. А. Столипинові, який знав Комісаржевську ще маленькою дівчиною, а потім — артисткою випросив у Столипина аудієнцію з приводу заборони Гермогеном панахиди за покійну. 
МОСКВА, 16. Тіло Комісаржевської прибуде до Москви сьогодні. Студентство та літературне товариство зібрало гроші на стіпендію імееи Комісаржевської. 
ОЛЕКСАНДРІЯ, 16. Сьогодні в соборі одправили панахиду за В. Ф. Комісаржевську. Артистів місцевої труппи не було.
