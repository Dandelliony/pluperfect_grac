Як провадиться культ-освітня праця в Андрушівському сельбудинкові.
У місті Андрушівці, Житомирської округи, є сельбудинок. Коли зайдете в середину, ви не скажете, що це сельбуд, а чому? З правого боку—кімната, де красується вивіска „голярня“, але не сельбуда, а приватня. Далі ви заходите в кімнату і перед вами стоять на долівці до 30 бочок пива, потім полиці, що виставлено ріжним вином. На переднім місці—„Руська горька“—себто 48 градусів. Може ви захтіли б пообідати й шклянку чаю випити, то цього не знайдете. А що торкається ковбас, пива та вина—хоч завались Що ви ще можете побачити там? — Ось „тепла компанія“, що, мабуть, не одну шкляночку „горької“ пропустила, а балачки дійшли вже до того що один з „теплої компанії“ каже другому — „б'ю пари, что с'єм воз дынь“. Иноді доходить й до більшого весілля. Не думайте знову ж, що це їдальня сельбуда, ні, тільки патент сельбуда, а у буфеті сидять Старосільська кооперація, що хворіє на хворобу відкривання пивних і роспивочних, як в свойому районі, так і инших, а що до постачання свойого пайщика предметами першої необхідности, Старосільська й в думках не має. Коли зайти до них в крамницю,— нічого не знайдете—ні солі, ні гасу, ні сірника і т. д. Що ж робить правління? — Возить та й возить—пиво та вино. Пять членів правління і всі працюють та грошики одержують, а оборот крамниці в день 2-7 8 карб. Правління сельбуда не хазяйновите. Одного разу поставило виставу на користь сельбуда, бо своїх коштів вони не мають. Здавалось, що в цей вечір все на сельбуд, але не тут то воно було. --- Баль „пролєтарский“, який обійшовся не більш 60 карб. Сельбуд, твій спосіб освіти села через пиво та вино не годиться. Перше слово за сельбудом по лінії сельбудинку, друга слово за Губкооператкомом, що його товариства перетворюються у пивні та ще на винос. Всебачущий.
