Такий радгосп мало чому селян навчить. 
В Карповецькій громаді Чуднівського району була дуже гарна зерноочистна машина-триєр, що на протязі майже 5 літ гарно чистила насіння всьому селі. Коли вона вторік щось трошки зіпсувалась, то громадою на сході було ухвалено попросить місцевий радгосп, щоб його справить. Зарадгоспом т. Баранов з цим погодивсь, і обіцяв в короткий час справить. Сказано—зроблено—триєр завезли в радгосп, а треба зазначити, що машина була дуже цінна, з запасним ціліндром та ситом, тепер коштуватиме не менш 500 карб., а хватилоб її для громади ще на років двадцять посівкомпанії. Стала во?а допитуватись, де наш громадський триєр, а ми відповіли, що він радгоспі ремонтується. Кілька селян пішли з нами в радгосп обдивиться, в якому стані триєр знаходиться і що потрібно зробить, щоб його обов'язково на весну поставити на роботу. Яке ж було нам диво, і яка нас всіх взяла злість, коли замісць майстерні нас привили в хлів, де мало не весь в гною стояв триєр—наше громадське добро, а замісць майстрів зверху його ремонтували кури та индики службовця радгоспа. Від щирої праці останніх машина зовсім поржавіла, сита подерлись. Запасний ціліндр та сита в низу ремонтували свині. Щоб щиріше вони брались до ремонту, то культурний господар додумавсь давати їм там їсти з того циліндра. Таким чином, наша коштовна машина, що має для села величезне значіння пропала в радгоспі. Адміністрація радгоспу, знищивши своїм господарюванням самий радгосп не пожалувала навіть і селянського добра. Навряд чи люди, що там сидять, допоможуть селянам своє господарство лагодить. РСІ, поділись з нами своєю думкою про цих „культурників“. Свій селянин.



