ЖИТТЯ РАДЯНСЬКГО СОЮЗУ.
(Огляд).
У комуністичній партії. Протягом кількох місяців обмірковувалася справа в тов. Троцьким, котрий у своїх останніх книжках і промовах провадив свої попередні напівменшовицькі думки, непогоджувані з поглядом партії, а також із тим, чому навчав В. І Лєнін. Усі організації партії одностайно висловилися проти вчення тов. Троцького й вимагали вирішень про нього з боку центрального комітету партії. Центральний комітет та центральна контрольна комісія цими днями абіралися в повному складі (не пленум) і насамперед обміркували справу з тов. Троцьким. Плнумом визнано, що тов. Троцький щороку, --- — щомісяця, — чимраз більше розходиться з партією в багатьох найважливіших питаннях. --- Тов. Троцький, як під час першої революції—1905 року, так і зараз, не досить усвідомлює, оскільки є важливою для робітничої класи спілка з селянством. Часто-густо він не погоджувався з господарчою політикою партії, коли партія скерувала цю політику в інтересах селянства. У т. Троцького є сила ще й инших помилок. Найбільш важливим є те, що він спричиняється до розходжень унутрі партії, йде проти постанов партійного з’їзду й тим утворює небезпеку для єдности партії. Без єдности ж партії, без залізної дисципліни в її лавах—не може бути й успіхів революції. Пленум ЦК та ЦКК через це саме зробив т. Троцькому суворе попередження—коритись надалі партії не на словах тільки, а й на ділі,—та припинити всіляку боротьбу проти вчення Лєніна На разі ж невиконання т. Троцьким партійних вирішень, --- Разом із цим пленум зняв т. Троцького з роботи в Революційній Військовій Раді СРСР, визнавши, що керування його армією неможливе, оскільки партія не матиме можливості підтримувати його своїм авторітетом, по за цією підтримкою партії може підупасти дисціпліна в армії. Партія неухильно зміцнює свою єдність і свій зв'язок з широкими робітничими та селянськими масами. Широкий зв’язок з селянськими масами зараз закладається в партії через сільське вчительство. Всесоюзний з’їзд учителів, який щойно відбувся в Москві, від імени сотень тисяч народніх учителів, прийняв керовництво над собою комуністичної партії. Учителі обіцювали стати вірними поміщниками Радянської влади й партії. Всіма своїми силами, всією своєю працею вони обіцювали зміцнювати спілку робітників та селян, яко величезну підпору радянської влади Учителі будуватимуть нову школу спільно зі всім народом. Вони навчать дітей—на підвалинах знання—колективно будувати свою працю й своє життя. Вона навчать їх стати справжніми господарями життя. Так сказали вчителі у своїх резолюціях по доповідях представників уряду й партії на з’їзді, з такими словами вони звернулися в своїй відозві до вчительства всіх країн. У селянина тепер буде певний спілник у його праці на селі—громадянській та господарчій. Господарську змичку з селянством міської промисловости буде забезпечено, коли селянство спроможеться купувати більше міського краму. А за-для цього потрібне й поширення селянського господарства, селянських прибутків, і поширення міської промисловости—більше краму по більш дешевій ціні. У такому напрямку й зростає наше господарство. Це виходить і з державного бюджету,—прибутко-видатку нашого Союзу, складеного на 1924—25 рік. Держава вже не витрачає, як раніш, великих грошей на транспорт (залізниці й водні шляхи); транспорт зараз сам себе виправдовує Промисловість зараз одержує з державної скарбниці далеко менше коштів, аніж перше. Прибутки від державного майна, від промисловости й торгівлі зараз більші, ніж од усіх наших податків. Найгололвнішим є те, що прибуток у державі вже сходиться з видатком. Нема вже потреби випускати гроші на покриття збитків (дефіціту). Разом із цим провадиться неухильна боротьба за зниження цін на міський крам, що на його є такий попит з боку селянства. Протягом грудня в загальному трохи знизились як гуртові, так і роздрібні ціни промислових виробів. Попит селянства на такі вироби вже зростає, й по багатьох місцях ще не задоволено „крамового голоду“. Це доводить, що незважаючи на неврожай, селянське господарство стало більш прибутковим. Селянське господарство зростає. Це видко також із засіву озимового клину, якого збільшено в цім році по Союзу пересічно на 5 відсотків, а по неврожайних місцевостях навіть —на 10 відс. Поширенню селянського господарства значно допомагає держава: по бюджету держава відпускає на допомогу неврожайним районам 54 с пол. мілійон. карб. Всього у цім році допомога сільському господарству від державної скарбниці—100 з лишком мілійонів карб. проти 59 міл. минулого року. О. Попова

