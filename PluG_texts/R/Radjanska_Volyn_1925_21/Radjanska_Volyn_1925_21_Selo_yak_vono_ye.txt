СЕЛО, ЯК ВОНО Є.
С. Сушки, Барашівського району. Село має 527 дворів. Перевибори сільради пройшли досить гарно, в члени сільради попали лише незаможники. Робота в ній провадиться гарно. Зараз провадиться підготовча робота до землеустрію—земельна регістрація. До деякої міри перешкоджає роботі роскиданість села — хутора; від цього головним чином терпить кульосвітня праця села. Організація КНС, що об'єднує 150 членів-незаможників, в останній час працювала кволо, бо голова КНС був дуже переобтяжений роботою: він одночасово голова правління СПО та землеустрійної комісії,  райКНС недавно зробив перевибори. Культосвітня праця серед незаможників, серед селян оживає. Роспочато роботу в хаті-читальні, якої до цього часу не було Членів хати-читальні більш 50. 3?організовано гуртки. Має видаватись стінгазета, якою селяне дуже зацікавлюються, довідавшись про те завдання. При хаті-читальні є невеличка бібліотечка та газети. Селяне тепер майже кожний день по вечерам відвідують хату-читальню. Трудно притягнути до праці молодь, особливо дівчат, що не відвідують зовсім лікнеп. Споживче та сільсько-господарське товариства працюють не гарно, бо підривають одне одного. Особливо селяни цікавляться с.-г. кооперацією, в якій є до 100 пайщиків. Перешкодою в роботі с.-г. т-ва є відсутність коштів. Кредиту до сього часу но отримали. В селі є школа 4-х літка та амбулаторія. Вчительство приймає активну участь в роботі сільради та КНС, відстає в цьому відношенні медперсонал амбулаторії. Слід відмітити розвиток бандитізму як в нашому селі, так і взагалі в Барашівському районі, трапляються часті пограбунки селян. Сушківець.
