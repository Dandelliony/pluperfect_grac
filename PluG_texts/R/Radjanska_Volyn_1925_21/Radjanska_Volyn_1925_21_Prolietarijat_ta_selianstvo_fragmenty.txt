
Пролєтаріят та селянство.
Що означає гасло „обличчям до села“?
Стаття т. Г. Зінов'єва. --- У 1920—21 роках ми теж бачили зростання політичної „активности“ тодішнього села. Воно виявляється в досить відомих подіях у Сибіру, далі в Кронштадті, потім у Тамбові та инш. Це було зростання „активности“ на грунті занепадання господарства, на грунті гострого незадоволення проти радянської влади. Це була перша (й будемо сподіватись—остання) велика внутрішня криза радянської влади, як характеризував тодішнє становище В. І. Лєнін. --- Тепер це зростання політичної активности села може піти й піде по лінії зміцнення пролєтарської диктатури, коли тільки ми не наробимо великих помилок, коли ми ясно дамо собі відчит у тому, що буває двох родів оживлення політичної активности села - „тамбовськронштадське“ й теперішнє. Нове вело економично міцніє. Засівні площі збільшуються. Окремі райони (наприклад, Україна) вже майже цілком підійшли до рівня 1916 року. Тай взагалі по цілому СРСР засівна площа досягла вже 87 відсот. довійськової. Швидке зростання сільсько-господарських, техничних та риночних культур є безумовним. Скотарство ось-ось досягне рівня 1916 року. Навіть неврожай 1924 року не припинив, а лише трохи затримав темп зростання сільського господарства. Село починає харчуватись усе більш задовольняюче. Село споживало калорій у день на одного дорослого їдця в 1919 20 роках —3594, у 1920—21 р. —3387, у 1921—22 р —3053, у 1922 —23 р. —3819 у 1923—24 роках —4040 Кількість безлошадних господарств зменшується, ---. Словом, нове село економично міцніє. Коли темп розвитку буде таким самим, як досі,—а може бути, він навіть зростатиме, —то перспективи піднесення сільського господарства дійсно є величними. Кількість беззасівних господарств, маломіцних, зменшується, а середняцькі господарства зростають. Середняцька група зросла по кількості. Це стверджується всіма цифровими даними за 1924 рік. „Обличчям до села“—це не означає обличчям лише до середняка, а це, у всякому разі, означає—обличчям до середняка за всяку ціну. Жовтнева революція проходила під гаслом: влада робітників та найбіднішого селянства. Але ж це не означає, що „найбідніш“ селяни так назавжди й захотять залишитись найбіднішими. І, зрозуміло, наше завдання теж ні в якому разі не полягає в тому, щоб залишити їх назавжди в числі найбідніших Крайні два полюси села, безумовно зростають. Поки що місцями зростає й набуває сил куркуль. Боротьбу проти нього, особливо в галузі економичній, нам доведеться в свій час організувати більш систематично, а-ніж це було досі. Ця боротьба проти куркуля, при несприятливих для нас умовах, може навіть стати першочерговим завданням політичної боротьби на селі на протязі низки років. Але як - раз для того, щоб ми могли з поспіхом повести боротьбу проти куркуля, нам треба за всяку ціну знищити маючуся в нас тенденцію об’являти куркулем усякого, хоч трохи справного селянина, який підносить своє господарство та дещо ощаджує в свому господарстві. Треба пам'ятати, що середняк—це величезна більшість села та що ця сама середняцька більшість на ділі є ще дуже бідною господарством. „Теоретично ми зійшлися на тому, що середній селянин не є нашим ворогом, що він потрібує особливого відношення, що тут справа буде змінюватись у залежності від багатьох податкових ментів революції“—так казав т. Лєнін на 8 му з'їзді нашої партії. (Том XVI, стор. 99). „Принципово це відношення було ясним для нас і перед початком революції. Завдання нейтралізування селянство було поставлено нами. На одних московських зборах, де доводилося ставити питання про відносини до дрібного буржуазних партій, я навів точні слова Енгельса, котрий не лише вказував, що середнє селянство є нашим спільником, але і висловлював навіть упевненість, що може бути, вдасться обійтися без репресій, без заходів придушення й по відношенню до заможнього селянства. У Росії це припущення не справдилося. Ми стояли, стоїмо і будемо стояти в прямій громадянській війні з куркулями. Це є неминучим. Ми бачили це на практиці. Але часто, через недосвідченість радянських робітників, через складність питання, удари, що призначалися для куркулів, падали на середнє селянство... У нас немає таких благ яких ми могли б дати середньому селянинові, а він є матеріялістом, практиком і потрібує конкретних матеріяльних благ, яких ми зараз дати не можемо та без яких країна повинна обходитись, може бути, ще місяці тяжкої боротьби, яка обіцює вже повну перемогу. Але ми можемо багато зробити в нашій администраційній практиці, поліпшити наш апарат, виправити багато зловживань. Ми можемо й повинні вирівняти та виправити лінію нашої партії, яка в недостатній мірі йшла на спілку, на угоду з середнім селянством“. (Там же. стор. 107—108). Так казав т. Лєнін і ще в 1919 р Тим більш є необхідньою для нас спілка, угода з середнім селянством тепер. ---, ми можемо на протязі кількох років досягнути того, щоб цей селянин-середняк був так само задоволеним і став до певної міри майже такою ж міцною опорою радянської влади, як середній безпартійний робітник зараз. --- У відношенні матеріяльних благ, які ми могли б дати селу, справа, зрозуміло, стоїть і зараз ще не гаразд. Скільки аршин ситцю може купити селянин за пуд житньої муки? Ось головне питання сільської економики. А на це нижченаведена таблиця дає поки що відповідь дуже невтішну.
По СРСР. 
У 1919 р.—в 6,3 арш., --- , 1922 р. — 11,7 арш. *), 1923 р.—1,6 арш. і 1924 р —2,9 арш. Ще й іще раз ми щільно підходимо до питання про ціни. Однак, у відношенні „матеріяльних благ“ питання в 1924 р. стоїть багато краще, а-ніж у 1919 році. А головне, цілком визначилася тенденція до кращого, до успішного розвитку вперед. Що ж до админістраційної практики, щодо лінії нашої партії на угоду з середнім селянством, то тепер усі передумови до цього маються наявно. Основне завдання робітничої класи, як і раніш, полягає перш за все в тому, щоб допомогти з’організувати сільсько господарському наймитові, допомогти стати на ноги найбіднішим шарам села. Але гасло „обличчям до села“ в 1925 році, на восьмому році існування пролєтарської диктатури, ні в якому разі не виключає, а, навпаки, передбачає курс також і на сільського середняка. Завданням робітничої держави є відокремити на селі куркуля, инакше кажучи об'єднати на селі проти куркуля все, в тому числі й середняка. У зростанні політичної активности села куркуль не лишається позаду. Навпаки, він стає все більш активною політичною постаттю на селі. Нашим завданням є допомогти сільсько господарському наймитові, дрібному та середньому селянинові, близькому до нас комсомольцеві—побити куркуля і на цьому грунті. ---




