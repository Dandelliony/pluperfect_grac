Рідномовні замітки.
Вчора, завтра. 1. Теперішнє значення слова „вчора“ вказує на минулий день. Як це значення витворилось? Вчора, архаїчне „вчера“, повстало зо слова „вечір". Отже, з початку цим словом означалось, що щось діялось чи сталось увечері минулого дня. Опісля це означення набрало ширшого змісту, й словом „вчора" почато називати цілий минулий день. Поширення змісту доконалося на основі перенесення означення части на цілість. Слово вечір дуже старе. Його корінь знаходимо в грецькім èonéça, в латинськім vesper, в німецькім West. Це все вказує, що корінь цього слова походить з прамови. В давніх часах „вечір" (також „ніч") мав велику асорбційну силу, прикував тодішніх людей, а відгороджуючи дні одні від одних, послужив тим більш до означення попереднього дня. „Вчора", в означенні „вечора" попереднього дня, це первісне, примітивне означення минулого дня. По переході наших предків на вищий ступінь культури, це значення поширилось, набираючи повного змісту.
2. Слово „завтра“ походить із цих двох слів: за утра. В зложенні В скоротилось і дало „завтра". „Утро" — це архаїчне слово, й означає ранок. „За утра“ — це значить вранці наступного дня, отже цим висловом первісно означалось наступний ранок, а опісля, подібно як зо словом „вчора“, поширено значення та названо цим словом цілий наступний день. Первісне значення слова „утро" не означало ранку. Корінь цього слова знаходимо в грецькім outepos, в латинськім uter, а навіть у нашім втор-ок. В цім останнім слові в — це скорочене у. Всі ці слова означають щось друге, а в приміненні до часу, другий день. Але тому, що другий день, цебто наступний день, зачинаєтьса від ранку отже слово „утро“ набрало значення ранку. Корінь слова „утро" також старий і походить із прамови. Святополк Сенета.
Гоголь писав: вЪ Украйнѣ. Матеріал про те, що старше покоління ще відчувало певну державність за словом Україна, все збільшується. Так, у „Страшная месть" 1831 р. Н. В. Гоголя читаємо: „Порядку нѣтъ въ Украйнѣ: полковники и есаулы грызутся, какъ собаки, между собою. Зате діти цих батьків усе вже забули й уперто пишуть: „на Україні", як „на степах". Іван Огієнко.
Пушкин писав: в Украйну. Російський поет Ол. С. Пушкин (1799-1837) ув одній із найкращих своїх поем — у „Полтаві" 1828 р. два рази пише: в Украйну. Ось ці місця:
Внезапно Карлъ поворотилъ
И перенесъ войну въ Украйну.
Друге місце:
Старикъ Палѣй изъ мрака ссьілки
Въ Украйну ѣдетъ.
Отже, як бачимо, традиція говорити: в Україні, в Україну була на початку XVIII ст. іще така сильна, що навіть чужинці не звикли ще були до рабського „на Україні, на Україну“. І. Огієнко.
Вольовість у мові. Форма „в Україні" — більш вольова, як „на Україні", і тому більш придатна до сучасности. Так само й українці-державники з XVIIІ-гo століття правдоподібно вживали тільки першої форми. Василь Наріжний (1780-1825) у своєму високопатріотичному романі „Аристіон" (1822) два рази вживає слова Україна, й обидва рази правильно: „Могъ ли я думать, что такое чудо найду въ Украйнѣ?" і „...болѣе дичи, чімъ въ Украйні".Подав Юрій Л.
Мова наших Катехизисів. Слідкуючи за письменницькою діяльністю Вд. п. Професора, мушу ствердити, що вона великого значення; зокрема справа розповсюдження однієї літературної мови є великої історичної ваги. На превеликий жаль, досі при навчанні Катехизису послуговуємось жахливим жаргоном. Не маємо відповідного Катехизису. Якби Вд. п. Професор допомогли цю прогалину усунути, зробили б направду велике діло. Євген Модрицький.
Правопис та мова „Дзвіночка“. На цьому місці смію звернути увагу ПТ Читачам дитячого часопису „Дзвіночок“, і взагалі всім Громадянам, які знали мене, як редактора „Дзвіночка“, що я з днем 1. серпня ц. р. відійшов з Редакції тієї газетки, так що число за вересень ц. р. зредагував уже хтось інший; отже я не причасний ні до змісту, ні особливо до мови та правопису цього вересневого й дальших чисел „Дзвіночка“. Львів, 15. вересня, 1936. Юра Шкрумеляк.
Хриетое і самарянка. За дитячих моїх літ часто чував я, як одна стара бабуся в с. Звертів Жовківського повіту співала пісню-легенду про Христа та самарянку. Зміст пісні тільки здалека нагадує євангельське оповідання, — народ сильно переробив його.
Ішов Христос дороѓою, 
Здибав дівку із водою.
—„Дай ми, дівко, води пити, 
Сухі уста закропити“.
—„Води пити не дам, Хр́исте, 
Бо та вода є нечиста.
Бо та вода є нечиста — 
Нападана клином листа“.
„То ти, дівко, є нечиста, —
Тая вода є пречиста.
Сім ти синів породила — 
В тії ж воді потопила“.
Як те дівка зачувала, 
Перед Христом на коліна впала.
—„Устань, дівко, не жахайся, 
Йди до церкви, сповідайся“.
Дівка на поріг ступає — 
їй ся земля розступає. 
Дівка на поріг вступила — 
їй ся земля розступила...
Старші люди дуже любили слухати таких побожних пісень. 20. IX. Денис Щербицький.
„Рідна Мова“ й слов’янське мовознавство. Вийшов XX том відомого річника „Indogermanisches Jahrbuch“', а в нім проф. Карлового Університету в Празі О. Hujer подає бібліографію слов’янського мовознавства за 1934 р На ст. 274-278 подана бібліографія українського мовознавства, виповнена в більшості статтями з „Рідної Мови“. Так, тут зазначено статті: І. Огієнка, М. Володимирова, Я. Рудницького, Шемлея, А. Княжинського, І. Ковалика, І. Коровицького, І. Велигорського, М. Приймака, Фр. Коковського, о. І. Бугери, І. Дощівника, Г. Ільїнського, М. Семчишина і С. Кравченка. Всі рецензії, вміщені в „Рідній Мові", зазначені в різних місцях покажчика.
Ucrainica. Цими днями вийшов річник Словацького Наукового Товариства, присвячений мовознавству: „Sbornik Matice Slovenskej“, а в ньому вміщено дві українських статті: Івана Огієнка: Словацько-українська спільнота в лемківськім говорі половини XVIII ст. і Івана Панькевича: Фонетика говору с. Завадки на Словаччині.
Що це за мова? Проф. Ол. Мицюк умістив у кн. 10 (19) „Нашої культури“ рецензію на ХІ-й „Науковий Зборник" Ужгородської „Просвіти“, в якій пише про мову праці о. В. Ґаджеґи, що він її не скрізь розумів, й радить: „Але за життя його (о. Ґаджеґи) добре було б усі неясні місця з його писань зібрати й авторизовано подати в перекладі на зрозумілу мову“. Тіштеся, українці: будемо перекладати „свою" мову на мову „зровумілу"!
Значення традиції в розвитку мови. Статтю проф. І. Огієнка під таким заголовком видрукував черновецький „Час“ в ч. 2278 за 10. X. 1936 р. А в ч. 2280 він же видрукував статтю того ж автора: Літературна мова в Галичині та в Великій Україні.



