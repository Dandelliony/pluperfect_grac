Бойківська топо- й ономастика.
Про збирання назов писав у нас м. ін. Кордуба, Огієнко, Гуркевич та ін. При збиранні треба держатися якогось ладу. Добре радить Гуркевич, щоб ладити мапки місцевостей; одначе це річ тяжка з огляду на друк такої мапки. Знову ж анкета М. Кордуби (див. „Стара Україна“ р. І. ст. 96-97) не завжди зручна, бо нераз тяжко — головно в горах — докладно відрізнити поляни, сіножаті, управні поля від корчів, неужитків, яруг, горбів і т. д. Нераз назва однієї гори, чи горба обіймає різні місця: управні й неуправні, і тубілець у назвах надто не відрізнює поодиноких місць зо становища флори.
Ось тому я рішився в своїй статті поділити зібрані назви на 4 групі: І. Назви оселі та її частин, назви вулиць, доріг, присілків, дворів, фільварків, корчем. Зву їх коротко: назви осель. II. Назви гір, горбів, верхів, долин, піль, сіножатей, корчів, зрубів, лісів, яруг і т. д. Зву їх коротко: назви територій. III. Назви вод, цебто: рік, бродів, вирів, острівців, потоків, ставів, багон, джерел, глибин і т. д. IV. Назви пожильців, і то: офіціяльні (метрикальні) й неофіціяльні (придомки). Щодо інших заподань, то стараюся держатися плану Кордуби. Подекуди відрізнюю роди території, напр. ліси, верхи.
1. Сянки, пов. Турка.
I. Інші відмінки: С́янок (до Сянок, зі Сянок), у С́янках, С́янкам, С́янками. Урядова назва: С́янкі. Важніші частини села: коло двора, коло церькви*), на Мл́аках, у С́иглі, Пл́осінь (Плосьінь).*
II. Від полудня, цебто від Ужока під чехословацькою границею: Р́убань, ́Явирне, ́Омнога, Під Лаз́ами, Р́остоки, Сян́ове і Сян́ових, Дівчя, Мороѓи, Прип́ирьці, Он́́ичкі, Ям́и, Пот́ашник (діл — назва від якоїсь давнішої фабрички смоли чи дьогтю). Тамже й верхи-полонини на чехословацькій границі: Опол́онок, Б́еськид, Жидівський Б́еськид, Ришќаня, Б́убен, Фиґ́ура, Пр́икний, Розс́ипанець, Кіньчик.
Від сходу (від Яворова): С́игла (лісок), Мл́аки (На Мл́аках) — сіножаті, Кльобівка, Б́учок, Моч́арні.
Від заходу й від півночі (від Беневої): Кічера, Кічерка (грун = горб), Пл́осінь.
III. Сян (джерела й початок річки); потоки: Потічок Вижний, Заво́ї і Без́ельниця, Ропа; потічки з мочарами: Багн́о, С́игла, Моч́арні. Всі належать до доріччя Сяну, крім Ропи.
IV. Біл́иняк, Васил́ечко, Гл́адиш (багато родин), Головч́ак, Грив́ачка, Гринд́ей, Гриш, Гуц́ур, Дяќович, Ігн́ат, Крив́ак, Міќула, Петл́юра (нове прозвище), См́уток, Трасќотка (жінка), ́Улич, Федишќанець, Х́ома, Хребт́ак, Цибул́як, Цівка (або Чі́ука), Щ́омак, Яќиба та ін.
Пожильці звуть себе Сянчане; прикметник: сянчанський.
Інші відомості. Церква нова дерев’яна з 1911 р. ; але є ще й стара, 1831 р., вже опустіла, зо старим цвинтарищем, ближче двора. Мабуть там колись був і центр села чи й саме село. В тій околиці люди показують ще три місця, де колись давніш мали бути церкви (Плосінь та ін.). В церкві є ще деякі старі книжки з початку XVIII в. і „Грамота душь Усопшыхь вь селЬ Сянки порядочно собранна каждого господаре" (!). Храм (празник) на Іллі (на ́Иля); тоді святять джерела Сяну. Церква належить до парохії Бенев́а.
2. Яворів, пов. Турка.
I. Інші відмінки: Явор́ова, у Явор́ові. Урядова назва: Яв́оруф. З частин села важніші: Гладишівка, З́агорода Вижня й Нижня, Р́овені, виже церкви, ниже ц., від Ботевки, лісничівка і т. д.
II. Від полудня (від границі Ч. С. Р.): Л́окоть, Підліктем, Велика п́олянка, Грян́иця, Жол́обини, Горб великий і малий, Хащ, верх з́агороди, Ф́ельова, В́ершок, Черт́ижи.
Від сходу (від Бітлі): Р́овені, Сухарі, П́омрок Середний і Великий, Крив́уля,
Щовб, Яма за Щ́овбом, Жмурківське, ліс Бітл́янська с́игла, Багнин́и.
Від заходу (від Сянок): Щав, Щав́инка (гора), Ḱутa (гора), Звариѓовець, Т́овстий (ліс), Наз́ад.
Від півночі (від Ботевки): Долина нижня, яка переходить у селі у „верьхню долину“.
Гори й верхи: Верьх, Хомовець, Ошов́ата (гора), Фігурна Ошов́ата (род. -ої), Ст́инища, М́аґура, ́Ядзьвина (гора).
III. Гладишівський п́отік, Глуб́окий п., Яворівський п., Потічок в́ижний, Зам́одрини, Роп́а. Стікають вони до ріки Стрия.
IV. Верхівський, В́орон (множ, ,-н́и), Гал́ишич (мн. -чі), Глад́ун, Гл́адиш,́Ігнат, Кость (Косьць), Kócтів, Куц́ак (багато родин), Ќучнір (-рі), Л́озюк, Марцішак (мн. -ки), Мандр́инець (теж багато), Міс́яйло, Морож́ак, Павл́ишич (мн. -чі), Рихт́ій, ́Улич (мн. -чі), Хащ́івський, Шкр́амко, Яц́ола (мн. -л́и) та ін.
Мешканці Яворівч́ане, рідше Явірч́ане; прикметник яворівський, рідко ́явірський.
Інші відомості. В селі церква, що належить до парохії Б́отевка Вижна. Село багатше від Сянок, урожайніше, люди оборотніші. Інший це тип від Сянчан; інші тут трохи й явища мовні.
3. Ясен́иця, пов. Турка.
I. Інші відмінки: з Ясен́иці, в Ясен́ици. Урядова назва: Ясєніца замќова. Прикметника „замкова“ в селі не вживають. Частини села: Піцар́ева (урядова назва Пацар́ево, в давніх актах Пецеpéвo), Круг, Ясен́иця, долішний кінець, Налив́айщина, В́ілники, За Кічеров.
II. Від полудня (від Р́озлуча): П́огарь (гора і узбіччя з управними полями).
Від сходу: Поѓарьчина (ліс і узбіччя гори), Нім́еччина (гора), Кіч́ерка (гора), Погор́іла (верх і поля).
Від півночі (від Лопушанки, Стрілок); П́асіцький ліс, ́Облази (поле), Ч́ирчина скала, Сіќані.
Від заходу (від Гвіздця і Смеречки): С́ічки (ліс і поля), Лан́іське або Лан́иське (верхи й узбіччя з управними полями) — це, як кажуть, лани колишніх панів якихсь. Про одного ще в пам'ять: якийсь Ѓаврон. Далі є Бзен́ець (верх).
ІІІ. Ясен́иця (річка, урядово „Ясєні-чанка“), Рбзлуч (річка), Волосйнка (потік), Лопушйнка (потік на границі села).
IV- Найбільше мабуть є Налив́айків. Займають вони частину села під колишнім замком, т. зв. Наливайщину. Мають різні прозвища (придомки): Гуцулів, Шкварій, Цупеч, Куций, Розумілик, Куркул́янчин та ін. За Кічерою розсілись переважно Сол́или (або Сулили). Досить багато тут Копачів (Коп́ач); мають вони прозвища: Білан, Куркулич, Сіверко, Бася, Кампуц, Круц та ін. Позатим Кудла з прозвищами Коник, Богдан; Шкіль (Луцунів, Крупки, Тхірь), Ганусич (Соска, Меканин, Бадик), Дем’ян (Дзильман (!), Пазюк, Галайчишин), Тимків (Попик, Скалій), Павлюк (Щур), Павук (Самко), Іванків (Баран), Шекітка (Дарай), Паляниця (Когутик), Песюк (Карбач), Цап (Гончарів), Васьків (Лялька), Скаланич (Кикай), Тершовчин (Калабай), Шемрикович (Лабич), Фрейдун (Павук), Ґет (Нийкал), Велет (Васютич), Ірас (Фецяк), Сенишак (Кізик), Лукаш (Гран — це з захожих Хорватів), Бурміщ (Булан, Бурмило), Бадьо (Бурський), Паславський (Поливчук), Кривецький (Ла-ба), Галєвич (Цебуляник), Заріцький, Сеґерич, Дудла, Кіт, Фундак, Цекот, Кіцеляк, Дубравський, Ґолдерчак, Маріяш, Макуцький, Сербайло, Великий. Захожі Кєцун, Береза, Пахла (Поляк), Гнилка та ін.
Інші відомості. Церква на горбі, якби який замок; парохія фундована — коли вірити оповіданню місцевого пароха — в XVI в. Королевою Боною. Каже, що й замок був правдопод́ібно Бони. По-вище церкви на горі капличка, яку люди захожі беруть за останок замку. Однак був там тільки холеричний цвинтар. Де був замок — люди тепер уже не знають. Одначе деякі оповідання старих людей кажуть здогадуватися, що десь був він на схід від дороги до Розлуча, напроти першого млина. Оглядаючи терен, знайшов я гору, що виглядає на замкову гору, бо стесана, має сліди в’їздової дороги, а навіть трохи грузу, якби останків з мурів. Розкопи могли б видобути дещо на світло денне. Понижче того горба мав дудніти земля — як оповідав мені один ґазда, — коли вдарити сильніш.
Мешканці мабуть були вільні, а принайменше їх велика частина на Наливайщині, на Пецареві (оповідав священик, що бачив якусь грамоту, де згадується ясеницьких пецерівських „кнезів“; де ця грамота не пригадує собі), на Вільниках (сама назва!). Видко це також із вдачі.
Дрогобич. Володимир Сольчаник.
