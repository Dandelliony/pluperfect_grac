Початкова Граматика української літературної мови.
53. Підрядно-зложені речення.
Оце остання нитка, що мене тягла до праці (Франко). Заграй таку пісню завзяту, щоб долинула й у темную хату (Старицький). Кого Бог любить, того й карає. Хто за віру вмирає, той собі царство здобуває. Доти чоловік добрий, доки його десятником не наставлять. Нехай гнеться лоза, куди вітер нагне (Руданський). Мов свічки на небі, ті зірки горять (Кониський). Скільки світа, стільки й дива. Тихо та мирно живу я з людьми, бо не знаюся з ними (Куліш). Підкралися, щоб ізлякать (Шевченко). Як Бог годить, то й мокре горить. Мене б не піддурили, хоч як би не хитрили (Глібів). Хрест, що маєш у долонях, це тобі наш дар єдиний (Франко). Любо ти спатимеш, поки не знатимеш, що то печаль (Леся Українка).
Що таке підрядно-зложене речення? З яких речень воно складається? Чому підрядне речення зветься пояснювальним? Перерахуйте зв’язки основного й пояснювального речення. Як діляться пояснювальні речення? Де ставимо пояснювальне речення? Чи може бути пояснювальне речення до пояснювального? Де ставимо кому в підрядно-зложенім реченні?
Коли два чи декільки простих речень із’єднуються в одне ціле так, що одне залежить від другого, то таке ціле зветься підрядно-зложеним реченням. Звичайно буває так, що одне речення незалежне, а друге речення залежне від першого. Незалежне речення в підрядно-зложенім реченні зветься основним (чи головним), а залежне від основного — пояснювальним (чи побічним). Напр.: Потяг летів, як стріла, — тут основне (незалежне) речення: Потяг летів, а пояснювальне (залежне віl основного): як стріла.
Пояснювальне речення, як показує вже сама назва, завжди пояснює якесь одне слово основного речення, і це його завдання. Основне речення може мати члени основні й пояснювальні, але вони можуть бути подані неповно, так що кожний із них може бути пояснений окремим реченням.
Пояснювальне речення з’єднується з основним зв’язкою, якій у реченні основнім відповідає своя зв’язка. Зв’язка в основнім реченні часто може бути опущена, але її завжди можна додати. Напр.: Біля того гаю, що чорніє над водою, щось біле блукає. Згасла (та) лампада, що блимала лагідно.
Зз’язкою пояснювального речення буває: 1) злучник: бо, що, як, ніби, щоб, якби, коли, якщо, хоч і ін.; 2) прислівник: де, куди, звідки, скільки, коли, як, поки, доки, скоро і ін.: 3) відносний займенник: хто, що, щоб, який. Цим зв’язкам в основнім реченні відповідає своя зв’язка, а саме: 1) злучник: тому, того, длятого то, зате, проте і ін.; 2) прислівник: там, тут туди, звідти, так, стільки, тоді, доти і ін., і 3) вказівний займенник: той, та, те, такий (а не: цей, ця, це). Запам’ятайте, що зв’язка основного речення (приявна чи здогадна) розпочинається з т — або взагалі має т, — через це легко відразу вказати, яке речення основне.
В залежності від того, який саме член основного речення вияснює речення пояснювальне, ці останні можуть мати багато форм, а саме:
1. Пояснювальне речення підметове, на питання хто? що? Напр.:Тільки той достойний щастя, хто боровся за нього.
2.Присудкове: Який пастух, така й череда.
3.Прикметникове, на питання який? Напр.: Ось і рівчак той, що його промила весняна вода.
4.Предметове, на питання всіх п’яти змлежних відмінків: Нема кому розказати, чого серце хоче.
Усі ці пояснювальні речення докладніш вияснюють якийсь член основного і речення : 1 — підмета, 2 — присудка, З — прикметникове пояснення і 4 — іменникове пояснення.
А ось ці сім форм речення докладніш вияснюють присудка основного речення :
5. Пояснювальне речення місцеве (на питання: де? куди? звідки?): Де соколи літають, туди ворон не пускають.
6. Способове (на питання: коли? як довго? доки? відколи? як довго?): А як з табора вийшов у степ, то ще очі горіли.
8. Причинове (на питання : чому? чого?): Водиці я не сколотив, бо ще й не пив.
9. Замірове (на питання: нащо? для чого?): Підкралися, щоб ізлякать.
10. Умовні (на питання: при якій умові?): Як мати рідненька, то й сорочка біленька.
11. Припустове (на питання: не зважаючи на що?): Здобуватиму поле для вас, хоч самому не треба.
Пояснювальне речення може бути перед основним або по нім, або може бути вставленим в нього. Напр.: Доки сонце зійде, роса очі виїсть. Серцю приснилося все, що минуло давно. Все, що минуло давно, і приснилося серцю.
Пояснювальне речення відділюється від основного комою, а коли воно вставлене в основне, то беремо його в коми з двох боків.
Пояснювальні речення можуть бути: до основних — це речення першого ступеня, можуть бути й до пояснювальних, — це речення 2-го і т. д. ступеня. Напр.: Грива запрягає пару коней (основне речення), що вже літа погасили давно в них той огонь (реч. 1-го ст.), що кипить у серці (реч. 2-го IIст*)’
Завдання 430. В підрядно-зложенім реченні речення незалежне звичайно зветься головне, а залежне — побічне або підрядне. Але ми тут ці речення звемо - за значенням їх — основним і пояснювальним. Справді, пояснювальне речення звичайно подає відомість головнішу від речення основного, завжди його пояснюючи.
На прикладах, поданих на початку цього викладу, перевірте це все.
Завдання 431. Перепишіть оцього вірша В. Олександрова й скрізь поставте, де треба, кому, цебто відділіть комою основне речення від пояснювального.
Кедр.
В холодній та дикій пустині
Де бурям і впину нема
Там кедр одинокий на гірній вершині 
Обсипаний снігом дріма.
І бачить у сні він далеку країну 
Де сонечко сходить святе 
Сумна й одинока на цілу країну 
Там пишная пальма цвіте.
Завдання 432. Прикметникове пояснювальне речення завжди докладніш вияснює йменника з основного речення. Перечитайте приклади з завдань 436 і скажіть, яке саме слово з основного речення вияснює речення пояснювальне.
Завдання 433. Головна роля пояснювального речення — докладніш вияснювати одне якесь слово з основного речення. Читайте приклади, подані на початку цього викладу, й знаходьте те слово, що його вияснює пояснювальне речення, кажіть також питання, на яке відповідає це речення.
Завдання 434. Добре запам’ятайте, що в основнім реченні зв’язкою може бути тільки: той, та, те, такий, ніколи не: цей, ця, це, — ці останні зв’язка тільки пояснювального речення. Спишіть оці речення:
Тільки той достойний щастя, хто боровся за нього (Б. Грінченко). Харитя поглядала в той куток, де лежав серп (М. Коцюбинський). Ось і рівчак той, що промила весняна вода (М. Коцюбинський).
В Галичині звичайно вживають сей, ся, се для основного речення (пор. завдання 314): Тільки сей достойний щастя, хто боровся за нього. Не говоріть так!
Завдання 435. Добре пам’ятайте, що котрий — це один із двох чи кількох. Уживайте цього займенника за зв’язку тільки в його властивім значенні, не плутайте його з який та що. Спишіть оці речення й виясніть, що визначав тут котрий.
Два пани, а одні штани, — котрий раньте встав, той їх і взяв. Уважайте, парубки, щоб котрий коня не пропив. Котрий сміліший, вийди наперед. Парубок не знав, котру дівку сватати.
Пор. завдання 311, 312.
Завдання 436. Замість займенника який ліпші знавці мови все вживають що, зам. якого — що його, якому — що йому і т д. Спишіть до зшитка оці приклади з „Кобзаря“ Шевченка, що кохався в що, оминаючи який.
Біля того гаю, що чорніє над водою, щось біле блукає. Виглядала козаченька, що торік покинув. Не одцуравсь того слова, що мати співала. Заспівать про того гетьмана, що (його) на огні спекли. Хоч подивлюсь на ті шляхи, що я (їх) міряв. Рушниками, що (їх) придбала, спусти мене в яму.
Не вживайте в цих випадках займенників котрий чи який!
Завдання 437. Відносного займенника з прийменником звичайно замінюємо на прислівника, а саме: замість в якім кажемо де, зам. в який — куди, з якого — звідки і т. ін. Перевірте це ось на цих прикладах.
Він іде на широкий майдан, де намет заповіта (Франко). Ставочок чистий висихає, де ти купалася колись (Шевченко). Харитя пильно дивилась на образ, де був намальований Бог-Отець (Коцюбинський). Вибира (чернець) могилу, звідки вороття йому нема (Франко).
Завдання 438. Коли займенникову зв’язку вжито в родовім відмінку однини чи множини, то займенника треба ставити перед іменником, а не по нім. Спишіть оці приклади й запам’ятайте місце займенника.
Друковане слово, якого вагу (а не: вагу якого) всі розуміють, шириться тепер усе більше. Це монголи, про яких прихід (а не: про прихід яких) говорив народ (Франко). Мирослава цікаво поглянула на гніздо Беркутів, над якого ворітьми (а не: над ворітьми якого) висів беркут (Франко). Це буде вилам у вільнім устрою, над якого відновленням він трудився (Франко).
А ще ліпше було б так: Друковане слово, що його вагу... Це монголи, що про їх прихід... На гніздо беркутів, що над його ворітьми..,
Завдання 439. Жива народня мова знає дуже цікавий спосіб сполучувати прикметникові пояснювальні речевня, — сполучує їх сурядно, цебто формою незалежно від основного, а залежність позістається тільки логічна. Це наша питом́енна стародавня ознака, що панує в живій мові, але мало знана в сучасній літературній мові. Форма ця будується так, що в пояснювальнім реченні повторюється йменник основного, що його вияснює пояснювальне речення звичайно зо сполучником а чи і (або й без них) та вказівним займенником „той, та, те, то“ ; а то йменник не повторюється, а речення в’яжеться особовим займенником „він, вона, воно, вони“ зо сполучником U чи І, або без нього. Ось приклади із народньої оповідної мови, казки Рудченка: Поїдьмо ми туди, де є двір, а в тому дворі живе баба (або: двір, що в ньому живе баба; але не: двір, в котрому живе баба). Вона напилась води, а та вода була така солодка, як мед (а не: Вона напилась води, котра...). Веде та й веде, — коли ліс, в лісі (а не: в котрім) пуста хатка стоїть. Горобців наслав, а вони (а не: котрі) й випили просо. Був собі купець, він (а не: котрий) усе їздив по морі. Був собі швець і (а не: котрий) мав жінку. Іде та й іде, коли зустрічав чоловіка, — іде кудись. Наша народня мова знає найрізніші способи такого сполучення речень, їх часто вживали старші наші письменники (напр. Куліш). Ці способи роблять нашу мову простішою й яснішою, а тому мусимо завжди про них пам’ятати.
Завдання 440. Спишіть оці речення, підкресліть у них пояснювальне речення першого ступеня однією лінією, другого - двома, а третього — трьома.
Я все туди не раз душею рвався, де соловей в садку співав в той вечір тихий над водою, де сумували ми з тобою, що Бог нам доленьки не дав (Глібів). Злягла саме в жнива, коли всі, хто вміє жати, подались на ниву (Коцюбинський).
Завдання 441. В причиновім реченні можна ставити зв’язку бо тільки тоді, коли в основнім нема зв’язки, напр.: Водиці я не сколотив, бо ще й не пив (Глібів). Тихо та мирно живу я з людьми, бо не знаюся з ними (Куліш). Коли ж основне речення має свою зв’язку, тоді причинове пояснювальне розпочинається тільки з ЩО (а не бо); напр: Панів за те там мордували, що людям волі не давали (Котляревський). Тому трава зелена, що близько вода (Метлинський).
В галицькій місцевій мові розпочинають причинові речення з бо й тоді, коли основне речення має свою зв’язку: Я тому не прийшов до школи, бо був хворий. Не говоріть так!
Завдання 442. Відрізняйте сполучника що від ніби. Сполучника що вживаємо при добре знанім твердженні: „Я чув, що брат вернувся“, — цим що ми підкреслюєм, що віримо, що брат вернувся. А Ніби (або буцім) визначає наше недовір’я, припущення: Я чув, ніби брат вернувся (може й не вернувся, докладно не знаю). Добре розрізняйте що від ніби.
Завдання 443. Запам’ятайте, що в літератур
й мові замірові речення мають щоб, а не аби. Аби — це бажальний сполучник, а не заміровий. Пишемо й кажемо: Підкралися, щоб (а не: аби) ізлякать. Виясніть значення аби на цих прикладах:
Аби люди, а піп буде. Я то зроблю, — аби ви зробили. Аби день до вечора. Такі сухі дрова: аби до вогню, то й горять.
Завдання 444. В літературній мові вживаємо зв’язок що — то, а не чим — тим. Перепишіть до зшитка оці речення:
Що далі в ліс, то більше дров. Що ближче до Києва, то рух на Дніпрі більшає.
Завдання 445. Питання, висловлене пояснювальним реченням зветься непрямим, напр.: Я знаю, кого мені просити. По непрямім питанні ставиться крапка, а не питальник, напр.: Море знав, де мій милий. Скажіть три приклади на непряме питання.
Завдання 445а, Розкажіть оповіданнячко на тему:
Рідну мову кохай, 
Люби палко свій край. 
Як потреба ж настане,— 
То й життя їм віддай.




