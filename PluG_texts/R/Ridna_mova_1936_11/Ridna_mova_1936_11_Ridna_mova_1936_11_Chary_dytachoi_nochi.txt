Чар дитячої мови. 
Спостереження початків дитячої мови.
Слухаємо, — й не наслухаємося чарівного щебетання маленьких діточок ! Рожеві устонька, що видають зразу тільки невиразні крики, поволі починають знати, чого хочуть, і ступнево розвивають мовні звуки, що так мило вражають наше ухо.
З наукового погляду перші об’яви здібности говорений в дитини надаються дуже добре до систематичної й докладної обсервації. Обсервація ця має надзвичайно велике антропологічне й біологічне значення. Адже ж на підставі цієї обсервації можемо говорити про початий мови, людської раси взагалі.
Мова складається зо звуків, заокруглених у певні форми, якими послугуємося для виявлення нашої думки. Щоб слідкувати за розвоєм думки в дитини, мусимо дуже пильно прислухуватися до його мови, — слідкуючи за тим, як молодий артист оброблює пластичний звуковий матеріял і надає йому мальовничі, різнородні форми. Артикуловані звуки підпадають під змисли й можуть бути докладно нотовані й описувані, оскільки
обсерватор мав бистрий слух і мав здібність скоро хватати враження.
До того часу, поки дитина почне говорити, вона видає звуки, які не мають іще окресленого характеруартикулованих звуків. Такі крики експресійні, і є об’яв змінних настроїв дитини. Інстинктивні, бо виходять із природного устрою нервового, який діяє на органи м’язеві. В криках тих ми ступнево можемо відрізнювати почування: болю, радости, смутку, холоду і т. д.
Уже в тих, на загал незамітних криках, можна пізнати перший зародок артикулованих звуків. Наприклад: у, е, уе, ау. Первень артикуляції в пізніших криках виступає в більш окресленій і більш урізнородненій формі, і служить до розрізнювання одних від других. На перший погляд, дрібна різниця в тоні голосівки а виявляє біль, мале забарвлення цієї голосівки, — радість. Водночас, у хвилинах задоволення появляються ступнево артикуловані звуки, у формі „дитячих спліток“. В часі цього щебетання мовні голосні увидатняються й творять дивні сполуки: ai — ау, ае, а. Щебет і голосні ці не є для кожної дитини однакові, — одні діти виголошують одні, інші другі голосні, або в іншій сполуці.
В кінці першого півріччя появляються вже й приголосні, в сполуці з голосними : ам — ма — гум — ґм — км, га... Черга появи приголосних відповідає фізіологічним труднощам, цебто зусиллям м’язів.
Перша говірка дитини дивно різноманітна й має більшу частину звуків, уживаних пізніш у мові. Є це чудесний винахід природи, яка каже дитині вправляти голосовий інструмент, щоб пізніш легше приходилося їй говорити.
Коли розвинуться вже прилади мовні, моторичні імпульси зачинають діяти на м’язи горла, уст, язика, і тим способом повстає щораз більша різнородність звуків і звукових комбінацій. Таке вокалізування інстинктивне, невивчене, є воно наслідок нервових перемін і виявляє настрій або тривалий стан почувань.
У міру розвою інстинктивної артикуляції зачинає входити в гру первень волі. Дитина чує звуки, які видає, й знаходить у них уподобання, повторює їх і бавиться ними. Є це схильність до наслідування самого себе, тому зіставляє цілий ряд рівнобренячих голосних, і таким способом творить для себе рід співу.
Початки музики в дикунів складаються теж із ритмічного повторювання звуків, без ніякого значення. Взагалі люди примітивні любуються в звуках, що нагадують крик немовляти.
З вище сказаного бачимо, що перші спроби дитячої говірки більш інстинктивні, і тільки пізніш, із появою волі, набирають поважнішої закраски, і на підставі обсервації можемо судити про поступи в мовній ділянці.
Про цікавий перехід від неартикулованих звуків до мови артикулованої буду пробувати подати іншим разом. 
Перемишль. Ярослава Мандюкова.