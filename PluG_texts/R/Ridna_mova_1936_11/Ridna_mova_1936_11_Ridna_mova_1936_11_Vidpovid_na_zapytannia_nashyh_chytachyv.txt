Чистота й правильність української мови.
Відповідь на запитання наших Читачів.
Багатий, багато (Дрогобич, Вол. Сольчаник). Тепер уже ніхто не пише богатий, богато, — скрізь запанувала одна літературна форма багатий, багато.
Зв’язок — спілка. Наша організація українська. а основники її, реєструючи в Суді, ужили слова „зв’язок“, що в нашій мові рідше вживається, як „союз“. Думки про слово „зв’язок“ не є стійні, а деякі особи роблять нам закиди, що це полонізм. За нашою програмою праці уважаємо, що слово „зв’язок“ не було б прогріхом у назві нашої фірми („Зв’язок Оборони Інтересів Дрібних Рільників“ у Львові), бож вона має за ціль держати з селянами-рільниками якнайтіснішу зв’язь, коли — на нашу думку — слово союз визначало б необов’язуючу лучбу. Отсим звертаємось із проханням про видання своєї фахової опінії про слово „зв’язок“. 12. IX. 1936, М. Вербовський і В... (підпис нечиткий)“.
P. S. В українській правничій мові для означення товариств уживається тільки дві загальнознані назві : спілка й товариство, — до вибору. Слово „союз“ — архаїчне, тепер зовсім мало вживане, знане тільки в Галичині. Слово ж „зв’язок“ в нашій мові ніколи не вживається для назви товариства, — в цім значенні це буде тільки переклад польського związek. Українське „зв’язок“ — це тільки сама „лучба кого з ким“, напр. кажемо: Маю добрі товариські зв’язки. Вдавнину казали: „Вступив у малженський зв’язок“. У Панаса Мирного: „Хіба ревуть воли“ знаходимо на ст. 353: Зв’язок до вічного товариства з Галею. Отже, назву „зв’язок“ для товариства чи спілки треба визнати за невдалу. І. Огієнко.
Замужній — жонатий. „Український Бескид* у ч. 32-м на ст. 5 за 1936 р. пише: „Полишила одного замужного сина“. Про чоловіка кажемо тільки „жонатий“, а про жінку — замужня. Замужній тільки той, хто заміж чи замуж виходить. Отже, треба писати й говорити: „Полишила одного жонатого сина“.
Обрій (с. Чемеринці, Ф. Любка) — це горизонт, цебто той простір, що ми його бачимо далеко перед собою.
Пан (Св. Сенета). Походження слова „пан* подано в «Рідній Мові» за 1934 р. ч 1 ст. 36, — перечитайте. Це зовсім не полонізм.
Також, а не рівнож (Дрогобич, Вол. Сольчаник). Не вживайте виразу „рівнож“ у значенні „теж, також“, бо це щирий полонізм: również.
Трохи, а не дещо. Слово „дещо“ в літературній мові мав значення тільки займенника; не плутайте його з прислівником „трохи“. Треба писати: „Народ тут трохи (а не: Дещо) інший“.
Тут, а не ту (Дрогобич, для Вол. Сольчаника). Місцевого прислівника „ту“ тепер не вживають, — у літературній мові панує тільки форма „тут“.
Щоби (Д-р 3. Лисько в Стрию). В Шевченковій поезії ніде нема щоби, панує скрізь щоб. Але в його листах (де не походила рука редакторів!) часом можна знайти й щоби, але виключно за російським впливом, який у Шевченка взагалі не малий.
Вимова українського І (с. Чемеринці, Ф. Любка). Українське І в літературній вимові вимовляємо майже однаково, чи воно повстало з О, чи з Є, цебто І в словах ніс — несу і ніс — носа вимовляємо майже однаково. Кажу „майже“, бо все таки і в літературній вимові І з Є бренить трохи м’якше, як І з О. Щоб не утруднювати цієї вимови, тепер ці І в літературній вимові майже об’єднуються. В живій мові ця різниця зовсім ясна. В скорому часі в „Рідній Мові“ друкуватиметься Курс української літературної вимови.
Вимова слів: твій і под. (с. Чемеринці, Ф. Любка). В словах: твій, свій, дзвін і под. приголосна перед складом ві палаталізується (зм’якшується) але не повно, бо тут І з О. Коли І з Є чи ѣ, тоді зм’якшення значно сильніше: цьвіт, сьвіт і т. ін. Але в літературній вимові і в словах свій і світ вимовляємо майже однаково.
?? !! (с. Чемеринці, Ф. Любка). Велике здивування зазначаємо або ?! або ?? чи !!, або навіть !!! Звичайно, це буває дуже рідко.

