Бібліографія
Л. Н. Скорняковъ. Дѣятельность крестьян скаго поземельного банка въ Кіевской губ. за 28 лѣтъ (1883 —1910 г.г.) Изданіе агрономическаго отдѣла кіевской губернской земской управы. Кіевъ. 1912, ст. 103+1+56+2 діаграми, ціна 1 карб. 
За 28 років, одколи почав функціонувати селянський банк і до 1910 р., селяне Київщини купили при його допомозі 245.828 десятин землі, цеб то майже по 10 тисяч десятин щорічно. Це свідчить що селянський банок відограє досить помітну ролю в економичнім житті Київщини, отже з боку київського губернського земства було цілком слушним дослідити це питання докладніше. Д. Скорняков, який з доручення земства перевів цю працю, виконав своє завдання досить сумлінно й старанно. В результаті, діяльність селянського банка на Київщині за 28 років може тепер вважатись освітленою досить докладно. 
З дефектів цеї праці зазначимо тільки два найголовніші. Перший з них —це брак відомостей про купівлю землі селянами Київщини незалежно від селянського банку. Коли б такі відомости були наведені в праці д. Скорнякова, читач міг би критично оцінити діяльність банку й міру його корисности для селян. Тепер доводиться це робити на підставі самих тільки відомостей про діяльність банку. Звичайно, що оцінка вийде однобічна й неповна. 
Другий дефект —це брак відомостей про невправних клієнтів селянського банку Як відомо, селяне часто не мають змоги вчасно платити банкові всі належні внески, й тоді банк продає участки „з молотка” або, коли нові покупці не знаходяться, зоставляє їх за собою. 
Читаючи книгу д. Скорнякова, можна подумати, що на Київщині серед селян зовсім нема невправних платільщиків, тоді як у дійсности публичні торги на селянські участки, куплені при допомозі банку, відбуваються на Київщині раз-у-раз. Коли поминути ці й де-які инші дефекти, нове видання київського земства може принести свою частину користи в справі дослідження ролі селянського банку на Україні. П. А.
