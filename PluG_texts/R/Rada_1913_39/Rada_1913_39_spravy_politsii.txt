Справи поліції.
Знов Нерівня. Скинутий з посади пристав с. Дмитрівського, бахмутського повіту, Сіпачов, за росповсюдження домів роспусти, подав губернаторові прохання, в котрому пише, що він виконував тільки накази справника Нерівні и через це просить помилування. День одкриття домів роспусти Сіпачов описує так: Урочисто приїзжав сам справник Нерівня. Шампанське лилося річкою, Бенькетували до ранку. Голі дівчата бігали по кімнатах, по подвірьї, по вулиці. Люди були цим дуже незадоволені. Я — жонатий чоловік,— пише Сіпачов. У мене є дорослі дочки. Мені стало соромно. Я хотів вийти та Нерівня силою держав мене, проказуючи: „де моя голова ляже, там і ти покладеш свою. Я—твій начальник, і поки я тут, ти не можеш йти"..
Знущання . З Олександрівська прокуратура одержала нову заяву про знущання при допиті відомим сискним приставом Мекленбургцевим над арештованим робітником Овчаренком.
