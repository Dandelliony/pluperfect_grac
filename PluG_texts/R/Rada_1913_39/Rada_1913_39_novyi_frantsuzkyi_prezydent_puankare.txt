Новий французький президент Пуанкаре.
Новий французький президент дуже популярний. До цього часу, ще ні одні вибори нового президента не викликали такого громадського напруження і загального зацікавлення, як це сталось при виборі Пуанкаре. 
Коли старий президент д. Фальєр склав з себе президентські обовьязки і взяв їх на себе Пуанкаре,— тоді в Парижі було справжнє свято. Хто слідкував за газетними телеграмами, той знає, яке урочисте було те свято, скілько промов було сказано і прочитано привітань од закордонних держав; вулиц Парижу були запружені публікою, що вітала Пуанкаре, немов якого видатного національного героя. 
Заслуговує на увагу, що в цьому національному святі прийняло участь місцеве парижське самоврядування, чого досі не було ні разу, і це показує, що Пуанкаре є справді народній президент, чи краще сказати — президент заможнішої і біднішої буржуазії. 
Париж має свої історичні традиції одною з котрих є звичай приєднання до всіх національних свят міського самоврядування. За старих часів всі французькі вольности читано з балкона городської ратуши, яка і досі вважаться за „серце І Парижу”. Але за останні пятнадцять років не було не тільки згоди між Єлисейським палацом, —що сімволізує собою державну владу, —і парижським муніціпалітетом, а помічалась навіть одверта ворожнеча, особливо під час президентства Лубе. Причиною цеї ворожнечи було те, що президентами були все представники лівих партій, а більшість членів парижського муніціпалітету завше складалась з націоналистів. 
Але обрання Пуанкаре викликало до нього з боку муніціпалітету не ворожнечу а щире спочуття: президента було запрошено до ратуши, де його урочисто вітали разом з старими президентами Лубе і Фальєром, і де піднесли йому оливкову гиллячку. Таким чином ті самі люде, що впродовж семи років ігнорували Фальєра і 14 років тому впорядили проти Лубе ворожу демонстрацію — тепер прийняли їх вкупі з Пуанкаре в тому самому будинкові, де, як каже старе французьке црислівья, особливо „добре чути, як бьється серце Парижу”. 
Всі газети в один голос так пояснюють причину популярности Пуанкаре: перше і саме головне, це те, що Пуанкаре має чисту, не заплямовану репутацію, а населення Франції давно вже хотіло бачити головою держави людину з моральним авторітетом; друге — чесна, пряма і щира вдача Пуанкаре, його видатний розум; третє — діяльність Пуанкаре в ролі голови ради міністрів, під час якої він виявив себе переконаним і енергійним прихильником мирної політики; нарешті Пуанкаре людина добре освічена і має силу енциклопедичних знаннів, що особливо до вподоби французам. Мав також певне значіння і походження Пуанкаре з Лотарінгії, що користується тепер, під час патріотичного оживлення, особливою сімпатією. 
До речі буде зауважить тут, що на цьому національному святі французів не було робітників. 
Вони не виявили ніякої радости і обійшли його мовчанкою.

