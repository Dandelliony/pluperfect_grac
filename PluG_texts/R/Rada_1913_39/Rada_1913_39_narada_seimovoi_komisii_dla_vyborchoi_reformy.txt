Наради сеймовоі комісіі для виборчоі реформи.
(Од власного львівського кореспондента). Львів, 12 феваля.
Вчора розпочалися у Львові офіціяльні наради сеймової комісії для виборчої реформи Участь у нарадах дуже велика: на наради зьїхалися не тільки члени комісії, але й їх заступники. З українських послів беруть участь у нарадах голова українського сеймового клубу д-р Кость Левицький і заступники голови д-р Іван Макух і д-р Євген Петрушевич. Два перші є членами комісії, останній — заступником. З москвофільських послів бере участь в нарадах член комісії д-р Михайло Король. На нарадах присутні також: намістник Галичини д-р Бобжинський і краєвий маршалок гр. Голуховський. 
Вчорашнє засідання комісії роспочалося в 31/2 год. по пол. Голова комісії д-р Лєо, презес польського кола, одкривши засідання, предложив комісії основи виборчої реформи, приняті представниками польських партій на недавніх конференціях у Відні. Ці основи такі: 
І) Сейм складається з отсих членів: 
а) З трьох архиєпископів (римо-католицького, греко-католицького і вірмено-католицького) у Львові, єпископа (рим.-кат ) в Кракові, двох єпископів (рим.-кат. і гр.-кат.) в Перемишлі, єпископа (рим.-кат.) в Тарнові й єпископа (гр.-кат) в Станиславові, з презеса Академії Наук в Кракові, з ректорів істнуючих в краю університетів і з ректора політехничної школи.
Всіх цих т. зв. вірилістів було б тепер 12, з того 9 поляків і 3 українці (гр.-кат. архиєпископ і 2 єпископи). Коли буде заложений український університет, тоді до групи вірилістів прийшов би четвертий українець: ректор українського університету. 
б) З 213 вибраних послів, а саме: 
1) 3 45 послів з великої земельної власности, вибіраних як досі. З того один українець. 
2) 3 8 послів середньої земельної власности, яка платить більше ніж 100 кор. земельного податку, одначе не стільки, щоб належати до групи великої земельної власности. З того 4 послів українців.
3) 3 43 послів з більших міст, вибіраних, як досі, себ то на основі податкового цензу. З того 4 послів українців. 
4) 3 12 послів з тих самих міст, вибіраних загальним і рівним голосуванням. З того 3 послів українців. 
5) 3 5 послів торговельних і промислових палат. 
6) 3 2 послів ремісницьких палат.
7) 3 98 послів од сельських громад разом з рештою міст і містечок, вибіраних загальним голосуванням, при чім ті виборці, що мають в цій групі голос на основі дотеперішнього закону на підставі податкового цензу матимуть два голоси. 
З того 44 послів українців.
II) В тих округах обох міських курій (податкової і загальної) і курії торговельних і промислових палат, які вибиратимуть разом двох послів, буде запевнене заступництво меншости. 
Українські мандати в куріях великої і середньої земельної власности і в обох міських куріях будуть забезпечені через виділення українських виборців на основі останнього перепису населення й утворення для них окремих виборчих округів.
III) В курії сельських громад в західних повітах і в повіті березівськім (на польсько-українськім пограничю) будуть утворені одномандатові округи (польські). 
Українські виборці з тих повітів будуть виділені на основі останнього перепису населення, і для них буде утворений окремий український одномандатовий округ. 
В тих політичних або судових повітах Східної Галичини, де польське населення на основі останнього перепису населення виносить 35 проц., будуть утворені двомандатові округи, в яких мандат більшости вважатиметься українським, мандат меншости польським. Обидва ці мандати будуть національно забезпечені, а голосувандня відбуватиметься найбільше два рази.
Решта повітів Східної Галичини творитиме одномандатові українські округи. Польські виборці в цих повітах будуть виділені на основі останнього спису населення, і для них будуть утворені окремі одномандатові виборчі округи. 
Число польських мандатів буде розділене на окремі округи відповідно до числа польського населення. 
IV) Голосування в курії сельських громад відбуватиметься в кожній громаді окремо, тільки громади, які мають менше як 500 осіб населення, будуть прилучені до сусідніх громад.
V) Для проводу в сеймі назначить цісар з поміж членів сейма краєвого маршалка і його двох заступників, одного поляка й одного українця.
VI) Краєвий Виділ складаєтеся з 7 членів під проводом краєвого маршалка. З тих 7 членів Краєвого Виділу одного вибірають посли великої і середньої земельної власности, одного всі міські посли (міська курія податкова, міська курія загальна, курія торговельних і промислових палат, курія ремісницьких палат), одного польські посли з курії сельських громад, одного українські посли з курії сельських громад, двох всі польські члени сейму, одного всі українські члени сейму. Значить, польських членів Краєвого Виділу було б 5, українських 2 Для кожного члена вибірається таким самим способом заступника. 
VII) Маршалок назначає двох членів Краєвого Виділу своїми заступниками для проводу в Краєвім Виділі на випадок, коли б маршалок сам не міг вести проводу 3 тих двох заступників один був би поляк, другий українець. Черга, в якій вони заступали б маршалка, була б постійно означена. 
VIII) До краєвого статуту входять постанови: 
а) В справі злучення поміщицьких володінь з сельськими громадами в одну адміністративну цілість. Ці постанови, як занадто спеціяльні і зрозумілі тільки на основі місцевих відносин, пропускаємо. Зазначимо тільки, що мають вони на меті забезпечити поміщикам де-які привілеї в громаді.
б) Організація повітових рад, на скільки буде далі істнувати, не може бути змінена. Ця постанова має на меті забезпечити поміщикам панування в повітових радах. 
IX. Тут містяться постанови, при якому числі присутних членів сейму і якою більшістю голосів виборчий закон та инші постанови краєвого статуту можуть бути змінені. Ці постанови, як занадто спеціяльні, пропускаємо. 
Над цими основами виборчої реформи розпочалася дискусія, спершу генеральна, потім спеціяльна. 
В генеральній дискусії подоляки і вшехполяки виступили проти поданих основ виборчої реформи, закидаючи, що при їх вироблюванню не були присутні всі польські партії. 
Од імени українців промовляв у генеральній дискусії д-р Кость Левицький, закидаючи, що основи виборчої реформи, предложені головою комісії, вироблено без українців, не числячися з їх домаганнями. Від себе до поданих головою комісії девяти точок предложив д-р Кость Левицький як точку десяту, щоб всі українські члени сейму вибірали незалежно від польських членів сейму на призначені для українців місця в сеймових комісіях і в тих краєвих інституціях, до яких сейм висилає своїх делєгатів. 
В спеціяльній дискусії зараз при першій точці д-р Кость Левицький поставив справу числа українських членів сейму. А саме звернувся він до польських членів комісії з закликом, щоб вони рішуче заявили, чи думають признати українцям в загальнім числі членів сейму більше як 26.4 проц., бо коли ні, то українські члени комісії не мають чого брати дальшої участи в нарадах. Мінімальним домаганням українців є 30 проц., себ то 68 членів сейму. В тій цілі число українських послів у міській податковій курії повинно виносити 6. в міській загальній курії 4, в сельській курії 49. 
Над цим домаганням українців розвинулася широка дискусія. В кінці порішили на тім, щоб голосування над
усіми внесеннями відложити аж на самий кінець, після переведення спеціяльної дискусії над усіми точками. 
Вчора засідання комісії скінчилося коло 8 год. вечора. Сьогодня засідання відбуватиметься рано й по полудні. Сподіваються, що сьогодня ввечері дискусія скінчиться й відбудеться голосування, яке рішить, чи виборча реформа до галицького сейму буде тепер переведена, чи знов відложена. 
Що до українців, то їх домагання розходяться з польськими основами виборчої реформи головно в трьох точках: 1) Розділ мандатів: українці домагаються 68 (30 проц.), поляки признають 60 (26,4 проц ). 2) Українці домагаються самостійного права вибірати українських членів Краєвого Виділу, сеймових комісій і краєвих інституцій, поляки признають це право тільки що до Краєвого Виділу. 3) Українці не згожуються на незмінність теперішнього виборчого закону до повітових рад і готові що найбільше згодитися, щоб признано тільки незмінність основ, на яких той виборчий закон опірається. Ці основи — поділ на групи великої земельної власности, великого промислу і торговлі, міст і сельських громад. Але не хотять українці згодитися, щоб чисельне відношення цих груп, спосіб вибору, словом всю теперішню організацію повітових рад признати незмінною. 
Як що до цих трьох точок не прийде до згоди, то справа виборчої реформи до галицького сейму знов розібьється. Це з рештою покажеться може вже сьогодня ввечері. М. Лозинський. Р. S. Як видно з сьогоднішніх телеграм — переговори в справі виборчої реформи знов розбилися. (Див. одд. „Останні вісти").
