Дописи.
(Од власних кореспондентів).
М. КАТЕРИНОПОЛЬ, звен. пов. (на Київщині). Нелюба школа . Ще в 1908 році селяне м. Катеринополя дали на с. сході згоду на дві тисячі рубл. задля будівлі нового будинку церк.-параф. школи. Але коли селяне довідались, що їм можна мати вищу школу другого типу, то відмовились від своєї згоди, подавши прохання до Сенату об одміні їх згоди 6-го лютого 1913 р. волосне начальство оповістило наших селян, що вони повинні виповнити свою згоду. — Сенат не задовольнив їх прохання. Ця вістка навела сум на наших селян. Вони бажають вищої школи.
С. МАЛА-ДІВИЦЯ, прилуцького повіту (на Полтавщині). Оце до нас призначили урядника, який приїхавши, енергійно взявся за своє діло. Довідавшись, що є зашкурні шинки, та ще й коло волости, він пішов до баби Марини, та инших і наказав їм не продавати горілки. Після цього він заборонив досвітки і всякі зібрання ввечері І тепер кожен повинен сидіти дома, а як хто піде до сусіда, або до кого иншого, та довідається про це урядник, то на сутки посадить у буцигарню. 
Такі заборони всіх здивували. Бо всі селяне зімою збірались ввечері для розваги, а тепер повинні сидіти дома. 
А оце врядник, очевидно, знов змінив свій настрій, бо Марина продає таки горілку.
С. ПОПІВКА, конотопського повіту (на Чернигівщині). Кооперація. З зовнішнього боку справа з кооперацією в нашому селі стоїть добре. Пьять років уже маємо товариську крамницю; в кінці того року одчинили другу крамницю —„отдѣленіе”. Членів прибуває. З початку 1912 року було 80 членів, а тепер уже 152. А оце різдвяними святами приїхав агроном і вговорив людей засновать у нашому селі кредітне товариство. На сході було більше ста чоловік, а вписалось тільки 25 чоловік, решта ж боїться і ніяк не розуміють завдання цього товариства, бо агроном, а це недавно й інспектор дрібного кредіту, росказували про це т-во мовою не зрозумілою для наших селян. Хоча вони й силкувались говорить простою народньою мовою, але що то за мова була? Але коли подивишся на внутрішню справу нашої кооперації, то душу смуток обгортає. Перші роки наша крамниця давала чистого прибутку 200 карб., який ділився так: 10 проц. на пай і 2 проц. на забраний крам. Торік прибуток зменшився при новому правлінню до 100 карб. А цього року збільшився при тому ж правлінню до 200 карб, мабуть через те, що „отдѣленіе” торгувало 31/2 місяці і мало обороту за 1912 рік до 10.000 карб. 
Прибуток і цей рік розділили не по кооператорському: 10 проц. на пай і 3 проц. на забраний крам. 
Книжки щотоводні ведуть сяк-так, за те крам купують зовсім кепсько. Виписують тільки цукр та махорку, а оце перший раз і сіль. Решту ж краму купують в г. Конотопі. Кожний член правління має там свого постійного продавця. Один член, коли платить за крам гроші, то 1 або 2 карб. не доплачує. Крамарь звичайно проти цього нічого не має. Другий же член коли росплачується то просить крамаря приписать у рахунок 1 карб, на підводу. На протязі круглого року не було чутки, щоб предсідатель що взяв у свою кишеню. Тільки це недавно пішли чутки і про нього. Цим люде пояснюють те, що наша крамниця не може конкурувать з місцевими крамарями і має кепський крам. Кладуть також в звязок з тим, що наше правління не хоче брать краму з товариської крамниці при ст. Конотоп, яка має основного капиталу до 20.000 і ввесь крам виписує і дрібним сельським товариським крамницям продає крам оптом з удержкою 1 проц. за приставку краму. 
Уже скілько раз говорили правлінню, щоб крам брали з станціонної тов. крамниці, але вони одмовляються тим, що там не дають у кредіт, а вони майже ввесь крам беруть у кредіт. Грошей у нашій крамниці тепер досить — 2.000 карб., можно раз у-раз брать за готові гроші, бо крамниця каждий день торгує саме меньше 20 карб. 
А це на річному зібранню трапився такий випадок. Всі члени правління (5 чоловік), змовившись, подались у відставку з метою, щоб прибавили жалування замісць 220 —320 карб. Збори мусіли прибавить жалування. Взагалі в нас почувається нагла потреба заснувать в Конотопі оптовий склад, або союз всіх товариських крамниць. Тоді б було меньше всяких непорозумінь і головне був би крам кращий й дешевший. 
Про це слід би подбати конотопській товариській крамниці, що уявляє з себе центр. 
В маї місяці, як казав агроном, земство скликає в Конотопі кооперативний зьїзд. Всім кооперативам слід послати на цей зьїзд своїх представників свідомих в цій справі. І поставить на чергу питання про союзи потребительних кредітових т-в.
