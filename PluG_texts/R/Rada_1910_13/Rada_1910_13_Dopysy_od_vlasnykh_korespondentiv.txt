ДОПИСИ
(Од власних кореспондентів)

ТАРАЩА. (Київщина) Про заборону Шевченківського "вечора". Скрізь лунало: "Жертвуйте на пам'ятник Т. Г. Шевченкові у Київі!"... І відгукувалась на цей поклик вбога, напівсвідома покалічена обрусительною школою, дрібна українська інтелігенція. Сама несла загорьовані шаги на велике національне діло й инших до цього заохочувала. З цією метою влаштовувала иноді по самих глухих кутках України вистави, концерти, "вечорі". Найчастіше писалося про такі вистави та "вечорі" в початку минулого року. Це один з найкращих засобів збірання жертв на дорогий кожному українцеві пам'ятник.
Надумались й таращанські українці влаштувати Шевченківський "вечір", щоб і собі послати яку копійку на пам'ятник батькові Тарасові.
Послали прохання до п. губернатора про дозвіл на два "вечора" впродовж 1909 р. Довго ходило це прохання по усяких митарствах, попомандрувало од губернатора до справника, од справника до надзирателя й знов до справника... Завелася переписка, збірали усякі відомости про впорядчика та учасників, про мету, з якою впорядковувався вечір й т.и. Нешвидко, але все-таки прийшов дозвіл. Жваво взялися до праці і в іюні відбувся перший Шевченківський "вечір", а разом з тим і перший в Таращі український "вечір". Як в свій час писалося в "Раді", вечір цей мав великий успіх як з боку матеріяльного, так і морального. Чимало на йому було й приїзжої з округи інтелігенції. Збору вечір дав коло 120 карб., а чистого прибутку звиш 92 карб.
Другий "вечір" одклали на далі. Та на лихо це "на далі" затяглося, й до цього "вечора" почали готовитись аж перед Різдвом, а "вечір" мав бути на 2-й день Різдва. З самого початку не пощастило: де-хто з аматорів, що раніше грали на користь усяких філантропичних закладів, відмовився од участи в Шевченківськім вечорі, прикриваючись лагідненьким "ніколи"; де-кого ледве впрохали. Та це все байдуже. Перешкода з'явилася з того боку, з якого її зовсім не сподівались. Понесли до п. справника афишу на підпис. Переглянувши програму і зиркнувши, що має бути Шевченківський "вечір", п. справник заявив: "такого вечера разрѣшить не могу". Ніякі благання не помогли. "Въ иную пользу — ставьте — разрѣшу по этой же программѣ" — додав він. Отак сумно скінчилися заходи з влаштуванням в Таращі другого Шевченківського вечора.

С. УСПЕНКА (на Кубанщині). До справи П. Капельгородського. Недавно оце роздано повістки з закликанням на суд тих людей, що писали доноса на П. Капельгородського і тим посадили його в тюрму. Обвинувачують їх за підлог прохання, яке було подано
міністрові внутрішніх справ. В проханні стояло, що його подає д. В—й, а тепер виявилося, що він нічого й не знає, а хтось подав прохання від його імени,— хтось зробив підлог. На суді має вияснитись, хто саме зробив підлог із тих добродіїв, що одержали оце повістки.
П. Капельгородський тепер не живе в Успенці. Після суду він покинув школу і служить тепер в Терській області секретарем в отряді отамана кизлярського одділу.

С. ДРАБОВ, золотоношського повіту (на Полтавщині). Селянська темнота. Оце недавно приїздив у наше село земський і радив сходові перебудувати нашу земську школу, бо дуже вже вона тісна та темна. Якого галасу підняла ця добра порада на сході! Багацько старих, дотепних, здавалося, людей голосно зарепетували, що школи в Драбові не треба кращої, що нехай і в старій діти вчаться. А молодші, завзятіші люде не злякалися того, що земство половину тільки видатків бере на себе. Довго б, мабуть, старі "крикуни" стояли на своєму, коли б один з драбов'ян не заявив бажання, щоб усі, хто не хоче школи, підписалися у приговорі, що вони й дітей своїх не посилатимуть до нової школи. Тоді й найголосніші та кайтемніші селяне замовкли. Щоб до чогось пристати в цій справі, земський загадав написати вриговора і ходити по селу, збіраючи підписи тих, що бажають мати нову кращу школу і таких, що хотять зостатися при старій школі.