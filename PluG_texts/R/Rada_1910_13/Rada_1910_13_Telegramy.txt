ТЕЛЕГРАМИ
(та останні вісти з газет)

Діяльність уряду та адміністрації.
ПЕТЕРБУРГ, 16. Проектується улаштувати каторгу на островах Фінського заливу. Морське міністерство, щоб попередити сенаторську ревизію, посилає своїх чиновників для ревизії портів Балтійського та Чорного моря. Рухлов доручив товаришеві міністра Щукіну виступати в Думі. Комісія, під приводом Покровського, виробила правила видавання земельними банками позичок земствам і городам під бюджети без іпотечного забезпечіння. П. А. Столипін учора завітав до князя Мещерського. Сенатор Кузьмінський призначається "первоприсутствующимъ" в з'єднаному присутствії першого і касаційного департаментів сенату. Товариші обер-прокурорів департаментів — першого Камишанський і уголовного касаційного Гвоздов призначаються до "присутствованія" в сенаті.

Судові справи.
ПЕТЕРБУРГ, 16. Петербурзька судова палата засудила Пєшехонова за видання книжки "Трудовой Народъ" та журналу "Народно соціалистическое обозрѣніе" на рік до кріпости.
ПЕТЕРБУРГ, 16. Воєнно-окружний суд за крадіжку засудив нижчих чинів: двох до каторги на шість років, а чотирьох — по чотирі.
ПЕТЕРБУРГ, 16. При стверженню приговорів в справі про вибух в кафе "Централь" — Холоділіну, Сатуніну та Чіжову каторгу замінили на кріпость на 2 роки і 8 місяців, а Турчіну чотирі роки каторги зменшено на 3.
ПЕТЕРБУРГ, 16. Сенат лишив без наслідків протест прокурора на приговор смоленського окружного суду, що виправдав гімназістів вяземської гімназії, яких винуватили в організації розбійницької ватаги.

Фінляндські справи.
ПЕТЕРБУРГ, 16. "Россія" з приводу протесту німецьких професорів, що підписали протест проти заходів російського правительства в Фінляндії, — пише, що професори незнайомі з матеріяльними умовинами і недотепно розбіраються в тих матеріялах, які надіслали їм фінляндці.
В Петербург прибув фінляндський генерал-губернатор Зейн. Єсть чутка, що приїзд Зейна находиться в звязку з призначенням Толмачева помішником фінляндського генерал-губернатора.
"Рѣчь" спростовує чутку, подану "Нов. Вр." про одміну приговора кювенепського суду в справі Половнева.
Зейн і Толмачов завітали сьогодні до П. А. Столипіна. Завтра Зейн поїде в Цярське Село.
ГЕЛЬСІНГФОРС, 16. Сенатор Котен став на службу, але одмовився од судової присяги. Прокурор заявив протест.

Поштові справи.
ПЕТЕРБУРГ, 16. В головному правлінні пошт і телеграфів розглядається проект одкриття приватних поштових агентств.

Гр. С. Ю. Вітте.
ПЕТЕРБУРГ, 16. Ходить чутка, що послом в Берліні буде призначено гр. С. Ю. Вітте.

Депутат Караулов.
ПЕТЕРБУРГ, 16. Становище хворого депутата Караулова не кращає.

Духовні семинарії.
ПЕТЕРБУРГ, 16. "Россія" повідомляє, що в семинаріях почалися лекції. Більшість увільнених учнів прийнято знову.

Ревизії.
ПЕТЕРБУРГ, 16. Для ревизії в Київ приїде генерал Дедюлін, у Варшаву—Нейдгард, у Східний Сібір — ген. Медем і в Західний Вуїч. Всі ревизії одбудуться під проводом сенатора Гаріна. Мається бути ревизія лібаво-роменської залізниці.

Арешт Єрмолаєва.
ПЕТЕРБУРГ, 16. З Пятигорську телеграфують: заарештовано бувшого начальника озургетської округи Єрмолаєва.

Арешт євреїв.
ПЕТЕРБУРГ, 16. З Баку телеграфують: поліція заарештувала на біржі всіх євреїв, одвела їх в участок, щоб довідатися, хто вони.

Крівава подія.
СКОБЕЛЕВ, 16. Троє злочинців, між якими був каторжник, напали на поліцію, коли ті хотіли їх затримать. В перестрільці двох злочинців убито, одного тяжко поранено.

Самовбивство.
ПЕТЕРБУРГ, 16. Застрелився студент Фаусек, син діректора вищих жіночих курсів, проф. Фаусека.

Комета.
ПЕТЕРБУРГ, 16. Учора в обсерваторії університету бачили комету. В 6 1/2 годин вечора світ комети померк.

Всякі звістки.
ПЕТЕРБУРГ, 16. В сенаті був такий інцідент. Товариш обер прокурора Макаров, автор обвинувачення по білостоцькому процесові, заявив одвод проти виступу Гілерсона, як повіренного, бо Гілерсон, доказує Макаров, засуджений до кари, яка обмежує де-які права. З приводу цього Гілерсон сказав Макарову, що той не знає сенатського пояснення. Сенат одкинув одвод Гілерсона.
ПЕТЕРБУРГ, 16. "Нов. Время" пише, що привезені до Владивостока для озброєння кріпости дорогі пушки скинуто просто на беріг і вони валяються вже цілий місяць без накриття і догляду.

За кордоном.
БЕРЛІН, 16. З Гамбургу, Кіля та Любека повідомляють, що там піднялися сніжні бурі.
ЛОНДОН, 16. Сніжні бурі росходились по всій Англії.
ЛОНДОН, 16. З Лондону повідомляють, що там вибрано до парламенту 263 лібералів.