Бібліографія.

М. Старицький. Байки. (По Крилову).
Видання трете доповнене, Київ, стор. 85, ціна 25 коп.
Маємо нову книжку для дітей, що заслуговує уваги. Це нове видання байок М. Старицького, написаних по Крилову, значно повніше проти другого, що вийшло року 1882. В ньому подано п'ятнадцять байок нових. Перечитавши усі ці байки, можна спостерегти, що написано їх не однаково добре: одні з них читаються легко, визначаються живою образностю, гумором та звучністю, а в деяких помічається важкий склад (Папіровий змій, Слін на Гетьманстві, Коріння та листки, Рябі вівці). Це можна пояснитя тим, що автор близько тримався оригіналу (байок Крилова).
Видано книжку дуже чепурно, на гарному папері, з великим числом малюнків, у художній обкладинці. Ілюстрованих виданнів у нас дуже мало і книжечка небіжчика Старицького буде гарним подарунком нашим дітям.
Я. Гетьманчук.