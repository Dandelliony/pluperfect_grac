Театр і музика.
Театр "Соловцовъ".

— "Брачная ловушка" та "Путаница". В бенефісі стовпа соловцовської труппи, а—ки А. Токаревої інтересна була не "Брачная ловушка", де грала бенефіціянтка, а жарт Ю. Бєляєва "Путаница"
"Брачн. ловушка", продук німецької кухні Д. Штернвертера, в препоганому перекладі Сєв.-Полілова, звичайнісінький фарс. В німецькому закутньому городкові обивателі "ловлять" офицерів і женять їх на своїх дочках. Це й увесь зміст. Грати фарси треба фарсовим темпом, швидко, нахабно, бо инакше буде нудно. Артисти соловцовські не вміють фарсів грати і пьєса провалилась. Ростянуто, блідо, нудно. Тільки д-ка Токарева і грала в фарсовому тоні роль баби майорші, що хоче "командувати полком". Инші артисти: Волховський та Урванцов — денщики, Будкевич, Недєлін талановито грали, але це було солідно для "Бр. лов".
В "Путаницѣ" відомий театр. критик Бєляев хоче воскресити стародавній водевіль з передяганням. Це інтересна спроба, але абсолютно не вдалася вона і через те не вдалася, шо автор причепив до водев. якусь "Путаницю". Ця "Пут." читає пролог, сам по собі веселий, красивий, проповідує потребу старого водевіля на сучасній сцені, а далі путається в дії водевіля, вбірається в усякі убори. Персонаж інтересний, але приплутаний до пієски невдало.
Старинний водевіль має якийсь зміст, а "Путаница" — ніякого. Це тільки ескізний малюнок петербурзьких святок епохи 1840 р. Наївність водевільна єсть, а остроумного нічого. Водевіль абсолютно не розучений, суфльор кричить. З моря виконавців чудово грає а—ка Будкевич "Путаницу". Пустовлива, як дитина.
Litera.

— Бенефіс М. Є. Медвєдєва. В неділю, 17 января, в театрі "Медвѣдевъ" (на Мерінговській вул.) відбудеться бенефіс відомого артиста імператорських театрів М. Є. Медвєдєва. Виставлено буде оперу "Риголетто". Партію Риголєто вперше виконає сам бенефіціянт. Бенефіс цей через усякі причини кілька разів уже відкладався, але за цим разом він уже відбудеться.
— Спектакль Гельрота. У понеділок, 18 января, в городськім театрі відбудеться спектакль, увесь прибуток з якого піде на заснування фонду для дальшої освіти дітей покійного режісера київського городського театру й відомого музичного діяча Я. В. Гельрота. Покійний залишив по собі дружину, двох дочок у петербурзькій консерваторії та одного сина—студента майже без усяких засобів. Програма спектакля складається з двох вистав: 1) Сельская честь і 2) Каморра—й концертного одділу. В спектаклі беруть участь: д-ка Брун, Волховська, Ван-Брін, Валицька, Воронець, Інсарова, Лєліна, Лідіна, Чалєєва, Шмід та д.д. Боссє, Брикін, Блюменталь-Тамарін, Гладков, Каміонський, Каржевін, Лаврецький, арт. імп. театр. Медвєдєв, Максаков, Мурський, Орішкевич, Павловський, Селявін, Тіхонов, Цесевич і багато инших. Треба сподіватись, що сімпатична мета й виключно цікава програма спектакля наповнять театр і, розуміється, касу.
— Чеховський спектакль. П'ятидесятилітні роковини з дня народження А. П. Чехова будуть вшановані урочистим спектаклем, влаштованим 19 января в театрі "Соловцовъ" київським товариством журналистів, літераторів та дірекцією театру "Соловцовъ".
Спектакль почнеться промовами, присвяченими пам'яти А. П. Чехова. Промови скажуть: І. В. Джонсон — "Три сестри та загальний характер творчости Чехова", Л. Н. Войтоловський — "Пам'яти Чехова", Лев Шестов —"Творчість із нічого" (А. П. Чехов) і В. А. Чаговець — "Чехівська сімфонія".
Потім артистами Соловцовського театру буде виконано п"есу "Три сестри".