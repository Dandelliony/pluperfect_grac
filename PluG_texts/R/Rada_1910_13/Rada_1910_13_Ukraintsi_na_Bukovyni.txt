Украінці на Буковині.

Нарада буковинських українців. Минулої неділі відбулося від проводом посла Василька в Чернівцях засідання виконуючої ради національно-демократичної партії буковинських українців. Прибули на засідання українські сеймові і парламентські посли. Головною точкою нарад була запропонована партійною радою резолюція — утворити спільну організацію з товариством "Руська Рада", яке уявляє з себе селянську організацію, та зробити заходи коло згуртування всих сторонництв, що стоять на національно-українському ґрунті, в одну загальну національну організацію. Резолюцію цю прийнято однодушно. На прикінці висловлено послові — М. Василькові подяку за його тактовний провід в парламентськім клубі та рішучий виступ проти русофільської агітації.
(Діло).