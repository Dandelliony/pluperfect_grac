Загроза з боку плямистого тифусу.

  В одній з дитячих комун міста Житоміру трапився випадок захорування плямистим тифусом; на протязі 4-х днів серед тих же дітей в комуні виявилося зразу всього 15 захорувань. Зазначена кількість захорувань і швидкість розповсюдження цієї хвороби за такий короткий термін показує нам, з яким злим ворогом ми маємо діло. 
  Нагадаємо, що виключним чинником, що передає й сприяє поширенню захорувань на зазначений тифус, з'являється маленький, дуже гарно відомий нам усім ворог — воша. Нагадаємо, що вона, воша, виключно воша переносить пошесть від хворої людини до здорової й усі бабські забобони, що особливо існують по наших селах, про можливість передачи цього тифусу через повітря, з'являються зайвими й безпідставними, коли на людині не буде самої воши. 
   Тепер зупинимося кілька словами на питанню про те, що уявляє собою й як проходить у хворого це захорування.   Передається ця хвороба так: воша, напившись крови хворої людини, попадає тим чи иншим робом — найбільш через одежу— на здорову людину, кусає її й передає пошесть у кров (заражує). 
  Після того, яв воша внесда укусом заразу тифусу в кров людини, людина про те ще зостається ніби-то здоровою кілька днів (від 8 до 10 днів), аж до часу, коли пошесть виявиться зразу раптово великим жаром (40°) та білем голови; вже на 3 й — 5-й день у хорого по тілі з'являються червоні плямки, раніш на грудях, на животі, а потім і на спині та инших місцях тіла. Самопочуття в хворого тяжке, часами де в які дні хворий втрачає пам'ять, притомність, впадає в сон, але буває, що захорування відбувається й значно легше. Плямки помалу блідніють і наприкінці 2-го тижня зостаються тільки значки; в цей час, себ-то наприкінці 2 тижня, жар теж швидко спадає й хворйй починає поправлятись. Звичайно ця хвороба тягнеться 14 —16 днів; бувають випадки, коли хвороба закінчується раніш або продовжується; тільки ще по більшости хворий видужує, але смерть і тут бере свої багаті жнива серед людей: відсоток смерти приблизно від 8—l7 відс. (8—l7 із 100 помірає), що залежить від ріжних умов, але про те вдруге. Коли ми будемо завжди пам'ятати, що не буде плямистого тифусу у людей тоді, коли не буде й самої воші, то цим ми маємо певну можливість урятувати себе й оберігти суспільство від захорування цією хворобою.   От-же боротьба з цією слабістю дуже легка, коли дотримуватись зазначеної поради. 
  Треба знищувати вошей, гнид. Взагалі, всі звичайні вимоги гігієничного життя, а саме— чистота помешкання, чистота тіла, своєчасна зміна білизни, ак натільної, так і ліжок, постійне одвідування лазні, догляд за чистотою дітей, знищення насікомих (вошей) у них — все це є звичайні засоби боротьби з вошами, через те й з плямистим тифусом. Ми повинні тільки пам'ятати, що зазначених вимог гігієничного життя треба дотримуватись не тільки під час виникання пошесної хвороби, але думати про те завжди, бо в цьому ми маємо певний захист від усяких захорувань. 