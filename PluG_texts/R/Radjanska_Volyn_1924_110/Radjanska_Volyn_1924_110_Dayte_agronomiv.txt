Дайте агрономів.

С.Мокре Пищівського району

  Село Мокре за весь час існування Радянської влади не бачило агрономів в очі й не чуло агрономичних порад. Прокатної станції, де б можна було скористатись селянству сільськогосподарськими машинами, в селі теж немає. Про триєра, зерно очистку не мають уявлення. Сіють зерном нечищеним. 
  Усі, навіть більш менш заможні господарства, господарюють кепсько. Зразкового господарства немає. Врожай зато завше такий кепський, що селяни плачуть на надмірний податок. 

  Черезполосиця —пан над селом. Є такі господарства, що роскинули свою землю на 10—15 кавалків. Землеустрій не провадиться. Є бажання вийти на хутора, де-хто отрубів хоче. Але ж сільрада не дуже то за це дбає, а селянство саме на своїх сходах в цій справі до згоди не приходить. Мріють деякі незаможники й про  колектив, вже теж немає кому за це взятись, бо голова комнезаму трохи розжився, й про колектив слухати не хоче. Іван Відомий.