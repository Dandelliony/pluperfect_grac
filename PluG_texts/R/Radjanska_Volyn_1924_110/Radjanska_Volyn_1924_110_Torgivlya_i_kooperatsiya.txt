Торгівля й кооперація. Кооперативна взаємодопомога й освіта.

   Зимовий час — найкращий час для того, щоб у нас, на селі, провадити жваву культурно-пслітосвітню та кооперативну роботу.
   Освіта перш за все, бо лише будучи більш освіченими й свідомими, могтимемо краще зміцнитись господарчо й налагодити своє життя. 
   Кооперативне ж гуртовання є найкращим засобом селянської взаємодопомоги в справі поліпшення сільського господарства, разом з тим, великим кроком до кращих соціальних форм життя. 
  Освіта й кооперативне гуртовання — одне з другим мають тісний звязок, бо тільки тоді кооперативне гуртовання буде жваво розвиватися, коли ми, селяне, відкинемо від себе те взаємне недовір'я, яке панує ще між нами до цього часу. Треба всіма силами здобувати собі практичні житьові знання, яких так багато не хватає нам на кожному кроці нашої роботи, чи то в громаді, чи в своєму господарстві.
    Треба селянам відвідувати всі культурно-політично освітні заклади, які є в кожному селі. Не треба, щоб нас селян запрохували йти вчитися, а треба ще самім, при потребі, просити свідомих, тямучих людей, аби вони нам щось прочитали, росказали, дали б пораду й т. и. 
   От і тепер:—у кожному селі є школи по ліквідації неписьменности серед дорослих, але чи все неписьменне селянство охоче йде учитися. Відповідь на це дають наші ліквідатори неписьменности, яким часто-густо приходиться більше сил тратити на заохочування до праці, ніж на саму працю. Берімося-ж до праці! Гуртом, через кооперацію та освіту, здобуваймо собі необхідних життьових, практичних знань!