
ПРО ЗБУТ ХМЕЛЮ.

   Питання про збут хмелю цікавить кожного хмільовода, тому що хміль цілком збувається на ринок й ніякого споживання в власному господарстві не має, а тому в значній мірі доходність хмелю залежить від умов його збуту. Незабаром настане час, коли виробництво хмелю буде підвищено, передбачається навіть його лишки. Старим хмільоводам відомо, що за часів, коли продукція хмелю була вищою за ту, скільки було потрібно, тоді хміль значно падав в ціні. Ці крізи багато гальмували розвиток хмільоводства. Головна причина хмельових криз у цінах полягає в тому, що не всі хмільоводи об'еднані , через віщо збут хмелю провадиться неорганізовано, через приватних купців, що дбають, аби більш здерти в свою кишеню. 
   Вибухи кріз у галузі хмільоводства не будуть мати місця лише тоді, коли всі хмільоводи будуть об'єднані в сельсько-господарських кооперативах, організовано, гуртом будуть збувати свій хміль. Це—головна умова певного розвитку хмільоводства, та прибутністи його. 
   Кожен хмільовод повинен мати на увазі, що лише тоді як буде відомо, скільки хмелю щороку мається для збуту й який мається на нього попит тоді лише можливо буде напевне усунути спадання цін й мати постійний ринок. Лише згуртувавшись у організацію, можливо буде охопити хмільовий ринок й шукати нових ринків, якщо будуть лишки хмелю. До цього часу хмельоводи працюють наче з заплющеними очима, вони не знають що чекає їх із хмелем у майбутньому і таке положення безумовно небезпечне, к тому з'організувавшись треба поставити свою промисловість на певний грунт і тоді ми зможемо захопити не тільки внутрішній ринок, а навіть і міжнародній, а це необхідно, бо без зовнішнього ринку волинське хмільоводства далеко не піде Корчагін.