Сільрада на Словечанщині.

Листвин, Словечанського району.

Нарешті, 15 листопаду, пройшли перевибори в нашій далекій сельраді. Зацікавленність селян до виборів була вельми велика. Натовп чоловіків та жінок був такий великий, що школа не могла його вмістити. 
   Район знав, кого він нам порадив за голову обрати. Досі сельрада Листвинська сама найбільша з усіх сельрад Словечанщини стояла позаду всіх. Новий голова й члени сельради гарно беруться до праці, бо крім своєї треба й те надолужити, чого стара сельрада не зробила. 
  Хліб, потрібний для ремонту школи, хати-читальні, почати збирати. Читальню вже полагодили, й наприкінці листопаду її урочисто відчинили. З школою теж не пагано.

  Навіть сама сельрада теж инший вигляд тепер має. Будинок ії полагодили, до ладу привели. Раніш будинок сельради був такий нечепурний, що до нього ввечорі й зайти було не так легко. Як палити треба було, голова посилав вартового збирати по вулиці загублені селянами частини деревляних возів. Досі ще селяни їздять у нас деревляними возами, де зовсім заліза немає, й часто гублять ту або иншу частку воза. Ото й було паливо для сельради. 
   Тепер же школа, хата-читальня й сельрада цілий рік матимуть паливо, бо новий голова — кращий за старого господар. ЛЕВИЦЬКИЙ.