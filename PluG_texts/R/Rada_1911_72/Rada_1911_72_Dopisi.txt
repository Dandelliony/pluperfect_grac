ДОПИСИ
(Од власн. кореспондентів),
Г. КРОЛЕВЕЦЬ (за Чернігівщині). Український вечір. Мало коли наше суспільство зазнавало такої високої втіхи, яка випала на його долю 10 марта. Драматичний „кружок" спорудив український вечір із водевіля “По ревизії", „Бандури" цікавого попурі з українських пісень, „Коломійок”, „Слава нашим чорноморцям", „Морозенко" і инших гарних співів. 
Виконання взагалі всього концерту, а надто з огляду на всі труднації при влаштуванню його, треба визнати добрим. 
По місту в останні часи поширились трівожні чутки, що управа драматичного „кружка" ступила на непевну стежку конкуренції з місцевим клубом тими самими засобами, якими клуб животіє, себто буфетом та картами, усовуючи із свого завдання задоволення вищих духовних інтересів. Упорядження цього вечора ніби спростовує ті чутки. Влаштування вечора мусить бути цілком закарбовано на честь тілько двох членів управи „кружка* д.д. Резникоза та Отроха, які, витримавши попервах принципіяльну боротьбу за влаштовання цього національного вечора, винесли на своїх раменах увесь тягар.
С. МАЛА-ПЕРЕЩЕПИНА (на Полтавщині). Наше волосне начальство і його турбування. Де-кілька років тому в нашому селі було вибрано громадою засідателем волостного правління немолодого чоловіка, років з 50 М. В.
 На перших порах він поводився зо всіма за „панібрата”. 
Та це з початку, а далі він почав не тієї співать. Завжди п'яний — робив, що заманеться. Оодного разу він ненароком заблудив, як сам казав, в „холодну” , де сиділа арештована молодиця. На крик молодиці прибігли писарчуки і обрягували. Молодиця подала в суд. Це так стурбувало засідателя, що він через 2 тижні умер. За ним довелось роспрощатись з посадою і старшині. Було вибрано старшиною І. Т. X. Цей ростринькав громадські гроші,— попав по приговору Харьк. Суд. Пал. в тюрму на 2 роки — і там повісився. Після був старшиною М. Г. В—о. Цей вмер від „розрива серця". 
Далі наставлено було М. Г. К. Цей почав був нові порядки заводить, Йому на поміч стали инші. 
За шахрайство їх всіх тепер тягнуть до відповідадьности. Поки що ведеться слідство. 
Засідатель О, вскочив в колодязь і втопивсь, не дожидаючи приговору. А тепер на посаді старшини сидить Г. К.—який гаразд діла ще не знає, бо не встиг і взнать, а поклавсь на своїх помішників. Торік в декабрі в волость надійшло „отношеніє” д. повітового інспектора про заснування 4-х класової городської школи на підставі „положенія 1872 г.“ на кошти казни. І от волосні „ заправили" на нараді порішили дать одсіч д. інспекторові, мотивуючи свою постанову тим, що школа ця коштуватиме чимало грошей, і буде тягарем на шиї селянства.
 Так з ласки волостних крутіїв — наше селянство позбавлено змоги—мати в себе 4 класову город, школу.
Г. БЕРДЯНСЬК (Таврія). Боротьба за свято. У нас цеї зіми велась боротьба за свято між портовими робочими та експортерами. Перші хочуть зоставить за собою те, чого добились в минулі визвольні дні: побути один день на тиждень людиною, а другі боряться, щоб заставить їх робити, спіраючись на те, що залізниця з них бере гроші за „простой“ хліба у вагоні і в свято. Робочі добились, що у свято за „простой" вагонів не береться плати. Послали виборних од себе до п. губернатора; той їх прийняв, обіцяв пособить, приїхать і самому на місці розібрать діло. А поки-що явився знов, як і минулої зіми, на поміч експортерам єврей Цукерман, який обіцяв доставить підводи та коней на перевозку хліба— замісць тутешніх візчиків, що забастували. Тепер цей самий Цукерман обіцяє експортерам набрать сторонніх робочих які будуть робить і в свято. Робочі, нічого не змігши вдіяти проти цього, 6 марта зібрались у міщанській управі підписать прохання, щоб того Цукермана вислали з города. Він не тутешній сам житель і його, кажуть, за отакі вчинки висилали вже не з одного місця. Інтересно, що наше городське духовенство не помагає робочим і не став в оборону свята, а думається, це годилося б зробити. Що буде, доживем, побачим.
МОСКВА. Український вечір у товаристві „Дім Польський”. Є у Москві кілька польських товариств, як от „Добродійне”, „Польських жінок" і „Дім Польський". Це останнє має на меті об'єднання поляків, що живуть у Москві. Воно улаштовує для своїх членів лекції, концерти, вистави, взагалі задовольняє де-які культурні потреби московських поляків. В час Шевченківських свят “Польський Дім” прислав депутацію і адресу українською мовою, а 25 марта упорядкував у своєму власному помешканні український вечір, присвячений пам'яти Т. Г. Шевченка. З початку д. Т. Міхальський, який навмисне задля цього приїхав з Київа, прочитав польською мовою реферат: „Тарас Шевченко”. Росказавши коротку біографію поета, д. Міхальський, охарактеризував українську літературу, спинився на сучасному становищу українського руху, зазначивши його силу і великий успіх за останні часи, і разом з тим висловив думку, що поляк, який живе на території українській, повинен працювати на користь українській людності, повинен для неї робити усе те, що робить для свого народу поляк у своїй батьківщині. Після реферату почався концерт. У залі стояв портрет Шевченка, уквітчаний, і тут же портрет поета І. Б. Залєського. Цей останній жив 1802—1886 року і був одним з представників так званої української школи у польській поезії. У цім році як раз наступило 25 літ з дня його смерти і пям'ять його святкувала як раз 25 марта. На програмах, писаних польською і українською мовами, гарні портрети Т. Шевченка і І. Б. Залєського. Програма концерту інтересна і більшість номерів її це українська музика, спів і декламація. З самого початку дуже гарно виконали на роялі „Жалібний марш" М. В. Лисенка, який уся публіка вислухала стоячи. Потім деклямували: по-польському артист Художнього театру д. Д. Болєславський, який прочитав; „з поеми “Бетовський" Ю. Словацького, „Без вороття” —І. В. Залєського”. Д. Хмара прочитав по українському: „Чернець" і “Ляхам“ Шевченка. Д. Зємєнцький прочитав по - польському з творів Франка, Філянського і Олеся. Грали на бандурах брати Шевченки і мали успіх у публіки, яка вимагала від них кілька разів повторення. Але треба зауважити, що виконання в останнє „Комарика“ зовсім не відповідало характеру вечора, звязанаго з пам'ятью українського генія і краще було б як би д. Шевченко його зовсім не співав. Потім співали: д. Суходольський: „Думи мої" слова Шевченка, музика Заремби і „Минають дні” теж його. Д-ка Двожаньчик співала: „Хусточка моя" муз. Іедлічки, „Полюбилася я" сл. Шевченка, музика Рахманінова, „Вечір" музика Лисенка. Д. Любченко співав теж пісні на слова Шевченка, музика Лисенка. Хор українського гуртка „Кобзарь" проспівав: „Заповіт", „Реве та стогне Дніпр широкий" і „Ой закувала" під орудою В. В. Нікітіна. Взагалі вечір був інтересний і мав дуже симпатичний характер. Ми від душі вітаємо цей перший почин московських поляків підійти ближче до українців, зрозуміти ідеали і бажання свідомих верств українського народу, одсвяткувати пам'ять великого генія, який має таке велике значіння для кожного українця. Ми віримо, що ці гарні відносини залишаться назавжди і між московськими поляками і українцями будуть панувати взаємна пошана і розуміння.
Г. ІРКУТСЬК. Українство. 27-го феврадя невеличкий гурток українців приватно одсвяткувнв 50 роковини смерти Тараса Шевченка; на зібранні читали життя Т. Г. Ш—ка, співали „Заповіт" і инші пісні. Після того зібрали на пам'ятник Шевченкові 7 карб. 
5-го марта місцеві любителі виставили в театрі „Гіллера" в пам'ять 50 роковин смерти Т. Шевченка драму Тобілевича „Наймичка”. Грали гарно. Потім був концертно-літературний одділ. Читали про життя Т. Шевченка, деклямували його вірші: „Як би ви знали, паничі". Потім співали „Заповіт”, „Де ти бродиш, моя доле", „Ревуть стогнуть гори", „Реве та стогне Дніпр широкий". Спектакль пройшов дуже гарно і слухачі дуже зацікавились українською п'єсою та співами.
Г. КАЗАНЬ. Ранок пам'яти Т. Шевченка. 20 марта в казанській комерційній школі відбувся літературно музичний ранок, присвячений пам'яті Тараса Шевченка, з нагода 50-ліття його смерти. Програма була інтересна. Ученик А. Мускеєв читав —„О жизни Т. Г. Шевченко". Далі був виконаний на роялі „Похоронний марш" Шопена, деклямовані були вірші Т. Шевченка („Як би знали, паничі", „Варнак", „Марку Вовчку", „Наймичка” та инші) в орігіналі і в російському перекладі, проспівані були пісні на слова поета — хорові і solo. По між співами і декламацією була гра на роялі, виголошувались коротенькі реферати: „Нѣсколько словъ о личности и поэзіи Т. Г. Шевченко” (ученик Ф. Готліцер), “Творчество Шевченко” (уч. С. Санніков).
