Пояснення сенату.
Приватна практика де-яких поодиноких адміністраторів, як от вятськоіго губернатора кн. Горчакова, котрий, посадивши адміністративно редактора газети в тюрьму, припинив разом з тим і видання газети, одержала офіціальну санкцію в новому поясненню сенату що до прав редакторів „повремменныхъ“ видань.
 Сенат в своєму поясненню хоче виправити ту хибу, що до цієї пори була в законі про печать. В законі про цензуру, — признається сенат, — „немає докладного означення обов'язків відповідального редактора", закон не звертає уваги на те, чи справді відповідальний редактор єсть і справжній, чи ні, чи навіть він виїхав з міста". Закон не карає в цьому випадкові, не цікавиться, чи прочитував сам відповідальний редактор ввесь матеріял, чи ні*. Таке становище, на думку сенату, ненормальне і він виправляє його „Як що, — каже сенатське пояснення, — редактор виїхав куди-небудь, або через які инші причини не може справді завідувати видапням, то випуск видання повинно зараз же припинити, поки одповідального редактора не замінить инша особа". Крім того, „редактор обов'язково мусить сам прочитувать що-дня ввесь матеріял, який йде в число газети, прочитать його вдруге вже в коректурі і тільки поробивши відповідні зміни та поправки, давати дозвіл на друк. Без дозволу редактора окремо на кожне число, ні одно число вийти не може". 
Ми не знаємо, як толкуватиме російська дійсність це пояснення: „ограничительно", чи „распространительно“... В кожному разі треба думати, що це толкування буде не на користь печаті. Уявім собі таке толкування, коли сенатське пояснення зрозуміють буквально, які несподіванки для печаті виникнуть од цього. Справді, коли „видання припиняється, як що редактор сам не прочитав ввесь матеріал", то як бути тоді, як він захворів на два-три дні, як він виїхав в друге місто на суд по справах редакції на день-другий, як його викликано, нарешті, для пояснення в поліцію? Як тут бути? Припинять газету, позбавлять читачів духовної їжі кожен раз, коли це трапиться? А що робить хоч би в таких випадках, як „Новое Время“, „Россія", де величезна сила матеріялу, де одна людина фізично не може проглянути ввесь матеріял, бо це не під силу їй? Чи вжеж припинять видання? Чи може це на такі видання не поширюється, та й хто розбере скільки людей читає там матеріял та чи читає його одповідальний редактор. Може це торкається тільки лівих видань, тоді їх прийдеться всі припинити, бо певно ні в одному, крім копійчаних, редактор не має змоги читати ввесь матеріял, а поділяє цю працю з секретарем. Ми не знаємо, як вирішатиме життя ці питання, але для нас ясно, що юридичне тверження, яке в житті викликає стільки запитаннів, ні в якім разі не може претендувати на бездоганність. Крім того, сенатське пояснення, що до одповідальности редактора газети, утворює несподівано нову юридичну форму відповідальности. Звичайно, той, хто взявся одповідати за те чи инше під приємство, товариство, чи що инше, відповідає вже через те, що він дав відповідну згоду на таку одповідальність. Тут закон не обов'язує, щоб одповідальна людина обов'язково особисто робила все те, за що вона одповідає. Роблять гуртом або поділивши роботу на окремих людей, а одповідає один. Закон завше дає на волю одповідальної людини—чи самому встрявати у всі справи, чи доглядати тільки за головним. Чому ж така виключність для одповідальких редакторів, чому сенат так піклується, щоб вони несвідомо не попали під ту чи иншу статтю, та чи й про них це клопіт? 
В кожному разі, це сенатське пояснення потребує ще відповідного сенатського ж толкування, бо без нього воно може впасти ще одним тягарем на печать при „распространительномъ“ толкуванню його адміністраторами на місцях. 
В. Доля

