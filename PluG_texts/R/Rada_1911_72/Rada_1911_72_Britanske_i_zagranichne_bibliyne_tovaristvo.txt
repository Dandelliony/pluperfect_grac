Британське і Заграничне Библійне Товариство.
„По всій землі піде слово їхнє і по всіх країнах світу — розмова їхня”. Так сказано про апостолів. А в Євангелії читаємо: „Ідіть і научіть усі народи“... 
Благочестиві люде в Англії, вважаючи Святе Письмо за велике добро для всіх людей, заклали року 1802 Британське і Заграничне Библійне Товариство і почало воно видавати і ширити святі книги. 
Відомо, що католицьке духовенство довго забороняло мирянам читати Святе Письмо; і тепер воно „не радить", „не рекомендує“ мирянам читати його, — досить з їх того, що почують у церкві. Переклади заборонялися. Та як настало протестантство, то явилися й переклади на живі мови. В дій справі найбільше зробило згадане Британське Товариство. Вона вже досі поширило більше 200 милійонів книг Святого Письма на всіх мовах. За один день воно випускає стільки книг, що як зложити їх, то вийде стовп у 2.500 футів заввишки. 
Колись те Товариство помогло працею і грошима засновати і в Росії Библійне Товариство, що відкрилося року 1813. Російське Товариство видавало переклади Святого Письма мовами дрібних народців (зирян, якутів і т. ин.) та не зважувалося видати мовою російською або українською. По смерти Імператора Олександра І Товариство було закрито. І воно аж р. 1869 знов відкрито „Общество для распространенія священнаго писанія въ Россіи“. Це нове Товариство само не перекладає і не видає книг Святого Письма, а тільки ширить синодальні видання. 
Тепер знов вернемося до Британського Товариства. 
Найбільша його заслуга перед усім родом людським лежить у тому, що воно видає святе письмо усіма мовами, для всіх народів , які є на землі,— культурні і некультурні, христіянські, католицькі, православні, буддійські, всякі инші, хоч би й найдрібніші, заховані десь у пустинях Азії або в Африці. 
Британське Товариство, сповняючи заповіт апостольський, йде до кожної людини з її рідною мовою, до кожної хати, у всіх кінцях світа. Воно не питає, чи якась мова літературна, чи ні, чи вона „окрема", чи ні; раз єсть та, ка мова, то треба проповідувати Святе Письмо тією мовою. Воно не змагається нахиляти людей до якоїсь віри, протестантської, англіканської або иашої; воно вважає Святе Письмо за велике добро для кожного народу і кожної людини, якої б віри вони не були. 
Товариство має переклади Святого Письма аж на 400 мов. Агенти Товариства живуть по всіх землях і вони вже від себе знаходять і наймають книгонош, продавців, платять їм гроші, дають книги і направляють їхню діяльність. Ці книгоноші беруться у кожній землі з місцевих людей, самих чесних, тверезих, розумних, щоб вони годилися для великого діла. Книгоноші ходять усюди, не минають фабрик заводів, тюрем, продають Святе Письмо по дешевій ціні, а то й даром дають убогим. Бувають вони в пустинях Азії, в глибині Китаю, серед чорних людей в Африці, і на диких горах, де тільки можна знайти людей. 
Британське Товариство видало Святе Письмо Нового Завіту українською мовою, в перекладі Куліша і Пулюя, ще літ 25 назад, в Австрії. А року 1903 воно видало українською мовою, у Відні, цілу Біблію, в перекладі Куліша, Пулюя і І. Левицького. Переклад той дуже добрий, по йому можна вчитися доброї української мови. Ціла українська Біблія, у добрій оправі, продається зовсім недорого *). 
Біблія єсть перше всього величній і поважний культурно-історичний пам'ятник старовини. Не багато єсть на світі стародавніх книг, щоб так добре збереглися і були так доступні. Через те Біблія єсть документ великої ваги для людей усякої віри. І не багато єсть українських книг, щоб були написані такою доброю, багатою, чистою мовою, як оте виданая Біблії. Через те треба її читати і ширити. 
Добре було б подбати про засновання у нас філії Британського і Заграничного Библійного Товариства. 
Гр. Коваленко.
*) Можна купити у Київі в українських книгарнях. Ціла біблія продається по 3 карб. 20 кон. сам Новий Завіт 1 карб. 20 коп.
