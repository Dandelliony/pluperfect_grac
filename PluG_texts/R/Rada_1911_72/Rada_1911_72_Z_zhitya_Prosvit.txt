З життя „Просвіт".
Шевченкове свято в Мануйлівській “Просвіті". Багато праці довелось положити нашим просвітянам, поки таки після двох недільної біганини було одержано дозвіл на вшанування прилюдно Великого поета України. 
З самого ранку 20 марта в помешканні метушились просвітяне, улаштовуючи все для свята. Посеред кону на пьєдесталі, прибранім плахтами та рушниками, (виробів Полт. Губ. Зем.) стояло погруддя Т. Г. Шевченка, подароване Мануйлівській „Просвіті“ художником О. Сластьоном, уквітчане живими квітками. Просто глядачів висіло два портрети Б. Грінченка та М. Драгоманова; по стінах залі розвішані були великі копії олійними фарбами малюнків худ. О. Сластьона „Кобзарь” та „Гайдамаки” — сюжети з поеми Т. Г. „Гайдамаки"; малюнок Ф, Красицького „Гість з Запорожжя", І. Труша „Гагілки” і инші. Всі вони обвішані були гарними рушниками. В читальні висів портрет Т. Г. Шевченка в золоченій рямі, оповитий квітками та рушниками—малюнок селянина-художника Василя Корнієнка. В залі панував урочистий настрій. З 6 год. стала залю й читальню заповнювать публіка ріжних станів, багато було таких людей, які тут перший раз. В читальні продавались листовні картки з портретами Т. Г,, книжечки ювилейного видання „Часу", "Шевченківської бібліотеки" і инші, а також листовні картки видання Мануйлівської „Просвіти". До восьми годин заля була повна. Піднялася завіса і Д. І. Д —ко промовив до присутніх вступне слово. Росказазши біографію поета, змалювавши ввесь трагізм Шевченкового життя за молодих літ, Д. І. спинився трохи на творах Шевченка, ілюструючи свої думки відповідними віршами.  
Спустилась завіса, а через кілька хвилин залунали великі слова: „Як умру, то поховайте"; публіка встала, як один чоловік, і прослухала „Заповіт". Д. Пазенко продеклямував „Як би ви знали паничі", а д. Рябко дуже гарно проспівав „Чого мені тяжко" (муз. М. Лисенка на слова Шевченка). Потім мішаний хор Мануйлівської „Просвіти” під керуванням О. Р. Кліменка дуже гарно проспівав „Ой зійду я на могилу” і після декламації М. Л. Кузьменка —,,Т. Г. Шевченко “—закінчився „Жалібним маршом", надзвичайно гарно проспіваним. 
Другий відділ почався кантатою М. Лисевка „Бьють дороги", до того гарно виконаною, що публіка просто рішуче примусила хор проспівати ще раз. 
Далі була декламація Чипура „Іван Підкова" і д. Васюка  „Подражаніє XI псалму"; потім були дуети „Коли розлучаються двоє", „За сонцем хмаронька пливе". З пісень проспівано ще „Ой сів пугач" і нарешті свято закінчилось піснею „Наш атаман Гамалія”. Прибуток призначений на пам'ятник поетові у Київі. 
Т. Дніпровий.
Мануйлівська „Просвіта". Призначена на 20 марта в Мануйлівській „Просвіті” лекція О. Гладченка про хліборобство не відбулася через те, що не було ще од п. губернатора дозволу, хоч прохання було подане за три тижні.
 Подільська „Просвіта". 25 марта у власному будинкові одбулись річні збори подільського т-ва „Просвіта". По пораді лікаря К. Г. Солухи, одноголосно вибрано: предсідателем зборів священика А. Маричева, секретарем А. Єзерницького. По пропозіції предсідателя зборів зроблена пошана помершим членам „Просвіти". Після за твердження звідомлення про діяльність т-ва за минулий рік, провіреного ревизійною комісією, одбулись вибори нових членів (прийнято 17 душ). Наприкінці обрано в правління: К. Г, Солуху, Т. В. Маруняка, Т. П. Павловського, А. Д. Солуху та священика Маричева; в кандидати до них: В. А. Сочинського та Є. А. Бржосніовського; в члени ревизійної комісії; Ф. 3. Шевченка, Ю. І. Гриба та В. Т. Гут Ковальова і в кандидати до них Я. П. Лясецького та І. А. Бржосніовського. 
Питання про продаж книжок по-за Кам'янцем передано в бібліотечну комісію. 
На зборах ухвалено найняти більшу кватирю для „Просвіти”.
