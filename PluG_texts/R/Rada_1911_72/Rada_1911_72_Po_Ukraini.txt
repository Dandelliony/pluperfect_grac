ПО УКРАІНІ
У КИІВІ.
— В Українському клубі сьогодня на черговій літературній вечірці прочитано буде реферати: 
1) „Молоді роки П. Житецького” — спогади О. І. Левицького. 
2) „Українська справа в освітленні Європи” — Миколи Вороного. Початок рівно у 8 год. вечора.
— Справа з орендою театра б. т-ва Грамотности на вчорашньому засіданні городської думи не розглядалася, її одсунуто до слідуючого засідання.
— Справа з Виставною у Київі. Па вчорашньому засіданні город, думи більшістью голосів постановлено не влаштовувати виставки у Царському садку, через це, мабуть, виставки у Київі зовсім не буде, бо Виставочний Комітет рішуче одмовляєтьея впорядковувати виставку в иншому місці.
— Участь женщин у земських виборах. По „положенію" про земські інституції 12 іюня 1890 р. до виборів повітових гласних допускаються тілько ті женщини, які мають повний ценз, що дав право брати участь в земських виборчих зібраннях. Жінки беруть участь у виборах не сами, а через своїх уповномочених: батьків, чоловіків, синів, зятів, внуків, рідних і братів і племінників. При заведенні земства в 6 західних губернях на підставі закону 14 марта цього року круг участи женщин в земських виборах значно побільшується, В число виборців буде включено не тільки тих женщин, які мають повний ценз, а й неповноцензовиків. Таким чином, на будучих земських виборах жінки братимуть участь через своїх уповномочених в 1 і 2 оділеннях земського виборчого зібрання 1 и 2 виборчих з'їздів. На Київщині женщини-повноцензовики можуть зробити великий вплив на результати виборів, бо в числі 1485 участн. 1-го одділення виборчого зібрання (особи не польского похождення) єсть 464 женщини, себто треть усіх виборців цієї категорії; в числі участників 2-го одділення виборчого зібрання (особи польського походження)—243 женщини. Скільки єсть женщин неповноцензовиків —ще невідомо, але приближно таких женщин-виборців на Київщині є: в київському пов.—-107, в бердичівському — 119, в звенигородському—79, в канівському —59, в липовецькому —60, в радомисльському-—142, в сквирському —88, в уманському —44, в черкаському —216, і чигиринському —57. Відомостів про таращанський і васильківський повіт ще зовсім немає.
— Смерть художника Чайковськсго. 27 марта вночі помер у Київі на 29 році життя художник Чайковоький. Покійний нездужав на сухоти. Ховатимуть його завтра па Байковому кладовищі.
— Інтендантський процес. Прокурор київського військового суду затвердив акт обвинувачення 28 інтендантів і передав його у київський військовий суд. Справа буде розбіратись в іюні ц. р.
— Виїхав з Київа депутат Дер. Думи Некрасов.
— Ревизія залізниць В управління південно-західньої залізної дороги надійшли відомости, що начальник головного управління п. Козирев і інспектор експлуатації зал. дорог І. Кучук приїдуть у Київ 31 марта. В день приїзду вони мають оглянути станцію. 1 апріля екстренним поїздом виїдуть на огляд лінії Ковель—Сарни — Київ. 4 апріля почнеться огляд мооковсько-київо-вороніжської зал. дороги, починаючи від Київа. Окрім цього д.д. Козирев і Кучук одвідають управління південно-західної зал. дороги.
— В політехнікумі. Міністр торгу й промисловости приняв одставку преподавателів політехнікума д.д. Арнольда, Рокотяна і Каневського.
— Облава. Чини бульварного участку зробили позавчора облаву, підчас якої задержано 15 душ.
— Адміністративна кара. З наказу в. о. київського губернатора Г. і С. Череднюкових за те, що без дозволу мали револьвер, посажено під арешт на місяць кожного.
— Злочинство. Позавчора на Ново-Прозорівській улиці три молодих робітника: Холдінов, Науменко й Мітюков почали приставати до дівчини Смоканової. Коли ж вона стала тікати, вони кинулись навздогін, при чому Мітюков вдарив її ножем в спину. Дівчина впала, обливаючись кровью. Її помітив якийсь прохожий і одвіз в військовий госпіталь, де їй дали помочі, а потім одправили в Олександрівську лікарню. Холдінова, Науменка і Мітюкова арештовано. Всі вони призналися у злочинстві.
— На Дніпрі. За вчорашній день на Дніпрі прибуло 11/2 вершка води. Вчора в Київ надійшла вістка, що коло Кременчука потерпів аварію параход „Наталія" навантажений борошном. По першим відомостям нещастя сталось так: пароход, ідучи з Катеринослава в Кременчук, наскочив на камінь, розбився і почав тонуть; вода черев пробоїну налилась в пароход на 11/2 аршини. На поміч вийшов параход „Августина".
— 3 Київщини. Грабіжник. Недавно 2 якихсь чоловіки пограбували на дорогі між с. Тернівкою та Кузьминою Греблею (уманського повіту) селянина В. Криворучку. Грабіжники спершу напоїли хурчака горілкою, а потім забрали воза, копі, шапку, чоботи і гроші.
 — 3 Поділля. Бібліотека імени Т. Шевченка. В селі Пішкові будується сельська управа на кошти т-ва взаємного кредіту. В цьому будинкові буде одкрито бібліотеку та читальню імени Т. Шевченка.
— Союз кооператорів. Міністерство внутр. справ затвердило устав „Союза кооператоровъ”, який має об‘еднати      потребительські кооперативи. Союз ставить собі ревизіонно-інструкторські завдання.
— Земські каси. Ухвалено одкрити на Поділлі земські каси дрібного кредіту для видання позик кредітовим та ощадничим товариствам. Комітет ухвалив скласти спеціяльний фонд в 20,000 карб. із щорічних асігновок земства, починаючи з 1900 року по 2000 карб, на протязі 10 років. В губернії число ощадничих товариств 57, сельських та волосних банків 224, громадянських кас —43.
— Похоронна каса. В селі Тарасівці при потребительській крамниці одкривається похоронна каса.
— Пожежі. З 1 по 15 февраля на Поділлі було 20 пожеж, з них 8 од підпалів. Загальні втрати 47,000 карб.
— Пошесті. Пошесть сипного тифу на Поділлі збільшується. За тиждень з 5 —12 марта на сипний тиф заслабло 278 душ, видужало 152, померло — 28. Лишилось хворих 445. На шлунковий тиф за той же тиждень заслабло 383, видужало 384, померло 30, лишилось слабих 686 душ.
— 3 Полтавщини. Нові школи. В кремеачуцькому повіті цього року збудують 12 нових шкіл і одну земську лікарню. На це діло земство асігнувало 100,000 карб, і надіслало міністерство народньої освіти 65,000 карб.
— Курси. Полтавська губернська земська управа улаштовує цього літа курси для земських вчителів. Курси будуть одкриті з 1 іюня до 15 іюля. Для вчителів слухачів управа виписала з книжного магазину „Общественная Польза" книжок на 2000 карб. —по філософії, психології, педагогиці та природознавству.
— Душогубство. Наш кореспондент з х. Левченків, галицького повіту, пише, що там 21 го марта побито й порізано сем’ю хуторянина Андрія Левченка — матір, жінку й троє дітей. Самого
Левченка не було дома; він тієї ночі вдосвіта поїхав в Гадяч на ярмарок. В хаті злочинці перешарили дві скрині, взяли сто карб. грошей. Вже минуло чотирі дні, як сталася подія, але ж злочинців не знайдено. По підозрінню арештовано чотирьох наших хуторян. Проти двох маються важні докази.
—Переселекчеський рух. З 9 по 26 марта з Пирогівської волости, кременчуцького повіту, переселялось до Сібіру то-що 47 семей.
— 3 Катеринославщини. Шевченкове свято в Нижнєдніпровську. 26 марта, як нас сповіщають, відбулося Шевченкове свято в столовій нижнєдніпровських вагонних майстерень. Був уряджений концерт по програмі дуже схожій на програму концерта мануйлівської „Просвіти”. На сцені стояв великий білий бюст Шевченка, весь у живих квітках, поміж якими блищали електричні лямпочки. Концерт почався вступним словом про життя й творчість Шевченка, промовленим Дм. Дорошенком. Далі пішли співи хорові й соло —і декламація. „Заповіт* вислухано стоячи. Дуже гарно проспівано було кантату Лисенка „Бьють пороги”. Така трудна річ, як оця кантата, пройшла зовсім добре під дотепним орудованням О. Клименка. Під час концерту продавалися українські книжки, малюнки й листовні картки. На вечорі було біля 300 душ народу.
— Шевченкове свято у Новомосковську. 25 марта в залі громадського зібрання у Новомосковську уряджено було святкування пам'яти Шевченка. Святкування, як пише наш кореспондент, складалося з читання біографії поета (укр. мовою) з малюнками чарівного лихтаря, співів і декламацій. Для декламації було запрошено з Катеринославу укр. артистку Н. Дорошенко; її читаная зробило велике вражіння. Заля була переповнена публікою. „Заповіт” слухали стоячи. Книжки й малюнки, виписані для продажу, усі розійшлися. 27 марта в Пушкинській школі відбулося читання біографії Шевченка укр. мовою в чарівним лихтарем і декламацією.
—  Вищі комерційні курси. В Катеринославі на купеньких зборах 19 марта було ухвалено одкрити в городі вищі комерційні курси.
— Закриття луганських кіосків. В Луганську по наказу катеринославського губернатора закриті всі газетні кіоски. Власникам „неблагонадежныхъ" кіосків було сказано в участку, що „означенные кіоски” продавали газету „Заѣзда”, „каковая была взята подъ сумлѣніе" уже з № 10, коли за передрук віршів місцева газета „Донецкая Жизнь” була оштрафована на 500 карб. З кіосків, як сповіщає „Звѣзда”, навіть вивіски поліція познімала.
— „Весну чують”.  Наш кореспондент з Кадієвських копалень славяносерб. пов., пише: „Наступає весна і на шахтах починається рух заробітників-шахтярів. Останні вже „весну чують” , як висловився тут один шахтний десятник, коли де-кілька артілів татар-шахтярів недавно запротестували проти пониження завідуючим шахти № 5 заробітної норми —з кожного „вагончика” по п'ятаку. Коли татари, не зважаючи на залякування пана завідуючого штрафом, заявили на рощот, бо завідуючий, щоб залякати татар-шахтярів, хотів примусити їх робити „штрафом” по зниженій ціні, — мовляв, не будете робити по такій то зниженій ціні, то я вас буду штрафувати. Завідуючому здалося, що татари злякаються, але вийшло навпаки — злякався завідуючий, коли татари заявили на рощот і не скинув п'ятака з „вагончика” і татари лишились робити. Справді „весну чують” .
— Наклав рyrи. На ст. „Александровскъ” кинувся під поїзд парубок, 26 років, полтавської губернії, Іван Курятник. Гадають, що він це зробив через безробіття; у кишені знайшли пашпорт і копійку грошей.
—  3 Херсонщини. Свято Шевченка. В Олександрії 5 марта одбулось свято з приводу 50 роковин смерти Т. Шевченка. В театрі було народу багато. Після вистави прочитали біографію поета та співали пісні. Увесь прибуток од свята (230 карб. 79 коп.), піде на пам'ятник Т. Шевченкові у Київі.
—  Штраф. Газету “Трудъ"за передрук з № 10 „Звѣзды” оштрафовано на 500 карб. Це вже третій п’ятисоткарбованцевий штраф.
