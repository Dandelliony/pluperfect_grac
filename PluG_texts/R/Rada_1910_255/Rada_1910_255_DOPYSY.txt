ДОПИСИ.
(Од власн. кореспондентів).
С. МИРОВКА, київського повіту. На селі. Веселіше тепер стало якось на селі. Всякий гроші має. Хліб дешевий став. Заробітки все літо були добрі І тепер і старе і мале заробляють нічого-собі на бурякових плантаціях, бо їх навкруги така сила, що де-котрі ще і досі докопують. На возовиці день і ніч гремлять вози. Селяне возільники вертають в їдної сахарні до другої з буряками, цукром, дровами, угіллям, жомом. Цей рік Узінська сахарня, Васильківського пов., закупила в поміщиків землю під буряки аж коло самої Григорівської сахарні, а тая перед тією позахоплювала; і от конкурірують їдна з їдною. Буряки вродили цей рік добрі. Є такі десятини, що вийде більше 2 тисяч пудів і чистого прибутку буде з 1 десятини —200 карб. Де котрі селяне сіяли по горбах, так кажуть, що на кожному квадратовому сажні було І пуд буряків. Копальники заробляли тепер по І l /* —2 к. з пуда; виробляли в день більше 1 карб., а возільники по 3—47 2 коп. з пуда в день — приблизно виробляли по 1 карб. 50 коп, —2 карб, і більше. Гички брали скілько хто схоче. Буде на всю зіму. Ціли стіжки стоять по дворах. У нас гичку кладуть просто в стіжки та збивають. Юшка з неї витече, а гичка, як спресована, зістанеться і може пролежати два і три роки. Скотина від неї здорово поправляється. За неї платять весною в три рази дорожче, як в осени.

С. ПОКРОВСЬКЕ (на Херсонщині) анан'ївського повіту. Злодії. Вночі недавно один чоловік почув, що гавкає собака. Він узяв залізні вила й вийшов на подвірря; бачить, що один злочинець качає воза, а другий одманює від нього собаку. Хазяїн до них з вилами, а один вистрілив з револьвера й поранив його в ногу. Куля застряла в нозі. 
Годин у одинадцять тієї ж ночі четверо розбішак добивались до крамниці Олекси Шевця, але він, почувши, одягнувся, взяв берданку й ви ■ скочив з хати; тоді троє побігло в один бік, а один вистрілив з револьвера й пустився собі навтікача. Крамарь, зарядивши рушницю, двічі вистрілив і влучив злодієві в ногу. Злочинець упав, оддав Олексі в руки револьвера, в котрому ще був один патрон. Як Олекса погнався за злочинцем, то його жінка стала кричати. Сусіда, почувши крик, вискочив з хати, та, мабуть, злодії ждали тут же, бо сусіду найшли неживого. На тілі нічого не видко. Мабуть, як казав лікарь, його задушили, затуливши рота й носа долонею. Побитий злочинець товаришів не виказує. Він не тутешній й каже, що товариші його теж не тутешні.
