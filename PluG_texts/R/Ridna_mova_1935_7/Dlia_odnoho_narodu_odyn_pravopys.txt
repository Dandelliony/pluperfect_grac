»Для одного народу — один правопис!«
Гасло про „одну літературну мову, випило на пригожий ґрунт і стало на ньому мову й один правопис“, що його оформив твердою ногою. Сьогодні можна сперета проголосив проф. І. Огієнко, потрачатися за те, чи праці шан. Професора
в цілому стануть основою тієї одности, чи з деякими змінами, але немає вже суперечки за зміст та доцільність його гасла. Бо гасла тим цікаві, що, коли легітимуються ментальністю того людського довкілля, що в нього їх кинуто, приймаються без усяких застережень, не дивлячись на значеневі нюанси, що торкаються їхнього змісту, тому що про їх приймальність рішає передусім сама о снова, самий кістяк оцього їхнього змісту. Цією основою в нашому гаслі є, очевидьки, одність мови — говореної й писаної.
Придушені гіркими невдачами, особливо в недавньому минулому, ми доходимо до пересвідчення, що головна причина цих невдач — це наша роз'єднаність на кожній ланці нашого спільнотного життя. Тому ідея єдности наповняє сьогодні душу кожного українця - інтелігента, чи й простолюдина. А тому гасло проф. Огієнка знайшло беззастережний відгук у нашій ментальності. І саме тому, що квінтесенція (одність) того гасла буква-в-букву відповідає нашій сучасній ментальності, ми радо стаємо в ряди проповідників його, не оглядаючись на те, чи воно витримає глибоку, аж до подробиць посунену теоретично-наукову аналізу. Для нас важне : 1. що воно, як цілість, на 100%, йде в парі з нашою провідною ідеєю одности в цілому, 2. що сама квінтесенція його змісту (одність мови) з вимогами науки ані трохи не розходиться. Що нам до того, чи справді, напр., один правопис рішає про одність народу, або чи одна вимова на ділі можлива? Нам важне, що в прямуванні до мовної одности ми служимо ідеї загальної одности, а мові не пошкодимо, навпаки,— їй прислужимось.
Отож коли ми згідні з тим, що гасло проф. Огієнка веде нас до нашого національного ідеалу, то мусимо його визнати за непорушне, бо таким має бути кожне гасло. Як що ми його нарушуємо, то через те й поборюємо — воно тратить авторитет. А який же клич ви видвигнете в напрямі мови, коли захитаєте вимогу про мовну єдність?
Отож, клич проф. Огієнка дочекався критики з боку М. Пушкаря в першій
книжці „Шляху Виховання й Навчання“ за р. 1935. у статті „Рідна Мова". Він пише: „Перша частина кличу абсолютно справедлива, другій, щодо ваги справи, тут не місце“ (до речі: перша частина — це мова й вимова, друга — правопис). Значить, частину про один правопис треба з клича викинути. Про те, чи в гаслі цього або того треба, був час говорити ще тоді, коли його творено, а не сьогодні, коли воно вспіло вже опанувати думки великого числа людей. Тепер його „обтинати“ — хоч би обтята частина був тільки хвіст — це значить вносити замішання, шкодити справі. Бо прийняте й визнане гасло або ціле панує, або ціле падає! Вислів „щодо ваги справи“ каже догадуватись, що правопис не такий то важний ; але шан. рецензент зараз таки говорить: „Життя, цебто школа, газети й періодичні видавництва конче потребують сталого правопису“. Цим реченням сам себе рецензент поклав на обидві лопатки, бо з цього ж виходить, що саме про один правопис клич передусім повинен говорити! Відомо ж, що заклик проф. Огієнка ані не говорить, що правопис — це найважніша й для науки найтрудніша справа, ані тим більше не каже, який правопис, тільки закликає всіх учених, у тім і шан. рецензента, щоб вони не отаманили, тільки вже раз дали „життю, цебто школі, газетам... і т. д.“ один правопис. Що шан. Професор у „Р. M.“ пропагує правопис ВУАН, це вже інша справа, це вже праця в ім'я гасла, але не зміст його самого.
Навіть і без K. Ortmann'a й К. Linke ми знаємо, що правопис — річ пливка, річ добровільної (певно, що на чімось опертої) умови між людьми й як кожна умова, може бути знову ж за добровільною згодою змінювана; ми знаємо, що ця умова навіть мусить бути час до часу змінювана, бо сама мова й вимова — річ пливка... Але саме тому, щоб настала одність у „житті" нації, щоб ця нація вміла однозгідно щось робити, опісля однозгідно те „щось“ змінити й знову ж однозгідно йнакше робити, саме тому потрібні нам гасла, що закликають до одности. А відомо, що одність найлегше
завести там, де йде про річ умови, добровільної умови між згідливими людьми й тому другій частині кличу, цебто закликові до одного правопису саме „тут місце“ — власне, „щодо ваги справи“, бо для гасла важна „одність“, згода, як антидот на нашу отаманерію, кращезнайство й т. ін. деструктивні елементи нашого незавидного характеру. Ціла помилка рецензентова основується на не-зрозумінні „ваги справи“ щодо гасла: йому здавалося, що гасло від існування даного правопису узалежнює буття-небуття літературної мови, чи може навіть народу! Ні, гасло тільки каже: коли
ви один народ, так однаково пишіть — для „життя, школи і т. д.“, власне так, як хоче рецензент. Це не значить, що українське мовознавство не буде мати вже ніколи „клопоту“ з правописом; але українське „життя“ тимчасом буде в даному питанні плисти однозгідним руслом. А як учені, пересварившися хоч би й роками, дійдуть до пересвідчення, що треба ввести зміну, то цю зміну „життя“ знову однозгідно прийме. Ось тому в цілому цьому процесі неспірна правда за гаслом: „Для одного народу—один правопис!“
Sierpc.	Яків Романенко.

