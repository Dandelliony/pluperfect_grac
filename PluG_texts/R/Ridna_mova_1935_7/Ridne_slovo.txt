»РІДНЕ СЛОВО«
Початкова Граматика української літературної мови.
Частина
ПЕРЕДМОВА ДО ВЧИТЕЛЯ.
Складаючи свою Початкову Граматику української літературної мови для вжитку школи й самонавчання — „Рідне Слово“, я пильнував дати таку книжку, щоб вона була більше до читання та на практичні вправи для вивчення рідної мови, і щоб у ній було якнайменше завчати напам’ять. Я дбав кожну лекцію вести так, щоб висновок приходив сам собою, і щоб подані правила були тільки на повторення та для самоконтролі.
Кожна лекція в цій Граматиці складається з таких чотирьох частин.
1.	Спочатку я подаю матеріял, що на основі його вчитель веде дану лекцію ; це або ціле оповіданнячко чи віршик,— його читають у голос, аналізують, потрібні місця виписують на таблицю й роблять способом наведення необхідні висновки; або це короткі приклади,— їх краще всі переносити на таблицю.
Самоуки мусять початковий матеріял кожної лекції перше голосно й уважно перечитати собі, звертаючи пильну увагу на все, що їм нове чи незнане. По цьому обов’язково перепишіть цей матеріял до зшитка (на зшитку напишіть: „Зшиток для вивчення української літературної мови“); списуючи, підкреслюйте все незнане й пильнуйте завчити писання кожного слова, кожного словосполучення й поставлення знаків розділових; пильнуйте також самі виробити собі правила про те, що пишете. Всіма силами пильнуйте зрозуміти, чому пишемо той чи той знак розділовий, ту чи ту форму.
2.	За прикладами я скрізь подаю дрібненьким письмом контрольні питання до лекції. Ці питання я подаю не тільки для учнів чи для самоуків, але й для самого вчителя, — це план його лекції, тут показано, що треба зробити з поданим матеріялом; питаннями цими я нагадую все те, про що треба докладніш поговорити з учнями й на що саме повинно звернути їм пильну увагу; для учнів — це план пригадати собі лекцію й рамці обдумати її.
Самоук мусить всебічно обміркувати всі контрольні питання, пригадуючи те, що записав до свого зшитка. Не заглядайте до далі поданих правил,— пильнуйте самі ці правила скласти на основі поданого матеріялу. Коли б на яке питання ви не вміли відповісти, зазначте його собі надалі. Проробивши цілий розділ до кінця, верніться знову до контрольних питань,— тепер ви мусите дати на них ширші й глибші відповіді.
3.	Коли матеріял уже пророблений, коли учні чи самоуки самі зробили потрібний висновок, цебто зрозуміли його, тоді тим, що не можуть відразу добре запам’ятати, що вони вчили, а самоукам для контролі свого знання я подаю граматичні правила, — їх треба уважно перечитати для повторення й запам'ятання; що видрукуване чорним письмом, завчіть те сильніш.
4.	І на останку йдуть завдання. Більшу частину їх я призначаю на докладніше й глибше вивчення складні, морфології та правопису; решту завдань призначено на те, щоб учень збагнув сам процес життя мови, — тут учитель веде розмову з учнями й доводить їх до потрібних висновків. Самоуки пильнують зробити ці висновки самі. Нагадую, що в завданнях іде ґрунтовне й глибше вивчення української мови, тим то нехтувати ними ні в якому разі не можна. Хто не проробить і не передумав пильно всіх завдань, той рідної мови глибоко не навчиться.
Водночас із навчанням складні й морфології, я навчаю передавати думки свої словом і на папері. Для цього дуже потрібні були б відповідні малюнки, але— через брак матеріяльних засобів—дати їх не можемо, тому заступаємо їх відповідними завданнями на маленькі оповіданнячка. Пильнуйте, щоб ці оповідання відразу були цілі й закінчені, по змозі
гарненькі змістом і формою. Я раджу складати оповіданнячка в школі перше гуртом, і вже потім нехай запишуть його самі учні. Нічого ніколи не пишіть, наперед добре не обдумавши.
Уважаю, що слово не існує поза реченням і не має поза ним життя й значення, — воно живе тільки в реченні, а тому тільки наука про речення, складня в найширшому розумінні мусить стати першою наукою для вивчення рідної мови. Ось через це не надаю морфології самостійного значення й приєдную її до складні. Цю мою „граматичну революцію“ зрозуміє той, хто глибоко передумає й пильно переробить увесь тут поданий матеріял.
Скрізь у своїй книжці я пильную показати повільний історичний розвій нашої мови. Скрізь я навчаю не місцевої мови, але всеукраїнської літературної, і хочу, щоб учень глибоко переконався в правдивості нашого гасла: Для одного народу — одна літературна мова. Нехай дитина чи самоук уже з першого року навчання призвичаюється до соборної літературної мови.
Добра вимова літературної мови — душа її, а тому пильнуйте скрізь навчатися й загальноукраїнської вимови- На це в І частині звернено пильну увагу, де треба — звертаю на це увагу й тут. У тих випадках, де в нас наголос не сталий або мало відомий, я його конечно зазначаю, а ви пильнуйте практично його завчити й вимовляти тільки так, як тут зазначено.
Призначаю цю книжку не тільки для нашої молоді та для самоуків, але й для широких кол нашого інтелігентного громадянства, що граматики вже вчилися. Літературна наша мова за останні ЗО літ зросла надзвичайно сильно, і далі росте так, що кожне десятиліття складає добу в житті нашої мови. Щоб не позостатися назадником і щоб не стримувати нормального зросту своєї літературної мови, кожна інтелігентна людина, що вже вчилася мови, мусить повторити її собі бодай з цього „Рідного Слова“,— час для того в кожного знайдеться, аби лишень знайшлася добра воля й охота.
Переживаємо таку добу, коли добре
вивчення своєї літературної мови надовго вийде зо школи й буде провадитись поза нею. Більшість нашої інтелігенції не буде вчитися рідної мови в школі, а коли й буде, то зовсім не так, як би потрібно було. Через це навчання своєї літературної мови виходить уже зо стін офіційної школи й стає річчю особистою кожної родини. Ось тому цією своєю книжкою я й хочу прийти на допомогу кожному, хто буде навчатися мови й поза школою, чи то юнак, чи самоук, чи наш інтелігент, що хоче доповнити свої знання рідної мови. Цебто, — мій підручник не тільки для школи, але головно для позашкільного навчання.
Звертаюсь до шановних учителів, що навчатимуть із моєї книжки, а також до всіх, що вчитимуться чи повторятимуть із неї, зо щирим проханням поділитися зо мною своїми думками про цю книжку, —що в ній трудне, котрі завдання можна опустити, а що варто додати. За такі вказівки наперед сердечно всім дякую.
Автор.
1. Людська мова.
:	Кожний народ має свій засіб порозуміватися між собою, що зветься мовою. Мова буває народня й літературна. Жива мова простого народу зветься мовою народньою; вона ділиться на велике число окремих говірок, часто дуже далеких одна від одної. Мова інтелігенції й мова книжок зветься літературною мовою. Кожний культурний народ конечно має тільки одну літературну мову для цілого народу, бо добре порозуміватися говірками не можна.
Людська мова буває внутрішня й зовнішня. Внутрішня мова — це наші невисловлені думки ; зовнішня мова — це наші думки, висловлені словами чи написані на папері. Внутрішня мова багатша за зовнішню, але треба конечно пильнувати й про багатство мови зовнішньої.
Завдання 1. Що таке внутрішня мова? Де вона повстав? Чому кажуть: „у твоїй голові повстають різні думки“? Чи багата внутрішня мова? Чи однаковий мозок у людей? Чи всі люди
легко висловлюють словами свою внутрішню мову? Чи вам не траплялося таке, що ви добре розумієте про щось, але висловити того словами не можете? Що таке „муки слова" в поетів та письменників? Чим висловлюємо внутрішню мову?
Завдання 2. Яке значення в житті людей має мова? Чи могли б люди жити без мови? Чи звірі мають мову? Коли виробилася мова людська, — чи тоді, коли людина жила самотньо, чи тоді, коли жила громадами? Чому вчені кажуть, Що людська мова могла виробитися тільки в громаді? Які звірі розумніші — приручені, чи неприручені?
Завдання 3. Пригадайте собі все, що знаєте про мову народню й літературну. Чи міг би цілий народ обійтися без однієї літературної мови? Чи зрозуміє книжку, написану лемківською говіркою, полтавець або гуцул? Чому вчені кажуть, що найміцніший цемент з'єднати народ ув одну свідому цілість (нація), то літературна мова? Чому кажемо, що обов’язок кожного—допомагати розвоєві своєї літературної мови? Хто не вчиться літературної мови, але говорить або й пише мовою говірковою, чи той добре робить? Чи не шкодить він розвиткові своєї нації? Чи можна знати літературну мову, не вчившись її? Чи не ліпше б цілій нації мати тільки один спільний правопис?
2. Наука про мову.
Наука про людську мову зветься мовознавством або лінгвістикою (лат. lingua — мова). Наука ця дуже велика й ділиться на низку інших наук.
Частина мовознавства, що навчає про слово й словосполучення, зветься граматикою. Граматика ділиться на три головні частині: звучня, словозміна й складня. Звучня або фонетика навчає про людські звуки; словозміна чи морфологія навчає про відміну слів (напр.: стіл, стола, столом; пишу, пишеш і т. ін.); складня або синтакса навчає про словосполучення та про вживання слів у словосполученнях.
У цім курсі ми будемо навчатися : складні та словозміни. Звичайно вчаться окремо словозміни, окремо складні ; і але слово живе тільки в мові, поза мовою воно не існує, а тому ми будемо навчатися тут одночасно складні й словозміни.
! Цариця всіх наук про людську мову — це складня. Хто не знає складні, не знає мови. Ми будемо вчитися тут складні літературної всеукраїнської мови.
Завдання 4. Чи багато мов на світі? Чи є що спільне поміж різними мовами?
Головна сім’я мов світа зветься індоевропейською, бо її мови живуть ув Індії й Европі. Сюди належать такі групи індо - європейської сім’ї: германська (мови: німецька, голандська, англійська, норвезька, данська, шведська), кельтська (ірландська, шотландська, уельська, бретонська), романська (італійська, французька, еспанська, португальська, румунська), грецька, албанська, вірменська, індо-іранська (персидська, осетинська, курдська, памирська й ін.) й балтицько-слов’янська (балтицькі мови: литовська й латиська); слов’янські мови: а. південні: болгарська, сербська, хорватська й словінська, б. західні: чеська, словацька, лужицька, кашубська й польська; В. східні: південно - російська й північно - російська; г. західньо-східні: українська й білоруська.
Таким чином українська мова — це мова індоевропейської сім’ї, балтицько-слов’янської групи, західньо-східньої частини слов’янських мов. Найближча до нашої мови зо східніх слов’янських — білоруська, з західніх—польська. Слов’янські мови кожної групи зовсім самостійні.
Крім індо - європейської сім’ї в світі чимало ще й інших мовних сімей, напр.: семітська (мови : гебрейська, арабська, етіопська й ін), х а-мітська (коптська, лівійська й ін.), урало-алтайська (угро-фінська: фінська, корельська, естонська, мадярська, остяцька, зирянська й ін. ; самоїдська; тюркська: татарська, турецька, киргизька й ін.; монгольська: бурятська, калмицька; манджурська, тунгузька й ін.), кавказька (грузинська, черкеська, чеченська, лезгінська), китайська (до неї близькі: сіамська, бірманська, тибетська й ін.) з японською, південно-африканська (банту, готентотська, бушменська й ін.), австралійська (малайська, полінезійська, папуаська й ін), американська (індійська) й ін.
В різних мовах однієї сім’ї дуже багато спільного, чому вчитися мов однієї сім’ї зовсім легко, але вчитися мов чужої сім’ї дуже трудно.
Завдання 5. Кожна мова ділиться на велике число наріч, а наріччя діляться на говори, говори на г о в і р к и й т. д. Часом буває, що навіть окремі близькі села говорять трохи неоднаково, а в селі трохи неоднаково говорять старі й молоді. Те саме бачимо й у мові нашій. Наша мова має дуже багато різних наріч-говорів, східніх (катеринославські, харківські, полтавські, київські й ін.), західніх (волинські, подільські, над-сянські, лемківські, бойківські, гуцульські, покутські, буковинські, закарпатські й ін.) й північні (поліські). Особливо велика відміна поміж говорами східніми (наддніпрянськими) й західніми (галицькими). Ось трохи цих відмін:
Східні говори: цвісти, світати багатий, гарячий шостий, сьомий буря (buria) дай батькові на коні всі вісті
Західні говори:
цвПсти, сватати бОгатий, горячий шестий, сЄмий бур’я (burja) дай батькова на кона всі віста
Східні говори:	Західні говори-.
коней	КОНИЙ
водою	ВОДОВ
синій	СИНИЙ
двісті	двіста
цей, ця, це, ці	сей, ся, се, сі
помогти	помочи
я вчуся	яся вчу
я старався б	я старавбися
старатимуся	старатисяму
я знав	знав’єм
брат добрий	брат Є добрий
вони добрі	вони суть добрі
з села	зі села
двадцять	двайцять
взяла б	взяла би
Щоб	щоби
вона ж	вона же
жали Два женці	жало двох женців
Київ столиця	Київ столицею
просять не палити	проситься не палити
21 дім, 22, 23, 24 доми	21-24 домів.
За основу нашої літературної мови стали говори головно східні,київські, почасті полтавські.
Скажіть, чому писати й говорити треба мовою літературною? Чому кожний народ мав одну літературну мову й вимову, один правопис?
Завдання 6. Чи слово живе поза мовою? Чи звук існує поза словом? Чи чули ви, щоб хтось казав: б, К, стоячи, на поза реченням?
Окремо взятих звуків не існує, — вони тільки в слові. Коли я здивовано кажу: о! а! то це вже слова, навіть початкові речення, а не звуки. Окремих слів поза словниками також не існує,—вони набирають значення тільки в мові, а поза нею— це мертві знаки. Коли я кажу: Пожар! Світає, то це вже зрозумілі речення, а не слова. Через це фонетика (наука про звуки) й морфологія (наука про словозміну) — науки до певної міри мертві. Яка наука зветься царицею науки про мову?
Завдання 7. Перше добре обміркуйте собі, а потім напишіть оповіданнячко: Мова літературна й народня.
З народньої скарбниці.
Цікаві слова з Закарпаття. Подаю кілька цікавих слів із Закарпаття, жупа Мараморош: говіти — постити, говіння — піст; порзнитися — їсти скоромне, не додержуватися посту; порзний — масний; уві ходи а неділя—квітна, вербна неділя; б а в і л я - нянька, пістунка; гребіля — робітниця, що гребе сіно на сінокосах. Д-р В. Виногородський.
Слова жін. роду, до того, що пише д-р Є. Грипак на ст. 167 „PM“ за 1935 р. У нас на Закарпатті говорять „вороблйчка“ ; навіть пісенька є: „Вороблйчка, гарна птичка, хатку замітав“. До слова „ловець“ говорять у нас і „ловкиня“, а до слова „знавець“ — „знавкиня“. Волове, В. Ш к о б а.
Слова з Волині. Подаю тут кілька слів, уживаних у нашій околиці (с. Воскодави коло Гощі на Волині) : Рухаємося — готуємося. Р у м і в к а — верхня верства землі на торфовищах. Уз дір грубша частина снопа, відворотна колоссю. Аж-н и п’я т ь — аж п’ять! З ц і л ь — звідсі, з т і л ь звідти. Приспічило — закортіло. Т ó н о — тільки. Присирити — покинути, напр. одну працю для іншої. П о х є рив — закинув, вики
нув. К і р з а — бур’ян, взагалі всі смітисті рослини. K é с к а — портмонетка. Злу пався — вмер, згинув (жартовливо чи злосливо). Н е пі в а н д й — не базікай. Розпанахався — розірвався. Гойман — недотепа, „балда*. Косий к — ґніт. Борис Галецький, с. Воскодави.
Ямна. Одні в нас кажуть Ямна, інші—'Ямне. Гуцули знов кажуть 'Ямна, але „пішов у Ямнй“. Рогатин, С. Луців. P. S. Просимо місцевих мешканців вияснити це слово; яка форма панує в живій мові ? Р е д.
Зиспив. У віпси. В селі Видинові почув я оці невідомі мені слова. Один селянин так висловив свій гнів на ворожу йому жінку: „Та на него ни маю виликого храпу; али жінку, то мусю раз вибити. Коби я ї дес зиспив!... Дам ї раз, — ті й буди по ні“. Цього „зиспив" не розумію.
Не знаю, звідки походить слово „віпси“. У Видинові коло Снятина старші люди кажуть: Ни пускай, мой, тілько зерна в в і п с и“. Або: „Пантруй ко ти то, шьо пирид тобов, бо половина іде в віпси“. Видинів, І. Мойсяк.

