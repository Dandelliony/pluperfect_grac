Життя слів.
Досить повстало зо стародавнього „до сыти“, цебто до ситости, до задоволення. Слово „сыть“—ситість. Вираз „до сыти“ перше визначав наїстися до ситости. Ось приклади. „Слово философа“ в „Повісті врем. літ“ під 986 р.: Ядяхомь мяса, лукь, хліби до сыти. Златоструй XII в. : Не дають имт> до сыти ясти. В мові російській це значення позосталося й тепер : наісться досыта. Дуже рано вираз „до сити“, що його вживано спершу тільки в розуміні наїстися, став визначати взагалі всяке задоволення, цебто набув уже нашого абстрактного значення. Але довго це слово писалося „до сьіти“ чи „досыти“, і тільки пізніше кінцеве и зредукувалася, й повстала теперішня наша форма досить. В Іпатієвім Літопису під 1140 (6648)р. читаємо: Оже ти, брать, не досити волости, всю землю Рускую дьржачи, а хощеши сея волости (І. Срез-невський, подавши це речення в своїх „Матеріяльї“ т. І, зовсім неправдиво пояснює слово „до сыти“ від „дошти, дошу“ — знаходити). З XIV в. знаходимо в пам'ятках уже форму „досить“, без кінцевого и. Таке „досить“ часте в українських грамотах. Напр. Перемиська Грамота 1386 р.: Єсмьі казал сіна насічи досить на стадо твоє, то насічено єго досить. Зудечівська грамота 1413 р. : А при том бьіли свідци... иньїхь досьіть при том бьіло добрьіхь (ця формула часта в наших грамотах). Ланчицька грамота 1433 р.: Чинити подлугь листовь, яко жь на нихь досить явно єсть выписано. Досить їх, Пересопн. Єв. 1556 р., Лука зач.108. Словник П. Беринди1627 р. : „Довлієть — досить“. „Ключ Розуміння“ 1665 р. І. Галятовського: Досить стало 366. „Досить чинити“ в розумінні „задовольняти“, повстало в нас рано, але головно як юридичний термін (пор. поль
ське dosyć uczynić). В жалованій грамоті Олександра Вітовта литовськім жидам 1388 р. читаємо: Єстли бьі хрестья-нинь жиду рану нікоторую задаль, винний ранному маєтть досьіть вчинити. Тежь, єстли бьі хрестьянинь жида вдариль. вдареному маєть досить вчинити. Полтавські судові акти 1664 р.: Досить чинячи справедливости святой 16, Каленик Хвеска нагородил и на всемь оному досит учинил 41. Стародубські судові акти 1666 р.: Чинячи мьі досьіт вели-каго государя указу 52, Досить указу нашому чинячьі 69. В Крехівськім Апостолі І560-Х р.р. повно форм „досить“ уже зовсім у нашім теперішнім значенні: Міли часу досит вернутися 577, І тепер досит того бываєт 627, Хотячи тому досит учинити 32. Залишки старого „до сьіти“ позосталися в наддністрянськім наголосі цього слова: тут скрізь у слові „досить“ наголошують по-давньому и, тоді як в Придніпрянщині наголошують О: досить, теж із старого „до сыти“. Усе вищесказане дає мені змогу твердити, що наше „досить“ не полонізм, а своє притаманне стародавнє слово. Навіть вираз „досить учинити“ у вищеподаних прикладах не має виразного польського зафарбування. Навпаки, маємо не мало підстав догадуватися, чи польське dosyć не повстало з нашого досить. Крім „досить“ українські говори знають ще „досита“ й „доста“. Ю. Шкрумеляк, „Огні з полонин“ : Припасів пороху назбирав я досита 188. Номис, Приказки
ч.	1614: Ми їмо з корита та досита.
Дужий — перше значення „здоровий“ (не хворий), протилежне — недужий, недуга. Пізніше виробилося значення „великий“, як у нашім „дуже“. Так само розвивалося значення слова „здоровий“ — не хворий і великий.

