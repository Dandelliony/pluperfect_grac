Як досліджувати дитячу мову.
Поява „Рідної Мови“ викликала помітне пожвавлення дослідів над українською мовою. Але ланцюг цих дослідів далеко ще не повний. Між іншими бракує нам помічень над початками наростання мови української дитини. Заповнити цю прогалину не зможуть люди науки тільки власними силами, бо вони звичайно мають мало спільного з малими дітьми дошкільного віку. їм на поміч мусять прийти всі ті, що опікуються в який-будь спосіб малою дитиною, отже: няньки, опікунки дитячих притулків та садочків, головно ж — українські матері. Для всіх їх написано оцих кілька рядків, і до них саме звертаємось з просьбою, щоб для добра української мови, нашого найбільшого національного скарбу, схотіли взятись за працю, додержуючись можливо найдокладніш поданих отут вказівок.
Помічення над наростанням і розгорненням дитячої мови належить вести на письмі, записуючи докладно все в окремому зшиткові, а не на окремих картках, бо вони можуть легко згубитися. Кожний ваш запис конечно датуйте.
Приступаючи до праці, зазначте конечно : а) дату народження дитини; б) стать її (хлопець чи дівчина); в) місце перебування (село, містечко чи місто), подаючи назву місцевости й повіт; г) суспільне положення батьків (селяни-рільники, міщани-ремісники чи купці, урядники і т. д.); ґ) в якому мешканні живе
дитя: одно- чи більшекімнатному; д) скільки членів має сім’я; е) зазначте, чи є батько, мати, дід, бабка, брати й сестри, та хто ще живе при даній сім’ї (родичі, слуга, нянька); є) подати вік братів і сестер, та зазначити, хто з них найбільше цікавиться даною дитиною, в якій формі, і приблизно скільки часу денно посвячує їй; ж) хто передовсім із сім’ї піклується дитиною (мати, нянька, бабка, старша сестра чи брат); з) які недуги перебуло дитя, в якому віці, як довго хорувало й які наслідки залишились по тому; и) що ще цікавого можна б сказати про цю дитину, що її мову будемо досліджувати.
Подавши оці інформації загального характеру, належить записувати сумлінно й щодня свої помічення над мовою дитини, завжди зазначуючи дату запису.'Не мусять вони бути ведені конечно від першого дня наростання дитячого лепету, — можна зачати списувати їх кожної хвилі, без огляду на те, як далеко дитина розвинула свою мову, але конечно взятись за цю роботу таки сьогодні, перечитавши ці рядки. Коли б котрогось дня, або через довший час, із-за якихось причин не занотовано помічень, належить подати в зшиткові, як довго тривала перерва й які зміни зазначились у мові дитини в межичасі.
Найвідповідніш записувати помічення саме тоді, коли дитя говорить. Коли ж не можна виконати цього тоді, то конечно треба вчинити це ввечері. Записати хоч коротко, які обставини супроводили дані слова чи речення. Отже, чи було це під час забави (якої і з ким), чи в злості, недузі, під час відпочинку, праці, чи в розмові з кимсь і на яку саме тему. Головно ж у малих дітей („немовляток“) дуже важне, чи те, що вони говорять, це їх самочинний прояв, чи може проба наслідувати голоси, тільки що підслухані від людей, звірят і т. ін.
Старшенькі діти дуже багато говорять і до оточення живого та мертвого, й до себе. Коли б хотіти списувати все те докладно, так тоді хіба б нічого не робив цілий день, а тільки записував дитячу мову. Така точність неодного відстрашила б від цієї роботи, що її пропонуємо, і зрештою цілком слушно. Списувати геть усе, що дитина говорить, непотрібно. Нам потрібно слідкувати за розвитком мови дитини, значить — треба нотувати тільки кожне нове слово чи звук, що виступає в дитини, потім - коли переходить її мова від неартикуло-ваних звуків (незнаних мові дорослих людей) до артикулованих (таких, що виступають у мові дорослих людей), коли ці звуки переходять у склади, що (як і предмети) ті звуки й склади мають означати на дитячій мові, коли й які слова зачинає дитина говорити найперше, чи вимовляє їх чисто, чи деякі звуки й котрі саме в цих словах перекручені або розгублені, коли дитина зачинає говорити реченнями, подати кілька прикладів таких речень, як збагачується потім дитячий словник і граматика, чи ця дитина охотніш балакає з кимось, чи волить говорити до себе, звірят або мертвих предметів, що менше-більше говорить до них і т. д. Коли ж декільки днів не завважено в мові дитини ніяких змін, зазначте й це.
Слідкуючи за розвитком дитячої мови, треба розрізнити й зазначити в помічен-нях дві справі: а) коли саме дитина по-
---

