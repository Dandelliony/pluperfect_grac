Мова українських колядок.
(Продовження).
Крім того належать тут іще такі слова, що удомашнилися в щоденній мові, як: шори (І, 256, Geschirr), шнури (II, 26, Schnur), шмиґнув (II, 40, Косівщина, schmiegen), на ґаночку (II, 118, Gang). Майже всі ці слова походять із земель східньої Галичини. Сюди можна б зачислити й слово: барма (І, 96, Косівщ., в значенні: мундир; пор. старе півн.-слов. й україн.: барми — великокняжий наплечник, середи.-верх. нім. : barm — плече, у Срезнев. Матер. для древ. рус. слов., 42-3). Окремо стоїть слово: шінцує (проганяє, І, 145, Станиславів-щина, schätzen?, schanzen?). Тут належить також, здається: тузов (І, 1, Косівщина, з німецького, або може французького, як думає Даль: Толков. слов., IV, Спб.-М., 1909, ст. 866; можливе й російське посередництво, де є: кузов, у Свєнц. Різдво, 121). Так германізми розкинені по різних місцях передусім східньої Галичини; але вони трапляються й на східньо-українських землях.
На території давньої російської України знайдемо й деякі русизми, — одначе їх зовсім небагато (може бути тому, що зо східньої України має Гнатюковий збірник загалом мало записів), — нема їх навіть 15. Ось вони: надабно (І, 63, Чернігівщина), за скамнею (І, 117), пуговички (І, 137, Косівщина), пропитаніє (І, 148, Чернігівщина), прокатаніє (там саме), похвастує (І, 165, Богодух. пов.), палтиною (там само), ружиною (там само), облічітеся (І, 170, Канівськ. пов.), разщитаймо се (І, 171, Чернігівщ.), прикращає (І, 201), сапажки (II, 353, Уманщ.), хохленок (II, 364), попечітелі (І, 364).
У колядках подибуємо декуди й латинізми, певне частинно через посередництво польської мови: ревідувати (і, 2, Косівщ.), гонор (1,20, Косівщ.), кумуньійа (І, 23, Бучацьк. пов.), монстраньцьійа (там само), пірше лумеро (І, 97. Косівщ.; numéros), погар (І, 99, Косівщ.), партійі (1, 106, Печеніжин), шкатули (І, 142), сеґнат (II, 43, Львівщ.), вілїя (II, 65, Жов-ківщина, через поль.), опарати (II, 132), трактувати (II, 187), нишпори (II, 208, Перемишлян. пов., через поль.). Отже це слова переважно церковного характеру. Сюди належить і давнє слово : коляда (calendae) й похідні слова в різних відмінах; також таке буденне слово, як: кварта (І, 257).
Грецького походження слова : таксуєт (І, 97, Косівщ.; оцінює), кришталові (II, X, Надвірнянщ.).
Крім того є ще в колядках слова з різних інших мов. З єврейської мови взялися такі звичайні слова, як: кагалови (І, 78, Жидачівськ. пов.), пейса (там саме), в ярмурці(ІІ, 345,Черновецьк. пов.) ; з чеської: нехай же я ся.. . вбриндую (І, 9; у Грінченка, І, 117: брин-дуватися1; Linde, І, 179: bryndzić się); із сербської: ороне вино (І, 64—Потебня, 144: руйно); із словацької: шмарте (II, 69 — Потебня, 434); з румунської: токма (рум. tocma згода), зґарду (І, 224, Косівщ.; sgardä — дукачі, намисто, у Кузєлі-Чайковського: Словар
1 Грінченків Словник цитую в буквах: А—Н за виданням: Б. Грінченко. Словник україн. мови, тт. І-ІІІ, Київ 1927 і д.; дальші букви за старим виданням : Словарь української мови, тт. III-1V, у Києві, 1909 і д.
чужих слів,Чернівці, 1910, ст. 124, і : Вагсіanu : Wörterbuch d. romanisch, u. deutsch. Spr., 1910, ст. 618), бечілувати (I, 252, Косівщ.; пор. румун.: beciu — комора; але може бути і з мадярського: becesülni, пор. Л. Чопей: Русько-Мадярский Сло-варь, У Будапешті, 1883, ст. 12; може відси й: у бечькову (І, 62, Косівщ.?), киптарик (І, 224, Косівщ.), ватри II, XII — із турецьк. через румун.), бутеєц (II, 81; bute — бочка, властиво: з грецьк.), карабушами (шкіряними торбами, II, 112, Косівщ.: carabuç — маєвий хрущ); з мадярської: шьипку маґирку (І, 263; magyar — може через поль.: magierka у Arcta: Słown. 360), міндьорскої (молдавської, II, 112, Косівщ.; mindjârt?), биро-вечок (II, 65); з італійської: карета (І, 257; carretta, через поль.), капилюх
(II, 55, Калуськ. пов.; сареііо — волосся), кавалєрскоє (11,104, Долинськ. пов. ; cavalière—їздець, черезполь.); з французької: камізелечку (II, 14, Жидач. пов.; camisole через поль.), піка (І, 99, Косівщ.), пардон (І, 104, Косівщ.), патролю(І, 95, Косівщ.); з англійської: паркани (II, 51, Богородчан. пов.; park — загорода); з татарської: бахмата коньа (11,64, Старосамбірськ. пов.); з турецької: вакишички (чорні, над очима білі, II, 112, Косівщ.; пор.: ваклі, ваки-ристий у Потебні, 73) ; з перської: чемерочок (II, 152; пор.: чамара — у Куз.-Чайк., 323), перлову камку (11,152; пор. у Куз.-Чайк., 144; у Свєнціц., 121); з арабської: кафтаник (II, 157, Бу-ЧаЦЬКИЙ ПОВ.).	(Далі буде).
Львів.	Ярослав Гординський.

