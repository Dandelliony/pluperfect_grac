Літник чи літовик
Перед кількома роками появилося в нашій часописній мові за польським взором слово літник (letnik) для означення особи, що вживає спочинку на лоні літньої природи.
Letnik означало первісно в польській
мові, подібно як іще й тепер літник у нашій мові, літню одіж, і в тому значенні вживає цього слова о. Вуєк у своїм перекладі св. Письма на польську мову ’. Не наша річ вияснювати, чому в польській мові слово letnik прибрало згодом зовсім інше значення. Ми тут поставимо питання, чи слово літник у вище зазначеному розумінні згідне з духом української мови, та чи воно в українській мові дійсно потрібне та незаступне.
Окрему групу слів творять в українській мові йменники, закінчені на -HUK, -овик, що повстають із прикметників, що їм у дальшу чергу відповідають знову речівники або навіть дієслова. Наприкл.: гай, гайник, гайовий, гайовик; путь, путній, путник, ліс, лісний, лісовий, лісник, лісовик, суд, судний, судовий, судовик, кочувати, кочовий, кочовик, літувати, літо, літній, літник, літовик.
Як видно з наведених прикладів, деяким подвійним формам прикметників відповідають подвійні форми йменників, напр. : лісний—лісник, лісовий—лісовик. Нас цікавлять передовсім подвійні форми йменникові, бо через протиставлення тих двох форм різнородність функцій приростків -ник і -овик стає куди яскравіша. Обидві формі йменникові виражають якесь відношення до речівника, що є відповідник даних двох між собою споріднених прикметників. Безперечно, як форма лісник, так і форма лісовик означає якесь відношення до ліса, одначе в однім і другім випадку це відношення трохи відмінне. Коли застановимось над змістом речівникового відповідника прикметників, що з них утворені йменники з приростками -ник, -овик, то побачимо, що зміст цей завжди складний, а речівники ті означають здебільша деяку суцільність речей чи явищ, деколи навіть * i
---
3. 16-24.
цілу систему предметів, подій і діянь, напр.: поле, ліс, суд, літо.
Функціональне завдання іменників з приростками -ник, -овик якраз означити й ближче з'ясувати відношення особи або речі до даних предметів, подій чи явищ, окреслених змістом відповідного речівника. Іменники з приростком -ник означають якесь призначення, звання, спосібність, приналежність даної речі, іменники ж із приростком -овик означають тільки дійсну чи уявлену особу, інколи теж прилад, що на свій спосіб діють, або використовують якісь події, стани чи явища.
Означити діяння — це одинока функція приростка-OBUK, натомість завдання приростка -ник у першу чергу означити приналежність, призначення, прикмету. Проявляти в якімсь напрямі доцільну, безпосередню чинність може найкраще жива істота, тому йменники з приростком -овик служать майже виключно для означення живих чи уявно оживлених творів, що проявляють або виконують якесь діяння, напр.: бойовик, судовик, службовик, боровик, паровик. З того погляду йменники з закінченням -овик дуже споріднені та щодо значення й змісту зовсім схожі з дієсловами, що мають закінчення -овити, -увати, деколи теж -очити, а означають тривке, доцільне діяння живої істоти, як ось: готовити, готувати, кочовити, кочувати, становити, ставити, дівочити, дівувати, війтовити, війтувати, торговити, торгувати, літувати (літовити, літовик)1.
Іменники з закінченням -овик — це відповідники дієслів із закінченням -овити, -увати, вони й викладники цих дієслівних функцій ув іменникових постатях слова. Натомість іменники, закінчені на -ник, означають тільки прикмету, призначення, звання як живих так і неживих творів, напр : радник, священик, чайник, ручник, мисник, літник.
Прикладаючи вищесказане до йменників лісник, лісовик, виходить ось що : лісник — це річ або й жива істота, в деякім напрямі до ліса призначена і до нього пристосована, натомість лісовик— це особа чи взагалі живий твір, що його відношення до ліса куди ближче, бо його діяння чи буття з лісом безпосередньо зв’язане і від нього залежне.
Так теж і слово літник означає в українській мові річ, призначену на літо, а саме: літню одежу (дивись „Р. M.“ ч. 2 р. І. стор. 354), знову ж літовик — це людина, що своєрідним способом кори-
---

