Українські правники й рідна мова.
Приглиньмося до галицької судової мови. Вона просто жахлива! Чужинецькі слова, чужинецька складня — насилу зукраїнізовані... Погляньмо у „Правотар“ з 1907 р., яка там мова! Книжка на той час потрібна, й без сумніву її авторові належиться дяка. Але ж бо минули літа, й ніхто сьогодні не пише навіть такою українською мовою, як писав тоді Іван Франко, що може найкраще у свій час в Галичині знав українську мову.
Та в ділянці судової мови не поліпшилося. Мова зістала майже та сама, що 1907 р. Це виглядає так, якби лікарі вживали засобів, що їх винайшли знахорі... Правда — в ділянці судовій головне, щоб виграти справу. Ніхто не одержить нагороди за красу мови чи стилю. Але, — чи доброю мовою не можна осягнути таких самих успіхів? Чи, вживаючи цієї чудернацької мови, користа-ємо вповні з права вживати рідної мови в суді ? Ні ! Поляки дотепер розвивають і збагачують свою судову мову, — ми того не робимо. Наче б та мова була не для нас, а для поляків, що легше розуміють українську мову, чим докладніш вона перелицьована з польської...
Така байдужість і брак любови до гарної рідної рідної мови — це великий народній гріх. Творча культурна праця повинна обняти всі ділянки життя в усіх його проявах. Особлившу увагу треба присвятити мові, бо це важливий, основний елемент рідної культури. Судова мова — це не говірка, що її можна залишити, це літературна мова. У нас вона гірша від кожної говірки, бо штучна, не наша. Гадаю, що коли б лист із нашого суду заблудив у Вел. Україну, ледве чи там зрозуміли б його...
Але так не сміє бути! Творячи одну соборну літературну мову, не поминаймо й цієї важливою ділянки життя, що дотепер лежить перелогом. Загал українських галицьких правників повинен до
---
