По Украіні 
  
У Киіві

 Українське Наукове Товариство. В понеділок, 4 марта в 7 1/3  г. веч. в по мешканні громадського зібрання „Родина" відбудеться наукове засідання т- ва. Прочитано буде: 1) Доклад М. С. Грушевського „Повстання Хмельницького";  2) Доклад В. М. Щербаківського „Архитектура українських церков".
 Академія Наук про пропозіцію проф. Н. М. Бубнова. З доручення конференції Імператорської Академії Наук секретарь Академії повідомив ректора київського університету, що Академія, визнаючи слушним бажання, щоб на міжнародніх конгресах уживали російської мови, вважає, що пропозіція київського університету, щоб звернутися до лондонського конгресу істориків може справі пошкодити, бо організацію конгресу вже закінчено. На думку Академії Наук краще прохати про це комітет, якому буде доручено організацію нового конгресу істориків.
 В політехнікумі. Гурток студентів, увільнених з інституту за невзнос плати, звернувся до директора з проханням прийняти їх назад в інститут відповідно ч. 20 ст. XV маніфесту 21-го февраля. Директор відповів, що під цю статтю маніфести увільнені за невзнос плати не підходять.
 В комерційному інституті. Закінчився январський прийом нових студентів. Прийнято в інститут 70 слухачів.
 Виставка картин. Сьогодня в гор. музеї одкривається виставка „Міръ Искусства “ .
 Приїзд ректора університету. Повернувся у Київ і почав виконувати свої обовязки ректор університету Цитович.
 Залізно-дорожня панама. Розгляд фіскованих матеріалів у скупщиків доручено д. Степурі. Конфісковані по инших місцях матеріали буде доставлено у Київ і Одесу в залежности від того, якій судовій палаті підлягає місцевість. В Одесі для розгляду документів організовано велику комісію, яка також, як і в Київі робить досліди кондукторських документів. Щодня виявляються нові факти, що ілюструють панаму. Так, у одного скупщика знайдено документ, який стурбував служащих. У скупщика знайдено мобілізаційні плани 1905 року. Зпочатку була думка, що це воєнний шпиг, але виявилось, що плани потрібні для иншого. Скупщик одмічав на плані рух війська і станції, де задержувались грузи. У скупщиків знайдено книжки з записями про видані гроші. В звязку з зловживаннями міністр доріг порадив начальникові південно-західної залізної дороги командірувати для пояснень у Петербург юрисконсульта Кириченка.
 В т-ві журналістів. Сьогодня, в 8 год. вечора, в київському громадському зібранні одбудуться рокові збори членів київського товариства діячів періодичної преси і літератури. Ці збори призначено вже у-друге і вони вважатимуться дійсними, скільки б членів не явилось на них.
 Київсьве професійне товариство робітників друкарсько літографних і палятурних закладів скликає надзвичайні загальні збори в клубі “Родина" (В.-Володимирська, 42) в неділю, 8 марта, в 10 год. ранку. Порядок дня: 1) доклад про діяльність правління, 2) доклад казначея, 3) доклад ревизійної комісії, 4) про зміну і доповнення статуту, 5) доклад про страхування, 6) вибори комісій: культурно-просвітньої, конфліктної і медичної, 7) біжучі справи.
 Огляд учнів городських шкіл, хворих на озену. В середу, 27 февраля в залі городської думи, о 8-і й годині вечора, відбулось зібрання завідуючих школами під зарядом з. м. гор. гол. Ф. С. Бурчака і лікаря Трофімова, в присутности його 8-ми помішників, котрі мають зробить огляд школярів. Д-р Трофімов зробив маленький доклад про те, що на міжнародньому конгресі в 1911 р. в Берлині постановлено зробити анкету про хворих на озену. Наслідки цеї анкети буде оповіщено в 1915 р. в Стокгольмі на черговому міжнародньому конгресі. Крім того, картограми цеї анкети мають виставити на київській виставці в городськім шкільнім відділі. Через те, що огляд всього населення не можна зробити, то постановлено зробити огляд школярів, які уявляють наче б фотографію всього населення. 
 Після цього була роздана всім завідуючим школами анкета. 
 Після загального огляду хворих озеною, будуть оглядати кожного окремо і детально. Це буде доручено шкільним городським лікарям.