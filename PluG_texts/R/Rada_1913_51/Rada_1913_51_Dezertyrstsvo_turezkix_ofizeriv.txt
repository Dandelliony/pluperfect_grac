Дезертирство турецьких офицерів генерального штабу.

 Які нелади і занепад панують в турецькому військові, добре видно з незвичайного офіціального оголошення костянтинопольського коменданта в місцевих турецьких і французьких газетах:
  „ Офицери генерального штабу: підполковники Юсуф Расіх бей і Сефет-бей, майори Кемяль бей і Алі-Шевкет бей, а також і капитан Кудрет ефенді, що були призначені до війська, і досі не прибули на місця свого призначення. Зважаючи на те, що всі заходи комендантського управління до розшукання їх не дали жадних наслідків, є очевидним, що вищеназвані офицери втікають од служби. Тому, коли на протязі 48 годин вони особисто не повідомлять коменданта, коли мають поїхати на позіції,— їх вважатимуть вибувшими з війська”.
