Маленький фельєтон

   Селянський законопроект. 
          „Селя ська група вносить у Думу законопроекти про боротьбу з беш кетами“.
                                    З газет.
 Виражати в Державну Думу посла з Гнилих-Калюж зібралося чимало таки людей. 
— Ти ж смотри, Гундосюк, — давав на прощання послові належні мандати врядник Хапай-Катенко, —главноє ді ло, как што — слухай начальства, вухами слухай!..  Щоб мені там никаких революціев! слиш?..  Закони какиї начальство прикажить ї протчеє... 
— Та звісно... ая .. хіба я не знаю! — стоячи перед урядником без шапки, говорив Гундосюк, — звісно, на те вибрали, щоб, скажемо, закони... земельки, значить, щоб прирізано... Ая, звісно... 
— Хм... ну-да й земельки... хоч тето пустяк, потому о. Виталій можеть предоставить сколько завгодно і вже обіщал. А ти сиди там та слухай, —што з правої сторони старші говоритимуть алі дєлатимуть, то й ти. Смотри не помились тольки... Де в тібє права рука — знаєш? 
— Ось... та що ви, справді..  їй-бо... хіба ми вже й той... 
— Поговори мені „їй-бо“... Вас не вчить, то никакого поняття,—как какой-небудь ребйонок негодний усьо рамно Та дєніг не пропий. Чотирі тищі получатимеш, а приїдеш, то і вгастить не буде чим, потому роспас куженой народ: не навчи, то там коло винопольки й пропадатимеш. Чорт! і пайдить же дуракам! тут служиш, служиш і сторубльової бумажки нікада в глаза не увидиш, а какомусь репаному Гундосюку, што не то притокола, а й слова не тямить написать,—чотирі тищі!.. Ну, їдь... сідай, потому хторой дзвонок. Куди там прощатись! Пошли вон сцудова!. Што? земельки?.. Поговори мені!.. 
Поїзд рушив.

Заля Таврійського палацу.
 Посол Гундосюк блукає поміж задніми кріслами й уважно дослухається. Почувши слово „земелька “, ясніє раптом і підходить до гуртка селян, що так само вишукують собі місця. 
— Ви чого тут отираєтесь? — питає думський пристав. 
— Та от... не знаємо, де його примоститись. 
— Туди сідайте,— показує пристав праворуч.
—  Коли б не вскочити... всякого народу є тут. Нам би до тих, що про земельку для мужика дбатимуть.
— Буде, буде, все буде, сідайте. 
 Дядьки товпляться, сідають, оглядають і пробують руками пюпітри, перекидаються увагами.
 Починаються вибори думського голови.

Після Різдва. 
 Середа. Обмірковується запитання міністрові Кассо з приводу арештів учнів середніх шкіл. 
 Слухає жаденним ухом посол Гундосюк усіх промовців, намагаючись упіймати хоч щось схоже на слово „земелька “ . Зрештою не витерплює й бере слово. 
 За який час він на трибуні.
— Панове депутати... я теж хочу запитати... 
— Що? що він меле?— несеться з правих крісел. 
— Запитати кажу... потому слухаю, слухаю — ніхто ані-телень про земельку. А мужикові без землі, сами, здорові, знаєте... 
— Ближче до діла завважає промовцеві голова.
—  Еге-ж, еге... до діла нащот при різки... 
— Геть з трибуни! — валує правий бік залі. 
— Тут діло, а він з дурницями! 
— Гоніть по потилиці! 
— На шибеницю його! повісити! 
— Вишпарить падлюку! 
 Гундосюк отетерів. Блідий, похитуючись і ледві пересовуючи ноги, доходить він до місця, шепочучи з божевільним виразом очей. 
— За.. за... завіщо-ж вішати?.. Краще вже нехай різками.. В мене ж дома жінка, дітки маленькі.. 
 Селяне теж обурені невідповідністю вчинку й кари за нього, але в антракті пристав їх заспокоює.
— Е, це ще нічого... А то иноді така катавасія здійметься, що, повірите, стіни червоніють. 
— Та чого-ж вони іритуються ото?
—  Чого? Такий обовязок, певне, щоб, як тільки ото про мужика хто забалакає,— заткнути пельку лементом. 
— А їм не можна хіба заткнути, щоб заціпило? 
— Де вам! закону такого нема. 
 Дядьки почали радитись і згадавши, що їх обрано виробляти закони, теж виробили законопроект, який і мають оце подати на розляд Думи під заголовком: „А заціпило-б їм“ !...
                                                                                                         Провінціал.