Всякі звістки.

 Пароходство по Дністру в межах Поділля в 1912 році тяглось 8 місяців. За цей час було нагружено на пристанях подільської губернії 796 пароходів та 405 плотів. Нагружено поклажі 3227 тисяч пудів, вартістю в 1,008,500 карб. Вивозили з Поділля — дрова, гипс, будівельні матеріали, камінь, фосфорит, пашню та кукурузу. На пристанях працювало 5,809 нагружчиків. Головні пункти нагрузки: Жванець, Стара-Ушиця, Могилів, Яруга, Ямполь, Каменка та Рибниця. Вигружено було втому-ж 1912 році 312 пароходів та 142 плоти, всього 886 тисяч пудів. Працювало робітників, що вигружали 1,315 душ Вигружали—цеглу, муку, нафту та сіль.
 Вбивство лихваря У Крюкові. Недалеко од Кременчука, вбито лихваря Л. Ракчеєва. Десять років тому цей Ракчеєв одержав од харьківсько-миколаївської залізниці 5,000 карб, за покалічення і з цими грошима почав лихварювати. Спершу позичали у нього гроші дрібні крамарі, робітники, ремісники то-що. Брав він з них більше 100 процентів. За недовгий час Ракчеєв придбав 20,000 крб. Три годи тому він одсидів три місяці в тюрмі за лихварство та все не каявся. Його жінка, коли він сидів в тюрмі, зійшлася з якимсь чоловіком, набрала багато грошей і втікла. 
 Ця подія так вплинула на Р., що він ще більші брав проценти, так, за 50 карб, брав одних процентів 75 карб. Через це лихварство його і вбито. Винуватця не знайшли.
 Втікачі. З херсонської каторжної тюрми втікло, проломивши стелю, 11 арештантів. Один з арештантів впав і вбився, трьох погоня зловила, а 7 — втікло.
 Начальниця харківської приватної гімназії Жолниренк ва на літературному ранкові, присвяченому ювилею, перед демонстрацією портретів царів наказала, щоб „русскія" лишились, а еврейки — вийшли. Батьки вигнаних гімназисток подали колективну скаргу попечителеві.
 Пожежа . В кременчуцькому повіті була велика пожежа — згоріла садиба поміщика Городиста. Підчас пожежі двоє спеклось. Втрати великі. 
 Банкротство. В Кременчуці обанкротився лісопромисловець Заславський Пасів 100 тисяч карб.