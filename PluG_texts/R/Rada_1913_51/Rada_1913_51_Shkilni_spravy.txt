Шкільні справи.

 З містечка Тинна, ушицького повіту, пишуть, що там є двохкомплектна міністерська школа. Ії переробили з старого етапу, що стояв пустий. Воно ніби гарно, що в тих стінах, де сиділи злодії, тепер є наука, але біда, що й з тої науки мала потіха. Не видно з неї ніякої освіти. Ходить хлопчик, чи дівчина, до школи три-чотирі роки, а потім забуває, чого там вчили. Та й не диво: Не читають, та й забувають. Часом наш пан вчитель принесе до церкви кілька нумерів „Подолянина" та й роздає, після відправи, то з нього цигарки крутять, бо більш ніна-що така газета не здатна.
 Клопоти про школу. У селі Курилівці, канівського повіту, на Київщині, 15 февраля одбувся сход, на якому постановлено клопотатися про те, щоб у Курилівці було одкрито однокласову двохкомплектову земську школу, замісць однокомплектової, яку земство мало будувати у цім році. Сход постановив також дать земству в допомогу на будівлю школи 1000 карб, із лишків харчового капиталу, якого у курилівської громади є 2274 карб. 41 коп.