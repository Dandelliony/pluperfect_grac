ДИКУНСЬКИЙ ПЕРЕЖИТОК.
Инакше й не можна назвати те, що в нас, на Волині, ще й досі помічається, як масове явище, а саме — випас худоби на озимині. Треба признатись, що коли ми досі про це читали або чули від когось, то нам це здавалося не більш, як паганою байкою. Не вірилося, щоб таке одверте псування засівів, очевидне навіть для дитини, могло тепер, на 8-му році революції, мати такий масовий характер. А ось пару днів назад, проїхавши яких-небудь тридцять — сорок верстов, ми бачили принаймні разів зо двадцять, як пасуть худобу на засіяних полях. Правда, в де-яких випадках навіть корисно робити випаси, але це коли озимина проросла дуже сильно й густо, І повстає небезпека, що вона випріє зимою або поляже літом. Тоді навіть треба пасти на озимині худобу, бо від цього, по-перше, розрідюються густі посіви, а по-друге худоба, об'їдаючи озимину, що дуже поросла,— тим самим зменшує можливість її випрівання. Але в нас на Волині такі випадки бувають досить рідко, а в біжучому році, в зв'язку з посушливою осінню,  їх зовсім трудно припустити. Принаймні ті засіви, на котрих ррийшлося нам спостерігати пасовисько худоби, ні в якому разі не можна віднести ні до буйних, а ні до |густих. У кращому випадку вони ледве-ледве можуть рахуватись задовольняючими, і таке пасовисько може тільки привести їх зовсім до незадовольняючого стану. Ми запитаємо першого ліпшого спостережливого селянина, скільки, навіть у тому випадку, коли земля остаточно замерзла, при цьому виривається рослин з корінцями;скільки їх просто витопчується, особливо підкованими кіньми. (А припустити, що коні в листопаді ще не ковані, — не приходиться). У той самий день, коли нам прийшлося здибатись із цим явищем, погода була остільки мягка, що земля ще взагалі не досить промерзла, повинна була в значній мірі відтанути. У таких умовах випасання худоби по засіву ніяк не можна инакше назвати, як старим тяжким пережитком. Наша сільсько-господарська техника ще досить слабка, щоб ми могли байдуже поставитись до такого варварського відношення до майбутнього врожаю, хоча б у межах нашої губернії, одного району, одного села. Тому ми звертаємось до нашої агрономії, наших сільосередків, нашого сільактиву, до всіх них, котрі близько стосуються з селянством, з пропозицією негайно приступити до пояснення тої шкоди, котра робиться засівам від випасання на них худоби. Нам, мабуть, скажуть, що часом селянство примушується до цього браком годівлі для худоби, що особливо має місце в цім році, в зв'язку з неврожаєм яринньої соломи. Але тоді таких явищ не було б під час врожайних років; а ми знаємо, що на Волині вони мають місце й під час урожайних років. От-же причина цьому більш у шкідливих пережитках, темряві й неосвіченості і треба негайно провести пояснюючу кампанію по цьому питанню. Питання остільки просте й ясне, що усяка сільсько-господарська письменна людина зможе впевнити селянина в величезній шкідливості цього пережитку для майбутнього врожаю.
