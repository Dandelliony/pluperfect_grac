ПО РОСІІ.

	- Пурішкевич у рясі. Приклад Пурішкевича заразив о. Вераскіна і він на вечірньому засіданні під час промови Караулова крикнув з місця: "каторжанин". Недавно одбулося засідання думського духовенства з приводу цього вигуку о. Вераскіна. Головою був архирей Євлогій. Духовенство обміркувало цей інцідент. Архирей Євлогій звернувся до духовенства з промовою, в якій зазначив, що духовний сан обовязує представників думського духовенства поводити себе в Думі благопристойно і не подавати поганого прикладу. Поступові священики порадили архиреєві Євлогієві зробити з думської кафедри окрему заяву од імени духовенства і висловить о. Вераскінові догану в самій різкій формі. Більшість духовенства постановила, що краще буде, коли архиреї Митрофан та Євлогій запросять о. Вераскіна до себе і навчать його, як треба поводитися в Державній Думі. 
(Р. В.). 
	- Переселенці. З 1-го января цього року до 20 мая в Сібірь прийшло 236,253 переселенці і 17,642 ходоки. Вернулося назад в Росію 240,712 переселенців - считаючи й ходоків. Таким чином цього року, переселенський рух менший, порівнюючи з тим роком, на 69 тисяч душ. В Томську переселенці терплять велику нужду. Багато з них живе милостинею. 
(У. Р.). 
	- Князь соціал-революціонер. Цікавий суд був у Пінську. Обвинувачували молодого багатого поміщика, князя Друцького-Любецького, властника Порохонська, по 129 і 122 статях карного закону. Справа виникла з того, що 20-го мая 1906 року в Пінську, в домі своєї матері, на передвиборному засіданні він сказав промову, в якій начальство найшло заклик до знищення сучасного державного ладу. Викликали до 20 свідків. Схвилювало усіх присутніх посвідчення Бреїна: "В судового слідчого, - сказав він, - я не міг говорити всього, що думав, бо боявся, щоб мене не пощитали за шпига. Боявся за своє життя. Тепер же, коли терор пройшов, можу сміливо говорити" Бреїн заявив, що ледве чи єсть де більший революціонер, ніж князь, і що він одверто закликав до знищення державного ладу. Виявилося, що підчас обміркування питання про вибори, князь Друцький заявив: "Хоч я сам властник землі і володію 25 тисячами десятин землі, одначе я переконаний, що землю треба оддати тим, хто в поті чола її обробляє". Суд засудив князя Друцького-Любецького на два роки до кріпости і позбавив деяких прав. Князя випустили на волю під 1.000 карб. застави. 
(Р. В.). 
	- Бутурлінська справа. Панченко признався, що по умові з Лассі вприснув Бутурлінові велику порцію сперміну. Панченко плакав і прохав слідувателя пожаліти його, бідного діда. На другий день Панченко заявив, що він отруїв Бутурліна, всприснувши йому ендотоксіну, а не сперміну, як він говорив раніше. Порція була така, що Бутурлін міг вмерти тілько через скілька днів, не наводячи ніякого підозріння. До злочинства підмовив його Лассі, обіцяючи велику надгороду. Од Лассі з Панченком вів розмову якийсь Райгоф. Він був вчителем в музичній школі, знасилував ученицю, і по суду попав на заслання, звідки вернувся до Петербургу по маніфестові. В Петербурзі він одкрив магазин грамофонів. Райгофа посадовили під арешт. Лассі запевняє, що він невинний. Слідство встановило, що Лассі перевів по почті з Вільни Панченкові великі гроші. До того, що Панченко признався, спричинилися його листи, які зобрав слідуватель. Панченко не знав, що в листах нічого не має, і признав ся. З цього видно, що між листами були якісь компромітуючі листи. За смерть сина Лассі платив 10 тисяч, а за батька пятьдесять.
	- Живий товар. З свіяжського повіту казанської губернії повідомляють "У. Р.", що в татарських селах дуже бідує людність. Нужда приводить до того, що татари мусять продавать дочок-дівчат. Тепер там появився якийсь туркмен, що платить по 100 - l5O карб. за дівчину. Дівчать він везе на Кавказ. 
	- Добра схованка. У благочинного скопінського повіту села Чулкова о. Фелоніна пропала пара гарних коней. Підняли на ноги всю поліцію. Як не шукали, коней не знайшли. Поліція тілько руками розводила. Встановили догляд за всіма ярмарками. А про коней ні слуху, ні духу. Але до справника дійшла чутка, через когось з боку, що один з крадених коней, - гарний рисак, - стоїть собі любенко в урядника Знаменської волости П. Билінкина, в с. Племяннікові. Наскочили з трусом - справді рисак у врядника. Виявилося, що коні у батюшки вкрав циган Волков і одвів прямо до врядника. Нікому, розуміється, і в голову не приходило шукати крадені коні в урядника і той спокійно їздив собі на батюшчиному рисакові, аж поки не донесли на нього. 
(Б. В.). 
	- Кадети про ієромонаха Іліодора. З Царицина пишуть "Ръчи", що постанова городської думи про висилення з города ченця Іліодора, який натравляє одну частину людности на другу, не задовольняє царицинське громадянство. Царицмнська дума хоче вжити поганої зброї старого режиму. Це немає рації. Що проповіді Іліодора сіють смуту, це правда, але боротися з ним треба не такими засобами, як це хоче дума. Дума певне забула, каже дописувач, що в Петербурзі закликають до травлі, до ворожнечі і насильства, а ті, кому слід обороняти спокій, спокійно дивляться на це. В проповідях же Іліодора немає таких прямих закликів. Серед чорносотенців Іліодор являється одним з небагатьох, на яких можливо дивитися без призирства. Це людина безумовно шкодлива, безумовно псіхично не нормальна. По своїй природі це людина груба, фанатична, до забуття совісти. Христіянином він став через непорозуміння, бо ввесь час маріє про шибиницю і в хресті бачить не символ страждання, а знаряддя кари, яке замінено тепер петльою. Але це хорий - все таки не продажна тварина, як велика більшість союзників. Іліодорові знайомства з народом не обійшлося дурно. Він побачив справжні нужди народа, почув страждання і закинутість людей, про яких ніхто не думає і не піклується. В де яких проповідях Іліодора через туман людожерських слів, почулися справжні демократичні думки і слова, які так налякали чорносотенців. Іліодор впевнився, що головна рада союзу руського народу уявляє з себе крамничку, де торгують совістю. І царицинська дума накинулася на Іліодора після того, як він попрікнув її, що вона не будує лікарень для бідного люду. З цього боку боротись з іліодоровською проповідью не має рації, бо адміністративні кари тілько придбають прихильників і нададуть Іліодорові силу мученика серед темного люду. Царицинська дума, пише далі кореспондент, повинна клопотатись, щоб не один тільки Іліодор міг говорить вільно, щоб з його проповіддю можна було боротися розумним словом і розумним ділом. Старе, заржавіле знараддя старого режиму, як радить дума прихильників серед кадетів в Царицині, не здибає - кончає дописувач.
