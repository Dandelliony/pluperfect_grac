Чехи й украінці.

	Товариство чешсько-славянського етнографичного музею в Празі цими днями звернулось до проф. М. Сумцова, прохаючи його організувати при музеї український одділ, підобрати колекцію етнографичних річей "Vaśeho mileho naroda i kraji," - як висловляються чехи. 
	Чешсько-славянський етнографичний музей в Празі має два одділи - власне чешський, дуже солідний, і инославянський, ще слабий, незначний, який має в собі всього-но коло 1000 номерів. Тепер ось т-во музею надумало поширить й реорганізувати другий одділ по окремих славянських народах. Для цього і хоче воно, між иншим, завести спеціяльний, окремий український одділ. 
	Український одділ при Пражському музеї- це дуже поважна річ. Прага ж уявляє не аби-який пункт міжнародніх стосунків. Це ж і чужинець матиме спромогу роздивитись і уявити собі найхарактерніші риси маловідомої, а то й зовсім невідомої України та її народу в поданих матеріялах, могтиме знайти указівки, де б добути нових матеріялів до ознайомлення з країною та народом, які його зацікавили. І українець, живучи на чужині загляне до Пражського музею, знайде куточок "свого милого народу й країни" і почує себе вже не таким самотнім на світі, побачить, що є такі люде, що й його поважають яко народність. 
	Проф. Сумцов у харківському "Южному Краї" запрошує спочуваючих ідеї організування українського одділу в Пражському музеї допомогти йому в цій справі.
