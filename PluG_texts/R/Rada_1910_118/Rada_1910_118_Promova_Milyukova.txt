Промова Мілюкова.

	Мілюков в довгій промові зазначає, що вчора промовці зовсім не схотіли зважати на юридичну аргументацію. Спиняючись на промовах Анрепа та Сголипіна, Мілюков каже, що останній виявив нову тезу права, що має грунтом всенародню силу і, одкинувши юридичні аргументи, притулив до юридичних міркуваннів грошові обрахунки. 
	Далі Мілюков умовляє Думу не вживати насильства відносно лояльної фінляндської людности, з якою Росії краще бути в згоді. Малюючи історію відношення російського уряду до Фінляндії, Мілюков доводить, як поволі зростала сістема насильства над фінляндцями. Що ж до законопроекта, то його навіть неможна виконати. Вдаючись до правих, Мілюков кінчає свою промову словами: "Чи рано, чи пізно ми, але не ви, врятуємо русску єдність від внутрішньої війни, що почнеться швидче в тім разі, коли буде принято цей законопроект".
