Як господарює село?
В с. Ординцях - беруться до культурного бджільництва. До цього часу бджільництво в селі Ординцях, Базалійського району, велось по старосвітському. Селяне тримали бджол у дуплянках, не знали, як доглядати за ними. Але ж тепер селяне приходять до думки, що господарювати прадідівським способом —не корисно. А тут ще багато допомогли льготи, що радвлада дає культурним пасікам. Один за одним почали з'являтись у селянських пасіках вулики Дадана. А 26-го жовтня ц. р. організувалось і перше в районі Базалійському товариство пасішників. Товариство має дбати про поліпшення пасішницького господарства, майстрування вуликів Дадана— Блата та спільний збут виробів. Райтехничній нараді — треба піти назустріч товариству. Селькор Д. Од куркуля-культурника селянству користи немає. У с. Бейзимівці гр.  відвели чотирі десятини землі для того, щоб він там розвів культурно-зразкову пасіку. Пасіка повинна навчити місцевих селян-пасішників, як краще повести бджільництво у себе. Але три роки минуло—пасіки досі немає. А землю „культурник" засіває хлібом для себе. Селянські пасіки од цього культурника-куркуля не отримали ще жадної поради. Варто було б окрвемуправлінню заглянути до Бейзимівки, у Троянівський район й цю справу перевірити. М. Літвинець. Питають поради в агронома. Недавно в с. Ординцях агроном робив відчит перед селянством про свою працю. Зацікавлено слухали селяне доповідь й потім почали багато запитань давати. Чому так мало зародило в цьому році? Як зробити, щоб земля краще родила? — Як мишей знищити, що їх, через суху погоду, так багато на озимині з’явилось? На всі запитання агроном селянам дав гарну відповідь. Селяне побачили, що агроном для них потрібна людина й питали в нього поради. А після цього сход одноголосно ухвалив агронома як найшвидше до села завітати та допомогти мишей знищити. Д- У Суділківському районі селяне мало знають про колективізацію. Селянство — малоземельне. Заїдає велика черезполосиця. Звичайне господарство має яких три десятини на 5—6, або й 8 їдців. А вся земля роскидана в восьми чи девяти полосах. Майже кожен селянин зрозумів, що такий земельний лад або краще сказати безладдя до пуття не доведе. Кожен балакав про те, що треба землю переустроїти. Але як саме —за це багато суперечок точиться. Більшість згоджується перейти до чотирьохпілля. Про колективи ж—селяне мало знають й бояться за них братись. Зовсім лише пішла б справа, як би селянам її з'ясували агрономи. Але ж їх по селах не бачили. Про агрономичні лекції —теж не чутно в нас. Ото ж і лишається справа колективізації для нашого селянства темною. Б. Варшавін. Лісництво - не допомагає провести меліорацію. Слобода Каролівка, Емілівського району, з усіх боків оточується лісом та сіножатями Емілівського лісництва. Як саме лісництво, так і Королівка — дуже болотняна місцевість. Щороку село чимало терпить од поводі. Помокнувши добре в цьому році, Королівка врешті взялась за меліорацію. Проведено дві центральних канави через село, щоб спускати воду до річки. У себе в селі вже працю, як слід, зробили. Але на тому— й кінець. Щоб до річки дійти, треба продовжити канаву через землю Емілівського лісництва. Кілька разів просили селяни про це лісництво, після просіння—нагадували.
Але лісництво і не потурбувалось. Доведеться Королівці й надалі в свойому болоті мокнути. Коли Губ лісоуправління не допоможе. Красновський. Селянська молодь учиться господарювати. Недавно, при досвідньому полі „Воли" в Троянівському районі, відчинялись курси молочарства та скотарства для незаможницької молоді. Серед курсантів —є чимало батраків. Що дня на курсах запопадлива праця кипить. Курсанти учаться на господарстві радгоспу, як господарювати треба. Кепсько лише, що деякі лекції викладають не на українській мові, й для курсантів це не зручно. Комсомольський осередок на курсах —теж не спить, й за культосвітню та політосвітню працю взявся. Майзулов-Задорожний. Садять ліс. У Новому-Заводі, Пулинського району, 25-го жовтня до лісництва зібрались незаможники околишніх сел. До них приєдналась ще дитяча хата та польська школа. Усі вони відправились до лісу. Під веселу пісню, більш, як 500 голосів, почалась посадка. Засіяно дві десятини дубом та три десятини—сосною. Через років п'ять — десять —ліс буде, казали селяни, не нам, так дітям нашим користь з нього піде. Тому то діти—найбільш завзято й працювали на посадці, навіть дорослих переганяючи. О. Д. Немає ветеринарів. Кепсько з ними в Андрушівському районі. Коли приходиться селянинові худобу рятувати, немає до кого звернутись. У районній ветеринарній лікарні — мало коли можна застати ветлікаря. А зручний лікар, що до с. Котельні присланий, живе у себе, в селі Гардинивці, й теж мало допомагає селянству. Райвиконком, налагодь цю справу. І. Люсковєц.