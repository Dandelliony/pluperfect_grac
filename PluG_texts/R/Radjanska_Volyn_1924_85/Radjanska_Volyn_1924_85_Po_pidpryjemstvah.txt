По підприємствах. Як ми святкували.
Вісім годин ранку. Партійці й комсомольці поспішають на завод. Звідтіля з оркестром музики попереду всі простують до підшефного села Жабориці, щоб разом з селянами вийти на парад. Тим часом на завод поволі збираються позапартійні робітники. Всі врочисто одягнені, всі з червоними стрічками. З далека долітає дзвінка пісня. Це наша зміна—молоді піонери. Незважаючи на непогоду,вони також йдуть на зустріч селянським дітям, щоб дужче звязатись з ними, за прикладом старших братів. Нарешті вже почулись звуки Інтернаціонала. Це наші партійці з селянами Жабориці наближаються. Ворота завода широко відкриваються для милих гостів. Ось вони... Сполучившись в один тісний гурт, йдуть на майдан. По дорозі біля Райсельбудинка приєднуються ще селяне ближчих сел та инші спілки. Похід замикала заводська пожежна дружина, що притягла до себе увагу своєю дисціплінованістю. На майдані, вишикувавшись кільцем біля трибуни, з десятками прапорів в руках робітники й селяне уважно вислуховують ораторів, що в дужих словах змальовують наше міжнародне й внутрішнє становище, наші досягнення й наші дальші перспективи. Після мітингу врочисте вручення прапорів. Незаможне селянство доручає прапор Райвиконкомові в знак своєї солідарности. Позапартійні робітники—своїй виробницькій ячейці КП(б)У, а також своїй зміні—молодим піонерам, заповівши останнім продовжувати почату старшими справу звільнення трудящих всього світу. Ввечері в помешканні театру було поставлена п'єса „По шляху до Жовтня", твір одного з робітників нашого завода. П'єса викликала велику цікавість у нашої робітниче-селянської публіки. Баранівський фарфорзавод ім. Леніна. Робітник Рябіновіч.