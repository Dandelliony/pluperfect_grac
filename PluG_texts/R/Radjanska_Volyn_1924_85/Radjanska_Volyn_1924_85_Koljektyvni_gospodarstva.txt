Колєктивні господарства на Коростеньщині.
Колективізація на Коростенському Поліссі досить кволо розвивається. Перші колективи виникли в 1922р. До цього часу організовано було 27 колективів, але ж чотирі потім довелось скасувати. Селянство, хоч і скаржаться на малоземелля, ще не прийшло до тієї думки, що в колективові воно знайде порятунок. Недавно відбувся лише перший за ці три роки з'їзд колективних господарств. 3‘їзд підрахував, як ішов розвиток колективізації на Коростеньщині. Так у 1922 році заснувалось 9 с. госп. артілів. На другий рік, у 1923—артілів уже 17, а крім того, ще 2 комуни з'явилось. У цьому ж році—артілів 20, а комун— 3. У цих 24 колективах об'єдналось 290 господарств з 1260 ідцями. Більш як третина з них —36% це незаможники, 7%—середняки, а членів парті —2,6%. Усі ці колективи мають землі 2550 десятин На кожного ідця припадає в середньому дві десятини. Замало мають колективи робочоі худоби, реманенту, замало й будівель. Неписьменних серед членів колективів багато—більше, як половина-51%. Більшість колективів уже досить міцні. Бідують молодші колективи, що недавно склались з колишніх батраків та незаможників, та приступили до землі з одними лише щирими бажаннями, але зовсім без господарського реманенту та коштів. Колективи вже мають досгнення. Цікаво порівняти було цей з'їзд колективів з такими ж нарадами, чи сходками селянськими. У селян, що поодиноко господарюють завжди можна почути скарги, що земля погано родить, що землі мало, й сварки за неї йдуть. А на з'їзді колективів в очі видалась завзятість колективців з радістю росповідали вони про своі досягнення, як нічого не маючи, врешті гуртом колективом гарне господарство збудували. Ось один росказує, як за два роки, взявши зруйноване господарство, 12 незаможників, що всі разом мали 10ОО карб., тепер добились культурного господарства. Колектив має 15 коней, всі машини, щоб землю обробити та врожай до ладу довести, є молочна ферма на 47 корів, в маслоробка. На землі заведено сьомипильну плодозміну, закладено 3/4 десятини хмільника. Хоч сухе було літо, але молошна ферма дала колективові за шість місяців 806 карб, прибутку, а 8 десятин конюшини—дадуть 1000 карб. На той рік колектив засіяв ще 17 десятин конюшиною. Другій —два роки існує за землю орендну платню віддав, нікому нічого не винен, і придбав уже худобу та деяке знаряддя. Складається колектив з 8 незаможницьких та 2 середняцьких господарств. Третій — цілком незаможницький —за один рік своєі праці вже придбав племінних оплідників. Кожен колектив що виступав на з'ізді з відчитом, росповідав, як краще стало йти в нього господарство. Усі колективи війшли з членами до Губсельбанку й беруть участь у радянській та культурній праці на селі. Колективи—Коптіщанський, в Словечанському районі, та Богданівський в Овруцькому—замісць підтримки з боку райвиконкомів — зустрічали мало не вороже відношення. Що треба зробити? Найбільше говорилось на з'їзді про те, як би краще господарство колектива поставати. Одноголосно ухвалили, щоб у найближчий час по всіх колективах збільшити просапне поле збільшити засіви люпину, конюшини та люцерни. На поле сіяти хліб чистого, гарного сорту. А для більшоі користи од праці —її провадить машинами, „машинізувати" працю колективця-хлібороба. Рахівництво - не налагоджено. До цього часу ще не всі колективи війшли до Коростенськоі Райспілки. Але ж вона про те не відмовляє, й допомогає кожному, чим може—насінням, кредитом, машинами. Одна оправа кепсько в колективах. Це —відчитність та рахівництво. Але ж райспілка береться й цю справу загодити, й завести скрізь однакове рахівництво. Культпраця по колективах. Доси лише в де-яких колективах провадилась вона. Виписувались газети, де хто з колективців записався й до сельбуду, чи хати-читальні. А неписьменних — було більше як половина. З'їзд ухвалив, щоб на цю зиму усі дорослі чоловіки та жінки ліквідували б свою неписьменність, записались до сельбудинків. Кожен колектив має придбати собі книгозбірню, найбільше з сільсько господарських книжок, та виписати газети й журнали. К. П.