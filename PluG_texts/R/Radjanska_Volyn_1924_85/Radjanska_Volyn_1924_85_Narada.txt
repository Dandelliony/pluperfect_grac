Нарада по боротьбі з пошестями.
5-го листопаду відбулася широка нарада колегії губсанінспектури за участю представників від робмеда та заразних відділів лікарень. Нарада обміркувала низку питань про боротьбу в пошестями в м. Житомірі, головним чином зі скарлатиною. Доповідач зазначив, що жовтень місяць дав по місту 70 випадків скарлатини. Майже всі вони госпітализовані. В домах хворих провадиться обов'язкова дезинфекція та карантин для осіб, що так чи инакше причетні до хворих. Дезинфекціонні значно поширені. Крім дезинфекції формаліном, всі речі хворого надсилаються в дезинфекційну камеру. Згідно матеріялів, одержаних губсанінспектурою, по літам захворення скарлатиною таке. Більш всього захворувань дають діти до 9 літ-71,4%, з 9 до 16 літ—22%. За останній місяць по м. Житомірі захворувало 7 учнів та 15 членів родин учнів. Дякуючи великій роботі, яка пророблена санлікарями та шкільними лікарями, школи не дали в цьому році значної кількости захворувань. Нарада ухвалила ще збільшити сандогляд за школами. В зв'язку з
організацією клуба юних ленинців, нарада ухвалила призначити туди постійного лікаря для догляду за дітьмі. Саносвітня праця. Нарада визнала необхідним зміцнення саносвітньої праці серед учнів, педперсоналу та батьків учнів. Мійській санорганізації пропоновано провести саносвітню працю по житлових товариствах. Нарада приняла бажання, щоб всі лікарі віднеслись більш уважно до реєстрації хворих та їх госпіталізації. Втягнення робітничих мас до боротьби з пошестями. Щоб втягнути широкі робітничі маси до боротьби  з пошестями, нарада постановила в найближчий час зробити доповідь про рух пошесних захворувань по місту на засіданні секції міскради охорони здоровля. Щеплення скрлатини. Нарада доручила відділу охорони здоровля широко провести кампанію щеплення проти скарлатини. Губздорову рекомендується організовати спеціальні загони для щеплення и вжити заходів до придбання і необхідних для цього матеріялів.