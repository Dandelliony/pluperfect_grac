Стилістично-граматичний словник.
Дара́ба — це пов’язане дерево, що сплавляють його річкою. Назву взято з мадярського; але цікаво, ця назва дуже близька до давньогебрейського doverа́ (dobera, але b і r часто міняються) того самого значення. Польське tratwa, давніше тільки trafta, з нім. Trift.
Знечев’я. Правдиве значення слова „знече́в’я“ — „як нема чого робити, з нічо́го“, видно добре з твору „Йоганна жінка Хусова“ Лесі Українки 1909 р.: „Я з нудів гинула у тому місті. Знече́в’я навіть згдилась дивитись на те видовисько, як розпинали якихсь там трьох злочинців“ (Твори, т. VIII ст. 79, Київ).
Ся; що приставляється до дієслів, часом у західньоукраїнських говорах уживається відмінно від мови літературної. Галицькі письменники часто вживають це СЯ спольська. Так, ув „Опалевій мряці“ М. Мочульського маємо: „Дідусь поцілував онучка й ладився голити“ 95, а треба: й ладився голитися, або: ладив голитися. Вираз „ладився голити“ по-літературному зрозуміють так, що це дідусь ладився голити онучка
