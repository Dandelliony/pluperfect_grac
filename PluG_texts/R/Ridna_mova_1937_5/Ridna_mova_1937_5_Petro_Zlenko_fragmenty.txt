Уваги братів Карпенків на рідномовні теми з 1845 р.
До історії українського правопису.
Поміж забутих книг із минулого століття часто-густо знаходимо багато таких, що ніби то написані тепер для відповіді на якусь сучасну проблему. Таких книг багато з історії, з літературних пита́нь, з культури, є однак і з філології та інших галузей знання. Не позбавлені цікавости та в усякім разі значення для історії нашої культури зауваги Стецька Карпенка та його брата Грицька в збірнику „Барвинокъ Украины“, кн. І (Київ, 1845).
Ці зауваги звернені до „Панів Сконпонаторівъ, Виршаторівъ, и Піытівъ наської мовы“. Автор указує на різниці між українською та російською мовами й захищає ту думку, що українські твори не можна писати просто по-російському, а треба то „якось мановцемъ“ робити. Приклад:
„Світэ Божый, Божий світэ, який ты хорошый! Та якъ тяжко, охъ, якъ важко въ тобі жыть бэзъ [грошэй! — мав ілюструвати той засіб писа́ння „манівцемъ“, якому Карпенко надавав ще й іншу форму, а саме: ---
Риску над ьи автор називає „гукослитною“, а її призначення видно з наведеного тексту.
---
Зупинивши свою увагу на російських v, θ, Карпенко їх знаходить зовсім зайвими, а й, на його думку, не вистачаюче визначає всі звуки, що мають ним бути означені, та пропонує увести іо (йо, ьо), йі.
Взагалі ж Карпенко прихильник фонетичного правопису. „Пысаты вже пора такъ, якъ говорять, а то пышуть бакъ такъ, а вымовляють ынакше, и на це въ Письменныцяхъ ставлять Кавказськи горы правылъ. Уже жъ теперь, слава Господеви мылосердному, 1845 рикъ! Пора бъ за розумъ взятьця“.
Автор уваг звертає цей свій заклик до барона Брамбеуса (цебто О. I. Сенковського), Греча, Востокова, що їх авторитет міг би бути корисніший для реформи „руської мовы“, ніж його, Карпенка, уваги („а то що жъ я таке? Карпе́нко та й годи“!).
Дуже цікаві його наріка́ння на „руськихъ сконпонаторовъ“, що, мовляв, не однаково пишуть. Один хлѢбъ, другий хли̂бъ, третій вставляє чужі j и g. З нагоди цієї розбіжности автор навіть пригадує відомі слова гетьмана Мазепи:
„Той направо, а той наливо;
А вси жъ братьѢ, то то й дыво!...“ 
Карпенко написав усі ці уваги як вступні до свого збірника — „Барвинокъ Украины въ трыдцаты пъяты кныжкахъ“ (сс. 37-43).
В іншім місці цієї самої книжки (сс. 155-158) молодший Карпенко — Грицько теж займається пита́нням українського правопису та попереджує читачів про те, що дальші його вида́ння „Запорожська Кунволійя“ та братів „---“ будуть видруковані „украинскою азбукою", що склав брат Стецько. ---
У виданих р. 1848 „Кунволі́я Кі́йвської Украйі́ны. Кн. І — Грыцька Карпэнка 2“. та „Барвінок Украіны.— Стэцька Карпэнка 1“ обіцяного правопису однак не знаходимо; з яких причин, — не знати. Правдоподібно через технічні труднощі, що їх викликав би Карпенків правопис.
На початку ж книг цих указано, як треба вимовляти букви й слова в „малороссійскомъ нарѣчіи“. Табличка цих літер виглядає так:
г̈ вимовляється як    — h 
г      „	       „	       „	— g
ë     „	       „	       „	— jo
і м’яке        „	       „	— ji
и середнє  „	       „   — „
ы тверде   „	       „   — у
Ѣ м'яке       „          „   — je
э тверде    „	       „  — е
На кожнім слові поставлено наголос. Такий правопис заховано і в пізнішім виданні з 1851 р. чч. 2 і 3 „Кунволії“. Автори називають його в цій книзі „самою способнѣйшою и вѣрнѣйшою для выраженія словъ Малороссійскаго нарѣчія, не придерживаясь корней, подобно г-ну Максимовичу и его послѣдователямъ, которые сбиваютъ даже самого опытнаго читателя и приводять въ недоразумѣніе“.
Прага.	
     
