Рідномовні замітки.
Коли вже в одного народа буде один правопис! Дивує мене, чому не приймається в нас академічний правопис. Видаються книжки, що довгі літа позостануться в нас підручними, але видаються такою правописною мішаниною, що хіба ще етимології бракує. Але віримо, що незабаром усі українці писатимуть одним правописом. А тепер аж соромно показати чужинцеві кілька українських книжок, бо кожна з них надрукована іншим правописом, а до того й почути запит: „Чому тут так, а тут інакше"? 5. І. 1937. Кам’янка Струмилова. Степан Олійник.
У Литві. Підо впливом польської культури пишуть іще подекуди в нас по-невільничому: На Литві, як на Україні, на Угорщині, замість своєвольово́ї й державнотворчої форми — у Литві, в Україні, в Угорщині. Форма „на Литві" — це впливовий залишек певної політики. Литва повинна бути горда й тішитись, що українці пишуть „у Литві". Адже ж такої форми писання вимагає честь її нації. Теодор Годівський.
P. S. А коли вже українці перестануть писати рабське „на Україні"? Коли нарешті вони зрозуміють, що це рабська форма? Редакція.
Красномовність. Піддаю Вам думку звернути в „Рідній Мові" більшу увагу на нашу красномовність, не з конструктивного боку, а з боку образів та виразів. Йорктон, Канада. Михайло Стечишин.
Юкавці — це мешканці східніх околиць Равщини. Вони замість її кажуть ю, а тому сусідні села звуть їх ю́кавцями. Гр. Колодій.
Зборі́в — така місцева вимова цього містечка. Але інтелігенція, за польським Zborów, часто каже Збо́рів. Т. Годівський.
Пра́вити. Цікаво, що в Жукотині Турчанського повіту слово „пра́вити" визначає „заправляти страву" о. Юрій Кміт.
Слова з Городенщини. Посилаю Вам кілька малознаних у загальнописьменницькій мові слів. Із с. Вільхівця такі слова: 1. х о м (в стар слов. Х«лмх) — горб, горбок на збочах річних долин. 2. Пи́щити — їсти, живитися. 3. Ко́зуб — посуд із кори. 4. Козубе́ць — також маленький посуд із кори на ладан, що ним обкаджують на Свят Вечір кутю. Із с. Рашкова слово: храпуст — обпале листя з капусти. 23. XII, 1936. Городенка. Михайло Прокіпчик.
Мовознавство. Вийшов Каталог книгарні „Наукового Т-ва ім. Шевченка“ (Lwów, Rynek 10), присвячений мовознавству. В Каталозі багато словників, серед них і нові. Каталог на замовлення висилається безплатно.
     
