ПО РОСІІ.
— Доля преси в Москві в 1910 р. На книжки і брошюри в 1910 році накладено було арешти в 90 випадках; всіх справ проти видавництв роспочато 103. Проти газет і журналів знято було 83 судових переслідувань; З0 без арештів і 53 з арештом. Штрафів на газети і журнали в 1910 р. накладено в Москві адміністрацією на 13.500 карб. Найбільше заплатили «Рус. Сл.», яке оштрафували на 3.500 карб, і «Утро Рос.» оштрафоване на 3.000 карб. Редактор. «Рус. Сл.» крім того арештований був на 3 місяці. «Рус. Въд.» оштрафовано двічі на 1.000 карб. На стільки ж оштрафовано «Деревенскую Газету», журнал «Возрожденіе» і московську «Газету-Копъйку». По 500 карб. оштрафовано: «Русскій Вестникъ», «Столичная Молва», «Юмористичеекая Копійка», «Студенческая Жизнь» і «Голосъ студенчества». (У. Р.).
— Відповідальність дітей за батьків. На засіданні з'їзду духовенства і церковних старостів петербурзької єпархії обмірковувалося питання про прийом в духовні семинарії та школи дітей священиків, позбавлених сана. З'їзд постановив, що дітей священиків, позбавлених сана, не дозволяється приймати на єпархіяльні кошти духовенства. Така сама резолюція прийнята і відносно увільнених з посади псаломщиків. (Р. У.).
— Педагогичний спосіб. В Москві в міській жіночій школі в учительки пропало 10 рублів; вона приказала сторожеві потрусити учениць. Той приказав дівчатам роздягтись до сорочок і так потрусив їх. З багатьома дівчатами од сорому була істерика. (Вс. Газ.).
— Кооперативна допомога. В Судогді кредітове товариство пожертвувало 100 карб. як допомогу на збудування в місті Судогді прогімназії і даватиме таку саму допомогу що року. Товариство ставить умову, щоб в прогімназію приймали селянських дітей. Товариство надіється, що такі самі допомоги дадуть всі инші 20 товариств повіту. Воно гадає, що тільки таким способом можна досягти вселюдної освіти. (У. Р.).
— Труси. В Петербурзі поліція трусить книжні крамниці і крамнички. Виявилося, що в них сила книжок, вкрадених з великих крамниць. Найшли цілу крамницю крадених книжок. (Н. Вр.).
— Агент. Агента самарської саскної поліції Зайчикова, що називав себе Шабловським, посадили в тюрму за крадіжку золотих річей на 426 карб. (В. Сл.).
— Педагог. Класного наставника мужеської гімназії в Тифлисі Теймуразова оштрафувала адміністрація на 50 руб. за приставання на вулиці до гімназістки. (У. Р.)
— Ревизія сенатора Медема. В омському матеріяльному складі чина ревизії гр. О. Медема зробили трус і арештували всі документи. Документи запечатані в окремій кімнаті під охороною жандарів. (Р. С.).
— Подія в університеті. В Петербурзькому університеті 25 января трапилося таке. В історичному семінарі під час лекції проф Андреєва явився студент і заявив, що в коридорі появивсь якийсь невідомий, що закликає до забастовки. Професор Андреєв пішов і застав студента, який заявив, що він студент псіхоневрологичного інстітуту — союзник. Професор провів союзника до ректора, де секретарь інституту встановив, хто він такий. Під охороною поліцейського офіцера союзника-студента вивели з університету. (Речь).
— Справа Бонч-Осмоловських. «Р. Сл.» подав подробиці процесу міських поміщиків подружжя Бонч-Осмоловських, старих народовольців. Свідки — поліцейські кажуть, ніби село Бонч-Осмоловських —«гніздо революційної пропаганди». Всі були розагітовані. Агітація виходила з маєтку панського. Буди і приїзжі агітатори. В маєтку були раз у раз труси. Через революційний настрій селян там помістили козаків і драгунів. В бібліотеці В. Осмоловських, каже поліція, більше 3,000 книжок, але єсть там книги і правого напрямку. Поліцейські кажуть, що говорили вони на слідстві про агітацію і революційну діяльність Осмоловських тілько на підставі чуток. Селянин Остапчик заявляє, що на дознанні поліція примушувала його говорити проти Осмоловських. Характерне посвідчення головного свідка Шведова, який заявляє, що він нічого не знав про події в селі Осмоловських. Стражник Хронік повів його до жандаря і дорогою навчив, як говорити про революційну діяльність Осмоловських, загрожуючи арештом і нагайками. Адвокат Демідович каже, що Осмоловські дружно жила з селянами, здоровкались за руку, давали книжки, давали лікарську допомогу, збудували школу. В сусідами—поміщиками мало мали діла. Інструктор скотарства каже, що сусіди пани не любили Осмоловських за їх гарне поводіння з робочими. Пані Бонч-Осмоловська заявляє, що більше 20 літ за ними слідкували і завше були труси. Шпиги заглядали в вікна. Поліція ворогувала. Запевняла, що вони самі у себе роблять забастовки, самі хотіли взірвать млин, самі себе підпалювали. В останьому слові дідусь Бонч-Осмоловський каже, що він народник, який вірує в руську культуру, а не революціонер. Присуд відомий з телеграм.
