Галичина.
Праця львівської «Просвіти». Властива праця т-ва «Просвіта» ведеться по комісіях, яких є при головнім від ділі т-ва п'ять: просвітно-організаційна, видавнича, господарсько-промислова для поборювання неграмотности і артистична. Справи філій і читалень товариства під доглядом просвітно-організаційної комісії, котра веде усю просвітню та організаційну працю товариства. В склад цеї комісії входять: о. Т. Лежогубський, голова; о. Д. Лопатинський, товариш голови; І. Савицький, секретар; члени: д-р Е. Озаркевич, д-р Вачинський, д-р Цегельський, інж. Ю. Мудрак, О. Кузьмач, О. Пісецький, А. Гапяк, Ю. Балицький, о. І. Туркевич, М. Штайцер, В. Гадзінський, Ф. Замора, С. Магаляс. Комісія відбуває постійно засідання, що понеділка. Комісія крім всяких справ філій і читалень веде всі загально-просвітні і організаційні, справи, які в округ ділання тов-а «Просвіти» входять або входити можуть. Щоб краще долагоджувати справи просвіто організаційні, переведено теріторіяльній поділ, призначуючи на поодиноких членів комісії по скільки повітів. Референти мають ознайомитися з призначеними їм повітами і прийти з рефератом до того, що потрібно зробити в найближчий час на просвітно-організаційнім полі в кожнім повіті. Вони мають долагоджувати всі справи, що стосуються до приділених їм повітів. В нагоди почесного дару в дні 8 грудня м. р. видано друковану відозву, закликаючи до складок на почесний дар для «Просвіти», а зібранням жертв у Львові занялись з доручення комісії наші студенти і студентки. Переважною для комісії справою в цім році суть Шевченкові і Шашкевичівські свята. Комісія постановила, що в кождій філії і в кождій читальні «Просвіта» мусить бути уряджене Шевченківське свято, яке має випасти як найвеличавіше. Тому ще з початку декабря м. р. розіслала комісія до всіх філій і читалень обіжник, закликаючий до закладання повітових і громадських комітетів Ш-их. Опісля на підставі реферету Ф. Замори та пояснення до Шевченкових свят, увзглядняючи всі лихі обставини і перешкоди наших читалень з тим, що навіть в цих громадах, де читалень «Просвіти» нема, мають сусідні читальні в них уряджувати святочні обходи. Про ювилей Шашкевича комісія ще не рядила. Важну також задачу поставила собі комісія через зреферовання просвітних рефератів з «Пропамятної книги 1. укр. просвітного конгресу у Львові 1909 року» та піднялася виконати резолюції цього конгресу. Більшість цих революцій увійде в програму праці самої комісії, инші підуть перед відповідні комісії чи через головний виділ. З окрема виринула на комісії гадка, щоб поодинокі або кілька споріднених резолюцій просвітного конгресу передати членам комісії до опрацьовання, щоб опісля стало матер'ялом до діскусій загальних через помішування відповідно до сих тем статей в Пісьмі з Просвіти і инших часописях. Як бачимо, найважніша комісія т-ва «Просвіти заходиться всіми силами коло праці серед нашої суспільносги, однак, як всюди, так і тут без запомоги самої суспільносте, а головно нашої інтелігенції, праця ця буде без користи. На жаль, треба констатувати, що наша інтелігенція у просвітно-органызаційній праці покладає дуже мало ваги, дуже мало посвячує часу і охоти цій праці. Тож найголовнішою задачею просвітно-організаціної комісії буде спонукати нашу інтелігенцію до більшої і живішої участи в праці над організацією нашої просвіти.
