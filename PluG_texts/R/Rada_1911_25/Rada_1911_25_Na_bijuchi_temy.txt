На біжучі теми.
"Передонов".

Павлодарський інспектор написав такий «декрет» учителькам прогімназії: не ходить на спектаклі і концерти, не наймати близько коло вчителів кватирь і т. ин.
З газет.

«Передонов» павлодарський,
Щоб піднять авторітет,
Для учительок підвласних
Написав такий «декрет»:
«Не ходіть на посиденьки,
Не всміхайтесь до людей.
І до себе, боронь Боже,
Не запрохуйте гостей.
По сусідству з вчителями
(Хто б не був він—сват чи брат!),
Через двадцять п'ять кварталів
Не підшукуйте кімнат.
На високих закаблуках
Черевиків не носіть,
До театру —на спектаклі
І концерти не ходіть.
Не пишіть листів нікому,
Та не пишуть хай і вам,
Бо як в руки попаду я—
Прочитаю перше сам.
Не робіть собі «причосок»,
І забудьте про капот»...
Так писав інспектор строгий —
«Передонов»—патріот.
П. Михайлович.
