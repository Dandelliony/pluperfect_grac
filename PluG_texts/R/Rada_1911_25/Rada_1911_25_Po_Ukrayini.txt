ПО УКРАІНІ.
У КИІВІ.
Заборона. З поради київського цензурного комітету, петербурзький цензурний комітет заборонив ввозити в Росію « Кобзаря» Т. Г. Шевченка видання Наукового Товариства Імени Шевченка у Львові. Видання це по змісту нічим не одріжняеться од останніх повних видань «Кобзаря» у Петербурзі і до цього часу йшло в Росію безборонно.

Смерть англійського консула. В Київ вчора прийшла звістка, що вночі на 31 января у Женеві помер київський англійський консул. Покійний був у Київі 25 років консулом, а також визначався, як діяч промислово го руху в нашому краї.

Трус в політехнікумі. Вночі проти неділі був трус в київському політехнікумі. В годину ночі прибув пристав бульварного участка з ротмистром, агентом охранного одділу, двома околодочними і отрядом городових. Після заяви директорові, який послав бути при трусі смотрителя будинків Ю. Кониського і ділопроізводителя канцелярії В. Ковальського, поліція оглянула вітрини і плаката в корідорах. В студентській читальні в коші для негодящого паперу знайдено порвані прокламації, в яких закликалось до забастовки, 4 прокламації з приводу смерти Сазонова і один порваний екземпляр гектографірованого журнала № 2 «Кулачнеє право, журналъ политическій и политехническій». На сходах на третьому поверсі знайдено порвану прокламацію за підписом «коаліційного комітету київського політехничного інствтута» з закликом до загально-студентської забастовки. В шинельній знайдено писаний крейдою плакат од того ж «коаліційного комітета» в справі вшанування пам'яти Л. М. Толстого. Все це поліція забрала. Про трус написано протокол.
Трус закінчився в три год. ночі, після чого поліція пішла з інститута.

На вищих жіночих курсах. Вчора вранці на вищих жіночих курсах одбулася сходка слухачок всих одділів. Негайно прибула поліція і розігнала сходку, після чого вчення йшло знову. Нікого не арештовано.

Приїзд члена Державної Думи. Вчора приїхав в Київ член Державної Думи Д. І. Герценвіц і став у Європейській гостиниці.

Труси в банках. Вчора, з наказу сенатора Нейдгардта, чини прокурорського догляду і поліція з 8 годин ранку до 3-х дня трусили по всих київських банках. Потрушено: міжнародній комерційний банк, приватний комерційний банк, контору цього комерційного банку, московський купецький банк, з’єднаний банк, товариство взаємного кредиту і инші, в яких були на сховах всякі вклади. Труси не дали ніяких наслідків.

Київький губернатор не затвердив потребительного т-ва «Наше Дело», ініціаторами якого були члени і служащі бюро київського союза потребительних товариств.

Арешт акушерки. Вчора судовий слідчий 8 участку оддав наказ арештувати акушерку Шенкареву, обвинувачену за аборт.

Конкурс на зал. дорозі. Начальник півд.-зах. залізної дороги оголосив конкурс на нові стрілки, які б можна було переводити без стрілочника, а також на нові легкі навіси для товарних площадок. Премії назначено від 100 до 300 карб. Досі подано 10 проектів. В жюрі цього конкурсу увійдуть 4 інженери.

Реформа поліції. 29, 30 і 31 января в губ. правл. під предсідательством віце-губернатора Б. Д, Кошкарева йшла нарада справників про реформу поліції. Між иншим, постановлено увільнить поліцію од лишніх обов'язків, які не відносяться до неї і збільшить поліції жалування — справникам до 4.000 карб., приставам до 3.000 карб. і городовим до 40 карб. і инш. Постанову наради буде передано в м-во внутрішніх справ.

Затвердження конфіскати. Київська судова палата затвердила арешт, наложений київським тимчасовим комітетом в справах преси на №10 «Кіевскихъ Вестей».

3 Київщини. Душогубство. Перед різдвяними святами, пише наш кореспондент, 23 декабря з Бердичева поверталась додому з крамом жінка священика Кочубинського. Вона приїхала на станцію «Голендри» (недалечко од Каватина), не застала своїх коней, найняла підводу і поїхала. Дома її довго ждали, та вістей не було ніяких. Стали роспитуватись знайомих, родичів—ті теж нічого не знали. Дали знать поліції, яка почала розшукувати матушку, та наслідків ніяких. А оце недавно виїхали наймити з маєтку на поле за соломою, що стояла в скиртах недалечко од ст. «Голендри». Коло одної скирти літала зграя ворон. Наймити під’їхали туди і побачили труп якоїсь жінки. Ворони виклювали очі і живота. Про цю знахідку дали знати поліції. Потім виявилось, що це труп матушки Кочубинської. Гадають, що її вбив хурчак, який повіз її з вокзалу додому, бо після трусу у нього знайшли схований крам, що везла з собою матушка. Та він не признається.

В с. Колодистому. Нам пишуть з с. Колодистого, звенигородського повіту: Арештований з нашого сала 7 декабря Іван Польовий тепер сидить в київській тюрмі. Його, по роспорядженню міністра внутрішніх справ, посаджено на 2 місяці в київську тюрму, як політичного злочинця.
Студента Соколова (репетітора екстернів-учнів) позивають за відкриття школи в с. Колодистому; його учнів тягають на допити. Вони тільки наймали за карбованця у місяць одну кімнату, щоб зійтись на уроки.

3 Поділля. Справи потребительської крамниці. Наш кореспондент пише з містечка Голоскова, балтського повіту, що там уже скільки років, як одкрили потребительську крамницю. Спершу діла йшли дуже гарно і всі цікавилися крамницею.В останній час діло стало занепадать. Через недбайливість завідуючого та членів крамниці. Різдвяними святами, наприклад коли саме бував гарна торгівля, в крамниці не було краму. Завідуючий це явище пояснює тим, №що тепер у нас іде общот за цілий рік, то нащо-ж той крам—лишня морока». Хоч крамниця до цього часу й зводить кінці з кінцями, та при таких порядках, які тепер завелись, сподіватись чого-небудь гарного — нічого: сами ж фундатори ведуть діло крамниці до загибелі; і все це через те, що в нас немає освічених кооператорів, які б читали лекції та навчали громадянство, як треба вести діло справжньої кооперації.

Знахарки. З містечка Чемерівці, каменецького повіту, наш кореспондент сповіщає, що там недавно помер місцевий священик Куліцький. Підчас процесії він простудився і занедужав на тиф, спершу шлунковий а потім сипний. Пролежав він який час і став видужувати. Та прийшли до нього місцеві знахорки і пораяли напитися росолу з капусти. Священик був ще не зовсім притомний і напився. Після цих «ліків» незабаром він і помер. Після нього лишилось четверо діток. Майна—ніякого.

3 Полтавщини. Українська пісня на вечірці в гімназії. В Лубнях в неділю, 23 января ц. р., в місцевій Олександрійській дівочій гімназії відбулась звичайна літературно-музикально-вокальна вечірка. Поміж иншим хор ученипь виконав в національному українському вбранні і три українські пісні: «Гарбуз білий», «Тихо, тихо Дунай воду несе» і «Кучерява Катерина». Гарно виконані пісні зробили дуже приємне враженя на всих присутніх, особливо на учениць, які шкодували, що так мало внесено в програму вечора українських пісень, що надто припали їм до вподоби. Та й за це спасибі.

Гурток лубенських аматорів, який ще тілько гуртується і не має нічого спільного з істнуючим уже гуртком, має вшанувати пам'ять Т. Шевченка ювилейним вечером, в програму якого увійдуть виключно його твори. Збор піде на пам'ятник Шевченкові у Київі.

Свято Шевченка. В Кременчуці гурток місцевої інтелігенції готується до 50-літніх свят Шевченка, що мають одбутися 28 февраля ц. р. На вечорі буде читати лекцію І. Стешенко.

3 Харківщини. Кафедра бактеріології. Наш кореспондент повідомляє, що губернське земство прохає університет поклопотатися про заснування при університеті кафедри бактеріології, бо, коли йому доводилося під час боротьби з пошестями, головним чином, з холерою, влаштовувати санітарні та бактеріологичні лабораторії, завсіди бракувало лікарів, які б зналися на бактеріології. За заснування кафедр бактеріології висловився так саме з'їзд по боротьбі з пошестями, що був того літа, і нарада бактеріологів у Петербурзі.

Нове товариство. В сл. Тростянці, охтирського пов., заснувалося «общество благоустройства», що дбатиме про кращий зовнішній лад і про освіту та розвагу і на пожежах допомагатиме.

3 Катеринославщини. Нова с.-господарська школа. На кошти земства в цьому році мають будувати нову сельсько-господарську школу в слав'яно-сербському повіті імени Голуб'єва.

Нещастя. В Олександрійську отруїлась дівчина-наймичка Бондаренкова, через «нещасне кохання». Того-ж дня хотіла отруїтись і друга дівчина, та її вирятували. Дівчина ця—сирота і через злидні та слабість хотіла накласти руки.
3 Херсонщини. Морози. У г. Миколаєві стоять великі морози; доходять до 24° R.
Спектакль. У пос. Богоявленському гурток українських аматорів 23-го января виставляв комедію Квітки-Основ'яненка «Шельменко-денщик». Публіки з-дебільш селян, зібралось багато, так що всім й місця не вистачало. Аматори жваво відограли свої ролі. Гурток цей склався оце недавно, і гадає кожної неділі впоряжати вистави. Крім того, віє оце запрохує миколаївську „Просвіту" дати у Богоявленському скілька гастролів.

Страшна чутка. До газета «Голосъ Москвы» з Одеси телеграфують, що там шириться чутка, буцім-то з острова Березані розстріляли моряків в човні. Ці моряки пересіли в човен 8 парохода «Россія», який застряв на мілині, і припливли до острова. Острів — недалечко од Очакова. На Березані покарали на смерть і поховали лейтенанта Шмідта. Всім кораблям заборонено підпливати до острова, бо він —на воєнному положенії.
