Украінське питання в Москві.
24-го січня відбулись установчі збори українського музично-драматичного гуртка «Кобзарь», на які прибуло більше як 100 душ. Головою зборів було обрано прис. адвоката Сергія Михайловича Хвостова, секретарем д. Засядка.
Голова у своїй промові познайомив присутніх з історією цього гуртка і вияснив його значіння для вивчення рідної музики і драматичної штуки. Далі було обрано членів комітета, у який увійшли: прис. адв. С. М. Хвостов, Засядко, Новицький, Донець, Уралов, Алчевський І. А., Трубін, Янчук, Овчініков і Калішевський. «Кобзарь» є перша легальна самостійна українська організація у Москві, і його значіння у тому, що цей гурток крім свого безпосереднього завдання, буде тим місцем, яке буде об'єднювати роскиданих на чужині українців, що він буде для них разом з тим і «Українською хатою». Побажаємо йому успіха у його праці, яка буде дуже користною для рідної штуки.
25-го січня в українській секції «Товариства славянської культури» проф. академик Ф. Е. Корш прочитав інтересного доклада на тему: «Українське питання в Росії» (російською мовою). Послухати шановного професора зібралося чимало людей, між якими було і скілька галицьких москвофілів, які навіть вступають в українську секцію. З приводу цього група молоді зробила заяву, що вони не можуть працювати разом а москвофілами.
Докладчик зазначив з самого початку, що українців, їх домагання і взагалі життя російське громадянство знав дуже мало. Згадавши далі про розділ великого «русскаго» племені на 3 народи, проф. гадав, що цей поділ можна віднести тільки до XII віку і не згоджується з проф. Кримським, який бачить ознаки окремости вже в XI столітті. Завоювання усього півдня Росії татарами у ХІІІ віці мало величезне значіння для відокремлення півдня від півночі. З цього часу історія південної і північної Росії цілком розходяться. Україна увійшла в склад Литви, а потім Польші, і таким чином зносини між півднем і північною Росією зовсім порвались. Коли північна Росія була під впливом візантійським, південь був цілком під впливом західнім. Разом з тим йшло й відокремлення у мові, З XIV віку ми знаходимо вже українську мову. Тут між иншим проф. торкається питання; що таке українська мова: «язикъ» чи «наръчіе» зазначує, що для лінгвіста це не має ніякого значіння: кожну мову можна назвати і «язикомъ» і «наръчіемъ» . Коли брати яку-небудь мову з погляду її походження, то ми не найдемо такої, яку можна було б назвати «язикомъ». Наприклад, французьку мову можна назвати «наръчіемъ». латинської. Кожну мову можна роздивлятись як «наръчіе». З погляду лінгвістичного загально-російську мову можна назвати славянським «наръчіемъ» Взагалі «язикъ» і «наръчіе» це терміни—відносні. З боку ж історичного або літературного українська мова є такий же «язикъ»,  як і великоруська, і український народ безумовно мав право на культурне самовизначення. Далі шановний докладчик торкається питання про українську школу, нагадує про великий % неписьменних на Україні і говорить про всякі обмеження культурних і національних прав українського народу, які з особливою силою починаються з 60 х років. Ці переслідування і обмеження дуже допомогли розвиткові Галичини, куди стали переходити з Російської України літературні і наукові сили.
Після докладу звертались до референта за поясненням деяких окремих питань, а після того почались дебати, у яких брали участь і москвофіли. Промовці українці критикували ролю галицьких москвофилів, підкреслювали велику шкоду для українського народу їх діяльности. Москвофіли оборонялись, виставляли себе жертвами нетерпимости українців, яким забороняють користуватись „русскою" книжко,ю багато говорили про свій демократизм і службу народові, взагалі виставляли себе щирими демократами, у яких тільки одна ціль в житті—благо народа. Але більшість авдіторії при їх пишних промовах і фразах з усмішкою встрічали ці заяви прихильносте до українців, добре пам'ятаючи все їх ганебне поводівня у Галичині, всю страшенну шкоду, яку вони приносять українському демократичному рухові. Всі промовці українці зазначили, що не може бути ніякої згоди з москвофілами, ніякої спільної праці з ними, бо вони вороги українського народу, його відродження. Треба ще додати, що часто сміх викликала мова цих добродіїв, які балакають якоюсь мішаниною: багато слів українських, але разом з цим і російських, які вони вимовляють неправильно.
Діскусія викликала великий інтерес і затянулась до третьої години ночі, але всі присутні уважно слухали промовців.
Дуже бажано було б, щоб частіше відбувались такі збори, на яких би вияснювалась українська справа зо всіх боків, і не можна не подякувати шановному академикові Ф. Е. Коршу, який своїм цікавим докладом заінтересував московських українців і дав змогу москвичам послухати і познайомитись з українським питанням.
3. Г. Моргуліс.
