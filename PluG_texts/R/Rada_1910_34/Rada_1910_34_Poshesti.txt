Надзвичайнно сумну картину уявляють тепер українські села. Досить простежити кілька днів підряд за провінціяльною хронікою, щоб жахнутись від тої картини безвихідности и безпорадности, яка відкривається перед очима. „Нечувана пошесть", „медична безпомічність", „пошесть", „лихо , „люде мруть" і инші ще більш красномовні заголовки так і рябіють в очах. Пошесті широкою хвилею розійшлися по всій сельській Україні. Київщина, Поділля, Кубань, Херсонщина це найгустіші осередки пошести. По инших місцевостях України зустрічаються також цілі гнізда хворих на пошестні хвороби, але порівнюючи значно рідше. Критично досліджуючи район геотрафичного поширення пошестей, ми приходимо до де-яких не позбавлених цікавости висновків. Насамперед виясняється,
з непохитною певністю, що більше чи менше поширення пошести в данній місцевости залежить від того чи иншого типу земських інституцій, які там функціонують. Так, Київщина, Поділля й Волинь з своїми „куцими" земськими установами являються найбільшими гніздами пошестей. Те саме помічаємо й на Кубані, де зовсім нема ніякого земства. І тут „на двадцять тисяч люду є всього-на-всього три фершали" (ст. Пашківська) і в результаті „що-божого дня ховають по 5—6 душ". Таким чином, поширення пошестей у не-земських або куцо-земських місцевостях досягає більших розмірів, ніж у місцевостях чисто-земських. Але й серед останніх місцевостей істнує певний поділ. Так, особливого поширення пошести досягають в губерніях з найбільш чорносотенними земствами і─навпаки—в губерніях, де земства не такі чорносотенні, пошести лютують порівнюючи менше. Правдивість
цього висновку можна простежити на прикладі Херсонщини. Як відомо, по всій Україні нема другого такого чорносотенного земства, як херсонське, й по всій земській Україні тепер не знайдеться ні одної губернії, де б пошести серед селян так лютували, як у Херсонщині. В місцевостях з більш-менш поступовими земствами про охорону народнього життя й здоровья дбають більше й щиріше, ніж у місцевостях неземських, куцо-земських або чорносотенно-земських. Тут справа ясна й проста: в місцевостях першої категорії земські діячі ще трохи памятають, що вони щось винні хліборобському народові, а в місцевостях другої категорії про це забули. Скажуть, що ми прибільшуємо, що наші висновки носять абстрактний характер. Але хто нам пояснить той дивний факт, що в одних місцевостях люде—мовляв кореспондент —„мруть, як мухи*, а в місцевостях сусідніх, з однаковими економичними й кліматичними обставинами, пошести не виходять за звичайні межі? Очевидно, що пошести не така вже провіденціальна річ, що й від них можна до певної міри уберігти людність. Треба тільки вжити для цього потрібних заходів і менше грошей витрачати на хуторі, інгушів та підтримування чорносотенної преси, а більше призначати на земську медицину. Тоді й пошести не будуть так густо косити народ, як косять вони його тепер. Недавно в газетах промайнула звістка, що законопроект про заведення земства на Правобережній Україні вже передано з ради міністрів у Державну Думу. Хоч ми й не покладаємо дуже великих надій на здійснення цеї реформи, а все-таки хай би вже Дума швидче ухвалювала цей закон. Як то буде тоді зо всіма иншими справами ─ то ми ще побачимо, але таких сумних картин, як історія з сьогорішніми пошестями, ми тоді напевне бачитимемо в нашім краї значно менше.

