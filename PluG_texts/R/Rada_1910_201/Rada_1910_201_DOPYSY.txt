ДОПИСИ.
(Од власн. кореспондентів).
М. КАМ'ЯНКА, чигиринського повіту (на Київщині). Земля. Літ вже більше як двадцять, за допомогою селянського банку, наші селяне купили товариством десятин з півтораста земельки в тутешнього пана—на пів сінокіс, на пів робоча. Порішили; користуватися так, щоб від часу до часу переділяти землю, щоб, значить, кожному через якийсь там час припадало подержати всякої землі. Здавалося, що так воно начеб то й до діла й що краще й придумати не можна, але ж на ділі вийшло не дуже то так, й товариство наше тепер, бачучи вже й само всю не зручність такого способу користування купленою землею, що майже позбавляє його змоги поліпшувати й підвищувати культуру господарську; не придумає ніяк що ж далі робити? Переділи оці довели до того, що ніхто не хоче цікавитися як слід своїм клаптем і тільки про те дбає, щоб як найбільше витягти в землі. А земля все виснажується й виснажується. Селяне-хлібороби, за дуже нечисленнними винятками хазяйнують так, як було з дїда-прадіда. Тим часом настали нові потреби і в господарстві.
С. НОВO-ВОЛОДИМИРОВКА, змієвського повіту (на Харьківщині). На селі. Живуть наші селяне добре. Де-які хазяї ведуть своє господарство по новому; позаводили чорний пар, плодозмін то що. Цікаво те, що це зробили і роблять при помочі українських книжечок: „Розмова про сельське хазяйство”.
Книжка українська і газета знайшла собі тут притулок.
Г. ХЕРСОН. Скотарство. Дякуючи тому, що протягом цілого літа у нас випадали часті дощі, на полях після жнив повиростало багато доброї паші. По де-яких місцевостях нашої губернії лани до того поросли травою, що в середині августа її косили на сіно. В звязку з цим збільшився попит на рогату худобу, особливо на мясну. Ціни на худобу зростають з кожним ярмарком і тепер досягли такої висоти, якої в нашій губернії ще й не чувано. Звичайні воли продаються по 250—280 карб, за пару, я за великих економичеських охоче платять до 350 карб, за пару; звичайна селянська корова йде по 60—70 карб., більші йдуть по 80 карб, і навіть по 100 карб, за голову. Молодняк також дуже дорогий, весняні телята йдуть по 15—25 карб, за штуку, трохи менші по 12—15 карб.; годовики добрі йдуть по 40 карб., селянські 25—З0 карб., двохлітки 40—60 карб. Дякуючи багатій паші худоба дуже гарна-сита, чиста. З початком літа з'явились були в де-яких місцях губернії, головним чином, у східній її частині, не великі вогнища ящурних слабувань, занесених з Катеринославщини, але тепер ця пошесть зникла. Вівці також у добрій ціні. За великих ярок платять до 12 карб., більш пізні ягнята йдуть по 6—8 карб.; дорослі вівці до 16—18 карб. Та овець у нас мало в губернії, бо нема постійних випасів. Тільки в західній частині губернії у вівцях ще дуже кохаються; особливо це помітно в селянських і дрібних поміщицьких господарствах, де вівці водяться ще в досить великій кількости, головним чином, як вигодна молочна худоба. Великі вівчарські господарства, особливо меріносові, помалу зникають. Свині теж дорогі; звичайна селянська свиня йде по З0—35 карб., а за добрих годованих свиней платять до 60—70 карб, за штуку, або на вагу 6,80—7,20 карб, за пуд. Місцеві господарі останніми часами дуже жваво заходилися розводити свиней, та на жаль, часті масові падіжі свиней у нашій міецевости не дають розвинутись цій галузі сельського хазяйства.
Г. БЕРЕЗІВ (на Тобольщині). Кожного року тільки для березівського повіту наймають парохода. За цей пароход що-річно з земського збору люде згожуються платить 12—15 тисяч карб., щоб тільки здихатися „лодочної гоньби” яка одривае їх од заробітку на рибальстві. Цей пароход робить рейси по росписанню і возить чиновників та всяких громадських служащих (писарів, старшин то що) що їздять за служебним ділом по повіті. Багато прикрости приходиться терпіть цим громадським служащим через ці рейси земського пароходу. Наприклад, як поїде який служащий за ділом у Березів з села, що стоїть вище цього городу, то, щоб вернуться йому додому, треба посидіть днів 20 в Березові, поки пароход сходить в Обдорськ, потім по р. Сосві і тоді вже поїде в-гору і забере його з собою. Та їздить їм рідко приходиться, бо завше все місце заняте чиновниками, які ціле літо роз'їзжають безплатно. Тільки в третьому класі і можна їздить. Дорого селянам обходяться ці роз'їзди чиновників та з цим всі мирились, бо завше так велось.
Торік на гроші селян березівського повіту тобольське губернське управління купило парохода, не спитавши тих, хто гроші давав і заплативши купцеві Голеву-Лебедіву за його втроє більше, ніж він коштує помучились з цим пароходом одне літо і здали його в архив, а на цей рік наняли другого за 12 тисяч карб. Пароход цей може возить і платних пасажирів і гроші ці причисляються до „пароходныхъ суммъ", а пасажирів платних ніколи не буває, бо завше всі місця заняті безплатними. Хоча пароход давав тільки збитки, та все таки, хоч зрідка, бував скрізь по повіту і возив, окрім чиновників, і почту, яка на північ од Березова і по Сосві іде тільки два рази в місяць і люде хоч в цьому за свої великі трати мали маленьку користь. Цей-же рік п. тобольський губернатор став давать його кому захоче. Мало не цілий іюнь, з наказу п. губернатора, возили дурно по повіту ревизорів, що приїхали з Петербургу.
Більш двох місяців розвозили чиновників. Діла по всіх волостях застряли, бо ні на чому їхать.
Велики гроші марнуються, краще-б доставить побільше та дешевшего борошна, а то й цю зіму воно буде не дешевше 1 р. З0 коп., 1 р. 40 коп. Як тільки пароходи перестають ходить, так крамарі і починають набавлять ціни.
