Національне пригнічення в Турції.
З цікавою інтерпеляцією вдались грецькі депутати до турецького парламенту. Це формальний акт обвинувачення проти младотурецького уряду, що так непохитно додержує девізу: „Турція для турків „ Хапаючись,— кажуть інтерполятори,— яким тільки можна способом отуречити всі різноплемінні народи імперії, младотурки замінили релігійний фанатизм старого державного ладу національним нацьковуванням. Під фальшивим приводом, ніби христіяне зле розуміють офіціяльну турецьку мову їх скрізь виганяють зо всіх казенних та громадських посад. Автори цього запитання просять показати їм хоч одного губернатора або взагалі вищого чиновника христіянина чи єврея: таких нема, не зважаючи на те, що серед тих і других єсть у всякім разі, неменше здібних і чесних людей, ніж серед мусульманів. Міністри роблять усе можливе, аби тільки вижити навіть з маленької посади грека, болгарина та вірмена. Такими ж нечесними способами турецька адміністрація не дає робити громадської роботи серед усіх не-турецьких народів. Наприклад, атестати та свідоцтва, що видають комунальні школи, обовязково повинні бути писанні турецькою мовою і цією ж мовою треба писати звідомлення добродійних, просвітних та всяких инших товариств, коли члени їх греки, болгари і т. инш. Нарешті, підчас некрутщини, військове міністерство набірає в військо салдатів з христіян скільки йому треба, не зважаючи на те, що в тій місцевості далеко більше турків і з них треба більше брати тут в салдати".
Насам кінець автори інтерпеляції приходять до того висновку, що новий младотурецький режім ще гірше гнітить нетурецькі національности, ніж це було за Абдула-Гаміда.
