Непочата нива.
Наш театр повторюється. Наш театр не мав зборів. Наш театр не йде за життям, відстає од нього. Так пишуть по газетах, так говорить з сумом публіка і, з я патріотизму" йде дивитися 67 раз „Марусю Богуславку“, „По ревизії”, „Запорожець за Дунаєм”. Скрізь те саме. І наші драматурги з сил вибиваються, щоб дати нове: забіраються в таємниці полового питання, виводять партійне життя. Але це все на сцену не попадає, бо „злочинне” воно, небезпешне. Драмороби ж наші творять собі ціле кодло „Панів Штукаревичів”, „Штукарок” та безліч „Штукаренят”. Инші ж перекладають заднім числом те, що давно вже йшло на російській сцені і всім відоме. І ще єсть у нас людці, які, граючи на дрібних інстінктах юрби, „будують” драми на „сучасні“ мотиви з силою самогубств, убивств, рікою крови і віковічним гопаком та горілочкою. І театри пустують. Чому це так, говорити не будемо, Багато єсть причин. Хотілось би тілько звернуть увагу на цікаве явище в російському театрі і нагадать нашим письменникам-драматургам про одну з сторінок нашого життя, якої ще майже ніхто не торкається. Це життя нашої студентської молоді. На сцені російського театру в останні часи йде дві пьєси з студентського життя: „Дни нашей жизяи” і „Caudeamus" Л. Андреева. Кожному відомо, який успіх мають вони. Сорок третя вистава „Дней нашей жизни“ в Київі дала повний збор. На третій виставі  „Caudeamus" ні одного порожнього місця. А з яким захопленням рветься на вистави ці молодь. Треба бачити, як в театрі, старі сумні обличчя суворих „государственныхъ мужей“ і „биржевыхъ дельцовъ” молодіють і набірають хорошого, людського вигляду під сцени з молодого життя. А пьєси прості, не хитрі. В обох оповідається про кохання студента. Обидві критика визнає значно слабшими, ніж инші твори того ж таки Андреева. В обох немає „ідей”, обидві дають любовно намальовані картини життя з незабутньої молодости, в обох пробивається любов автора до молоді, до її радости й горя. А публіка валом валить.
Видко, що єсть щось в цих не хитрих картинах молодого життя таке, що чарує, приваблює до себе і старих-сивих дідів і середніх віком і молодь. Чи використано ж це „щось" в нашій літературі, на нашій сцені? Ні і ні. А у нас же єсть своя молодь, роскидана по всіх університетських містах од Томську до Варшави. Скрізь вона живе своєрідним, окремим од загалу всього студенства життям, має свої завдання, свої ідеї, свої вимоги. Багато з цих земляцтв—„громад" нашої молоді живуть далеко повнішим життям, ніж „стародубовське земляцтво" в „ Caudeamus" Андреєва. Багато щирих, гарних, сильних працьовників рідної української ниви витворилося в цих гуртах, часто-густо закинутих в далеку-чужу сторону. А чи знає про це життя наше громадянство, чи знають ті, що входять в вищі школи, чи беруть вони приклад з старших, чи знають вони їх кращі мрії, надії? Знов мусимо сказати—ні і ні. Кожне покоління починає наново те, що вже було вироблено, встановлено попередниками; робить на свій страх і знов помиляється на тих самих місцях, де вже помилялися раніше і виправили помилки старші. Все роз'єднане відірване од минулого, позбавлене традіції, не освітлене поезією, натхненням. І трудно працювать молодим, сила енергії марно витрачається і пропадає. Нема атмосфери, яка виховує, підтримує певний напрямок, зразу вводить в курс справ. Таку атмосферу можуть утворити наші письменники частіше звертаючись до життя молоді, цієї краси і надії кожного народу. Правда, щоб писати з життя молоді мало одного трафарету, з яким обходяться творці „штукаренят", тут треба добре знати це життя, треба цікавитися ним, придивитися до його. А це нелегко. Але нам здається, що це життя варте уваги, варте, того, щоб його було змальовано. Бо не можна, шкодливо довгі роки не звертати уваги на одну з кращих, світлих сторінок нашого життя, обходити її, наче її іне було. Шкодливо, бо воно без світла і сонця засмічується. Не бачить себе в люстрі і теряє самооцінку, самокритику. А в цьому житті заховані кращі сили будучини, кращі, найдорожчі надії і мрії громадянства. Повне, змістовне життя молоді, п веселий, здоровий, барвистий сміх—перша ознака здоровля громадянства. І небезпека для нього — квоління її. Нехай же молодь побачить себе в драматичних творах наших кращих письменників. Велику послугу зробить це нашому життю і нашому театрові!
Вал. Гал.
