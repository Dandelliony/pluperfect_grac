„Опереточна боротьба“.
Одеський кореспондент „Новаго Времени" пустив „крилате" слово про боротьбу з чумою в Одесі до приїзду головного лікарського інспектора: він назвав цю боротьбу „опереточною".
Газета „Новое Время" благонаміренна, напів-міністерська і бюрократія наша навчається по ній уму-розуму; тим-то воно й добре, що боротьба з страшною пошестю знайшла собі в цій газеті таку оцінку. Бо не тільки боротьбу з чумою в Одесі можна назвати „опереточною", такий характер „опереточности", боротьби „на папері" з страшними пошестями холєри та чуми мають взагалі мало не всі заходи, яких вживає бюрократія для припинення теперішнього лиха. За останні чотирі місяці буяння холєри по всьому величезному просторі Російської імперії набралося багато прикладів і взірців цієї „опереточної" боротьби і з їх можна і треба було б сміятися, як би тілько із-за веселої оперетки з одного боку не визирала страшна драма великого лиха народнього, що поглинула за чотирі місяці вже до сотні тисяч людей, а з другого—не фізичні і моральні муки, яких натерпівся медичний персонал від темного люду за часи боротьби з пошестю...
Коли холєрна пошесть роскинулася по всій Росії і коли по загрянишних газетах почали писати про те, що холєра російська загрожує небезпекою всій Європі і що треба б було європейськім державам гуртом примусити Росію запобігти якось цій небезпеці, то міністерська газета „Росія" почала тоді докоряти російському громадянству за те, що воно нічого не робить, закидати йому ледарством і недбальством. Але докоряти громадянству за недбальство в данному разі все одно, що докоряти людині, якій міцно спутано ноги й руки, чому вона не біжить. Бюрократія зробила все що треба було зробити, щоб одіпхнути громадянство на бік в боротьбі з народнім лихом. Вона не тільки паралізувала ініціативу окремих людей, а навіть таких державно-громадських інституцій, як земське й міське самопорядкування, висунувши наперед поліційно-адміністраційні заходи. Уряд раз по разу не давав дозволу земствам і городам витрачати асігновані ними гроші на боротьбу з пошестю холєри, а місцева адміністрація по чотир — по п'ять місяців нічого не одповідала на прохання деяких земств дати дозвіл організувати популярні лекції для простого народа про страшну пошесть. Зрештою замісць живого діла, справжньої боротьби з пошестю запанувала канцелярська переписка. Полетіли прикази по поліції — „немедленно доносить о каждомь случае подозрительнаго заболеванія". Але поки ці прикази по інстанціях од губернських властей через ісправників, а од ісправників до станових, а од станових до урядників, а од урядників „долетіли" аж до сельських старост,— пройшло немало часу. Сельські старости з урядниками та стражниіками боючись „ослушаться" начальства, пішли вишукувати „подозрительные
случаи" по селах. До гурту писалося таке, що немало нічого спільного з холєрою. Та в тім ще пів лиха. Найгірше ж те, що кожне низче „начальство" поспішалося сповіщати поперед усього своє вище „начальство" про „подозрительную болезнь", а не лікарський персонал і часто-густо лікарська поміч через це появлялася вже тоді, коли нікому було подавати її.
Та як розібрати добре діло, то окрім канцелярщини місцева адміністрація, покірна волі свого вищого начальства, нічого більш путнього й придумати не могла. Центральна вдасть поклалася в ділі боротьби з пошестю на так звані „санитарно-исполнительныя комиссіи". В цих комісіях, що провадять тілько поліцейську роботу, немає а ні людей, а ні грошей. А вести боротьбу з пошестю без людей і без грошей,— видима річ неможливо. Зрештою виходила одна видимість боротьби, одна справжня „опереточна комедія". Прокидається, скажемо, в якому небудь місті чи селі пошесть холєри. Ісправник чи пристав, сельський староста, лікарь, як що він тут є, „открывають действія местной санитарной исполнительной комиссіи": постановляють почистити базар, поставити клозет, бочку з кипяченою водою і т. д. Але на все це треба гроші. Про свої постанови місцева „санитарно-исполнительная" комісія сповіщає губернську таку ж саму комісію і прохає в неї грошей. Минає два —три тиждні, а часом то й місяць, поки звідти прийде одповідь, що „въ распоряженіи губернской санитарно - исполнительной комиссіи средствъ никакихъ не имеется“ і що з проханням про гроші „надлежитъ обратиться къ земству", Вдаються до земства, а земство знову ж таки через тижднів два одписуе, що „въ распоряженіе уездной управы на меропріятія по борьбе съ холєрою по уезду ассигновано только сто рублей". Що можна вдіяти на сотню карбованців, коли Її асігновано на цілий повіт, в якому налічується 200—250 сел з 250—300 тис. людей, дуже легко збагнути думкою і тому про це нічого говорити. Позбавлені живої й справжньої роботи „санитарно-исполнительныя комісії мимо волі бавляться в канцелярщину. В місяці августі, наприклад, предсідателі цих комісій одержували од вищої адміністрації офіціяльні повідомлення, що така то губернія „признана неблагополучною по холєре", коли в цій губернії холєра хазяйнує четвертий вже місяць. Або з того часу, як холєра почала потроху вгамовуватися, а офіціоз міністерства „Россія" почав доводити, що навіть за поліцейсько-бюрократичного ладу боротьба з пошестю холєри можлива, а через це, мовляв, Росії непотрібна ніяка констітуція, місцева губернська власть порозсилала всім повітовим комісіям запитання, хто з поліції виявив особливу жвавість в боротьбі з холєрою.
Тепер поруч з холєрою насовується ще страшніша пошесть — чума. Міністерство внутрішніх справ розіслало, як пишуть по газетах, циркуляра губернаторам, в якому сповіщає, що боротьба з чумою „возлагается на губернскія и уездныя санитарно-исполнительныя комиссіи". Нема що й казати, що після цього нового циркуляру почнеться нова „опереточна" боротьба з страшною пошестю, так добре відома всім, хто зблизька знає наше життя по селах.
