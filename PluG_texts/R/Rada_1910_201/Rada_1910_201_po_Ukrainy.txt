ПО УКРАІНІ.
У КИІВІ.
В українському клубі сьогодня одбудеться перша після літньої перерви танцювальна вечірка. Початок о 9 год. вечора.
Засідання ради старшин українського клуба. Сьогодні одбудеться засідання ради старшин українського клуба. На цьому засіданні буде розглянуто справу улаштування музично-вокальних вечірок в цьому сезоні.
Наказ. Київський п. губернатор 26 августа розіслав мировим посередникам і начальникам полиції на Київщині наказ, просячи їх подбати про те, щоб людність не чіпала повітрових шарів коли ці шари летітимуть понад селами, бо,— пише п. губернатор, 9 августа, коли військовий шар знявся в Київі і полетів на м. Бровари—Басань—Прилуки—Ромен—и с. Попова-Слободка (путивльського пов.), офицери-пилоти чули, як селяне палили з рушниць в шар.
Демієвка хоче прилучитись до Київа. Так звані “сторонні обивателі”, що звідусіль наїхали і оселились на Деміевці (28,000 душ), цими днями подали п. київському губернаторові прохання, щоб Деміевку було прилучено до Київа. Прохання виникло з того, що санітарна справа на Деміевці тепер дуже кепсько стоїть. Окрім того тут бракує шкіл. Біднота демієвська не має безплатної медичної запомоги. П'ять городових і поліцейський надзиратель зовсім не забезпечують безпешности.
Протичумні заходи. Вчора, під предсідательством Ф. С. Бурчака, одбулось засідання лікарів, на якому обговорювались протичумні заходи. Обговорювались деталі цих заходів. Організовано два отряди, які ловитимуть пацюків. На чолі цих отрядів поставлено двох студентів. Отрядам порадили оглянути найперше товарну станцію, сухарний завод і один великий млин. Науковий бік справи буде під доглядом д-ра В. А. Любинського, котрий призначатиме засоби для винищування пацюків. Особливу увагу начальники отрядів мають звернути на чорних пацюків, які саме й переносять чумну заразу.
Командіровка членів управи за кордон. Сьогодні виїздять за кордон члени управи Ф. С. Бурчак і Ф. Л. Фальберг. Дума послала їх познайомитися з приладдям, в яких палять городське сміття. Ф. С. Бурчак і Ф. Л. Фальберг телеграфно запитали ті фірми, що пропонували київській думі зробити таке приладдя, вказати, по яких городах вони вже влаштували це приладдя.
Етап. Цими днями з печорської пересильної тюрми одправлено на Курськ великий етап засланців-каторжан, засланців-поселенців і адміністративно засланих.
Земський з'їзд. Московська губернська земська управа з доручення бюро по організації з'їзду сповістила київську губернську земську управу, що земський з'їзд в справі народньої освіти одбудеться в маї або першій половині іюня 1911 року.
На з'їзд в справі земського страхування, що одбуваеться сьогодні в Петербурзі, од київської губ. зем. управи поїхали Д. Логіновський і інспектор земського страхування А. Ченевич. Київське земство прохає розглянути на цьому з'їзді „ положеніє” про земське страхування.
100-ліття Першої гімназії. Директор київської першої гімназії Н. В. Сторожевко просить всіх, хто скінчив цю гімназію і бажає дати свою автобіографію для біографічного словника, який готовлять к дню століття гімназії, прислать її не пізніше 1-го октября цього року.
В університеті вчора зачислено в студенти 1-го курса 70 душ юристів, 16 історико-філол., 9 медиків 7 єстественників і 3 математиків. Всіх инших, що подали прохання, не буде зачислено, бо вони не подали свідоцтв про благонадійність або свідоцтв про військову повинність. Вчора вивішено список тих особ, що не подали якого небудь з цих свідоцтв і пояснено, що коли до 15 сентября не буде подано їх, то прохання з усими иншими документами буде повернуто через поліцію. До 15 сентября будуть зачисляти особ, які подадуть вказані документи, а після 15 сентября зачислятимуть євреїв. Університетські клініки, через те, що вчення на 4 і 5 курсах медичного факультети одложено до 1 октября, одкриються не раніш 2 октября.
Одпуск К. С. Немішаєва. Чутки про те, що начальник доріг К. С. Немішаев їде на 2 місяці за кордон, бо кидає посаду—неправдиві. Влітку начальник давав одпуски всім своїм помішникам, а тепер, коли вони повертались і стали до роботи, К. С. Немішаев сам їде в однуск за кордон. Місяців з пітвора він пробуде у Вісбадені.
В управління п.-з.-залізниць прийшов наказ міністра доріг збільшити догляд за приїзжими з Одеси. Коли в поїзді занедужає хто, кондуктори повинні сповістити фершала, а той по телеграфу лікаря, який має зустріти поїзд і вжити відповідних заходів.
Пригода з поїздом. Вчора вночі на ст. Ровно, п.-з.-з., поїзд № 97 набіг на гурт волів. 8 волів убито, багатьох покалічено. Поїзд стояв кілька годин. Два вагони зійшло з рельс.
Пожежа в поїзді. На перегоні Мотовилівка-Фастов в товарному поїзді № 25, в вагоні почалась пожежа, яку швидко втушили кондуктори.
Велика крадіжка. Цими днями обікрадено на 3.500 карб, сина полтавського скотопромисловця Михайла Абросимова. Замісць грошей злодії положили йому в карман ганчірку та клапоть мила. Запідозрили в злодійстві Є. Михалеву, в якої А. був тієї ночі. Михалеву і її кватирантку Краузе було арештовано. Позавчора з наказу судового слідчого обох випущено.
Шинка з червами. І. Доміні приніс в подільський у часток шинку, куплену в магазині Аристархова (Олександрійська, 97). В шинці були черви. Складено протокол.
Базарні ціни. 2 сентября на базарі були такі ціни: м'ясо 17 коп., філе 30 коп. ф., свинина 18 коп. ф., телятина 15 коп, ф., баранина 14 к. ф., картопля 1 к. ф., помідори 25 к. і дорогше за сотню, огірки 35 к. сотня, кавуни 12 к. і дорогше. Кукуруза 12 к. десяток і дорогше, яблука 12 к. дес. і дорогше, груші 10 к. і дорогше, яйця 25 коп. десяток.
Сипний тиф. В київську губ. земську управу надійшли відомости, що по селах Київщини почали слабувати на тиф.
Холера на Київщині. З підрахунків лікарсько-санітарного бюра при київській губернській земський управі видно, що на Київщині холєрни слабування з початку пошести поділено по місяцям так: В маю місяці заслабло 121, померло 48; в іюні заслабло 798, пом. 315; в іюлі засл. 2.283; пом. 884; в августі до 24 числа заслабло 2.075, пом. 814. До першого сентября київська губернська земська управа на Київщину послала 105 душ тимчасового лікарського і санітарного персоналу для боротьби з пошестями.
