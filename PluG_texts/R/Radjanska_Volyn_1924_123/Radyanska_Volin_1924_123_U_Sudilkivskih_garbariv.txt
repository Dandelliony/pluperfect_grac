У Судилківських гарбарів.
Тяжко було Судилківським гарбарям. У 22-му році відкрилося 9 гарбарень, але через деякий час орендарі об'єдналися в фиктивні артілі, викинули робітників на вулицю й сами почали „артілювати". 11 місяців тяг нулася ця справа, ця боротьба між голодними робітниками і єксплоататорами, які ще перетягнули до себе декого з найбільш несвідомих робітників. Лише після майже року боротьби вдалося нарешті виявити справжнє обличчя цих „артільників" і зліквидувати „хазяйські" об'єднання. Знайшлась після цього праця для робітників, для всіх тих гарбарів, що під час панування артільників пухли з голоду. Тепер у Судникові залишилося лише 5 безробітних, для котрих завком розшукує роботу. Поліпшилося матеріальне становище, та відчувається й деякий зріст культурних вимог. Для неписьменних з'організовано завкомом літпункти. Налагоджено в певній мірі й меддопомогу. Є в Судилкові амбулаторія з фельдшером при ній. Одне лише кепсько—медікаментів в аптеці часто не хватає й за кожною дрібницею приходиться ходити в Шепетівку. Цю хибу треба було б виправити. Судилків. Епель.

