ДО НАШИХ СЕЛЬКОРІВ,
Коли ми місяць тому назад збільшили всього на триста рядків відділ «По селах Волині», то трохи побоювалися, що не завжди нам удасться його заповнити. Кількість кореспонденцій (дописів) із села, яка в серпні збільшилася була до 874. у вересні та в жовтні зменшилася до 553 і навіть до 520; а через те, що не всі кореспонденції друкуються (не всі того варті), то наші побоювання мали двоякі підстави. Але вже в листопаді ми мали 1041 дописів, а в цьому місяці сподіваємось мати не менше 1500, і перед нами повстав цілком инше, протилежне питання, питання про дальніше поширення нашого відділу «По селах Волині». І це питання ми розв'язали в той спосіб, що з 1-го січня ми цей відділ збільшемо в-двічі, але вже без жодного побоювання, що нам не завжди вдасться його заповнити. Зв'язок наш із селом зростав і, як свідчать останні два місяці, матеріялу для відділу «По селах Воліні» не бракуватиме. Тому час уже поставити питання про якість цього матеріалу, аби запобігти такому явищу, коли значна частина заміток та дописів не друкується, і, що є надто важливим, аби цей відділ не набув однобічнього характеру. Час також поставши питання й про те, що в останній час нам доводиться сутикатись з явно недоброякісним матеріялом. Правда, таких випадків є небагато, але все таки де-хто іноді намагається через нашу * газету або звести особисті рахунки  , або полагодити свої хатні 
 справи (як у випадкові з  попом із Барашівського району) Аби позбутись таких явищ раз-на-завжди,— ми доводимо до відома, безумовно, не ваших селькорів, а отаких „попкорів" та „особкорів", що, згідно з радянським законом, за зміст кореспоаденціі відповідає не редакція, а сам кореспондент. Далі —про доброякісні кореспонденції. Серед них ми спостерігаємо майже 60 відсотків, так званих, викриваючих. Безумовно найпершим обов'язком селькора є боротьба через газету зі всіма хибами на селі, але не можна ж до безтями. А то таке, наприклад, питання, як господарсько-економичний стан села, освітлюється' лише в 12 відс. кореспонденцій. Про роботу наших партійних та комсомольських осередків на селі ми можемо нарахувати три-чотирі замітки за цілій рік, та й годі. Про побут села ми дізнаємось лише менш як з восьмої частини всіх дописів та й то більшість із них, як і по питаннях господарсько-економичних, характеру негативного. Про прямий зв'язок наш (себ-то нашої газети) із селькорією та селом говорять лише відсотки всіх дописів. І наша газета, особливо відділ «По селах Волині» починає ставати подібною до кривого дзеркала, яке відбиває лише пагане. Селькор повинен відображати життя села зі всіх боків, не вдаючись ні в які крайності. Ні казьонного оптимизму, ні офіцйного добробуту. Але й не криве дзеркало.

