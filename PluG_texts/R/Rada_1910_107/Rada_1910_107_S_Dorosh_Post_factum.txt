Post factum.
„Личность создается средой и событіями, но и событія осуществляються личностями и носять на себе ихъ печать: туть взаимодействіе“. 
Герценъ.
	Комісаржевська, великий норвежський письменник Б'ернстерне-Б'єрсон, Кропивницький, Грінченко і, нарешті, Ожешко... Ось та блискуча плеяда художників світової думки, артистів натхнених, що якось разом зникли там, звідки не чуть, щоб хто коли повернувся. 
	Вони багацько зробили в ріжних галузях умілости за-для інтелектуального та естетичного розвою тих людей, що черпають собі знання з загально-світової культурної скарбниці. Вони уявили з себе блискучу сторінку з історії людської еволюції, вони померли, як раз за часів своєї слави, не переживши її. Але пропускаючи діяльність цих художників крізь призму нашого порівняння, ми повинні зауважити, що для нас, українців, втрата наших письменників далеко важча та більш незамінима, ніж для инших. У нас ще не стільки сил серед духовних проводирів народу, щоб втрата двох найкращих пройшла непомітно, щоб вона не залишила глибокої борозни на полі нашої діяльности. Але всеж тут не місце песимістичним думкам, що до будучности українського руху: він передовсім являється продуктом певного історичного процесу і не залежить од окремих осіб, котрі теж витворюються „средой и событіями “, як каже Герцен. Бо занадто не стала була б будівля, витворена примхою однієї людини, а не данною потребою: вона так же легко може й зникнути. Об'єктивні закони витворюють „порядокъ“ історичного руху, люде ж тільки надають йому швидкости, сили (Михайловський, VI 102). 
	Навіть такий геній, як Шевченко, тільки надав вже істнуючому рухові більшої інтензивности, силою свого хисту творчого освітив йому дальший шлях. Схожу працю,— тілько в невеликому, проти Шевченкової, маштабі, присущому талановитій людині, — виконав і небіжчик Грінченко. З слабких рук українських шестидесятників він сміливо взяв прапор українського відродження і щасливво проніс його через люті часи 80-х років, які навіть в історії російської інтелігенції вважаються за „порожнє місце“, за ту галявину, що дуже небагато мала собі прототипів в минулім столітті. І українство, хоч малопомітною культурницькою течією, але щасливо дожило до кращих часів, коли воно, нарешті, зробилось рухом громадським, а не індівідуальним. Індівідуальним через те, що людина, яка не розуміє необхідности історичного процесу, не розуміє епохи великого відродження націй, людина, що легкодумно не відріжняє руху, як вислову народньої органичної потреби від того, скілько під теперішній час можна налічити наслідувачів цього року, ця людина, кажу, мала повне право рахувати український рух за тимчасові романтичні сімпатії окремих українофилів. Читаючи заяву Костомарова про „домашнее употребленіе мови“, дивлячись на хилитання Куліша, живучи, нарешті, в атмосфері громадської реакції підчас 80-х років, було від чого прийти до розпачу. І, одначе, все це вже одійшло „въ область преданій “, ми уже живемо за инших умовин, за ширшого розмаху нашого відродження. Тут, нам здається, лежить корінь найбільшої заслуги Грінченка перед рідним краєм: чи шляхом видавання народніх книжок, чи завдяки своєму письменницькому хистові, чи, нарешті, через вплив свого розвиненого інтелекту, він допоміг витворитися великим лавам української інтелігенції, він допоміг пробуркатись од сна всій тій молоді, що з такою тугою несла його на місце останнього упокою, він імено був один з тих людей, що надав „швидкість“ і силу українському рухові. Нація, що змогла витворити Грінченка, працею подібних йому прийде до пуття. 
С. Дорош.
