Відомости Меньшикова.
„Б. В.“ повідомляють з Парижа, шо Меньшиков збірається, крім провокаторів, вивести на чисту воду де які непевні „історії", які звязано було з провокацією: вбивство Селіверстова, зрадництво відомого революціонера П., яке викликало було навіть запитання у французькій палаті депутатів за Вальдека Руссо. В 1889 році в Парижі появився відомий революціонер П., який втік з Сібіру. Як бувшого народовця його скрізь приймали і швидко він став на видатне місце серед революціонерів-емігрантів. І от несподівано,—це було зараз після всесвітньої виставки,— всім значним емігрантам прийшли по пошті од 2 російських агентів листи, в яких повідомлялося, що П.—провокатор. Для певности вони приклали до повідомлення копію листа, в якому П. обертався до Рачковського з проханням взяти його в охранку. Листам не повірили, але таки взяли їх на увагу. Скоро почули, що П. арештували і вислали з Франції на швейцарську гряницю. Приятелі П. захвилювались, бачучи в цьому вчинки російської поліції і дали знати парламентській соціалістичній групі, Жоресу, Вальяну і иншим. Останні зібравшись і рішили запитати уряд. Вальдек-Руссо одповів: „Ражу вам, панове, мене не запитувать з кафедри, бо я муситиму тоді вам офіціально і з документами в руках довести, що той добродій—провокатор!" Росіяне стояли на запитанні, віруючи в чистоту П. Жорес запевняв, що Вальдек-Руссо людина честна і брехать не стане. Але через вимоги росіян він вже зібрався був скласти запитання, коли до нього явився журналист А. і заявив: „Панове, я прямо з Швейцарії од П. Сталося велике нещастя. Він справді злигався з Рачковським. Запитання нічого робить". Потім довідалися, що ІІ. в Росії видав всіх і все, що знав і чого не знав. Де він тепер, невідомо.