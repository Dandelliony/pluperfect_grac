Небезпешна провокація.
З Афін сповіщають до „Time`s", що поводіння Турції дуже непокоїть грецький уряд. 
"Давно вже, пише кореспондент лондонської газети, боялись тут, що турецьке і регулярне військо вломиться в Грецію і примусить цим її до війни. Боялись навіть, що Турція візьме на взірець Японію і почне війну, не оповістивши її. Почуття непевности збільшується ще тим, що влада в Турції тепер не в руках костянтинопільського уряду, а в руках младотурецьких комітетів, які складаються, головним чином, з малосвідомих в політиці шовинистів-офіцерів, що хотять показать себе на війні і зміцнити тим констітуційний лад. Грекам в Турції багато всякого лиха приходиться терпіти, але вони мовчать, бо військо грецьке не може тепер воюватися з турецьким. Відповідно бажанню держав народнє зібрання не затвердило виборів трьох критських депутатів. В кінці цього місяця відбудуться військові маневри на турецькій границі. Тим часом, Фесалія зовсім беззахистна від турків, бо грецького війська тут всього скілька тисяч.