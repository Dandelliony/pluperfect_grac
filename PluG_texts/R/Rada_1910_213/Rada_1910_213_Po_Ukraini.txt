ПО УКРАЇНІ.
У КИІВІ.

В українському клубі. В середу, 22 сентября починаються в українському клубі літературні середи. Перші дві середи, а власне 22 і 29 вересня обіцяють бути надзвичайно цікавими. Наш відомий історик О. І. Левіцький має прочитати свій історично-побутовий нарис „Ганна Монтовт". Вважаючи на розмір читання, його поділено на дві середи. Оповідання „Ганна Монтовт" дає нам яскравий нарис життя волинського панства в XVI столітті. Цікавість цього оповідання лежить в тім, що в особі його автора сполучився досвідчений історик з талановитим белетристом. Кожний факт в оповіданні збудовано на історичних документах, і з цих уламків колишнього життя майстерна рука автора зложила широкий мозаїчний малюнок. Оповідання цілком переносить нас в пущі й нетрі волинської землі в багатий замок пана Монтовта. Все життя колишнього панства українського проходить перед нами з усіма яскравими побутовими подробицями: хрестини, похорон князя, наїзд сусіднього пана, Ганну Монтовт крадуть в дорозі заздрі спадкоємці і заточують в вежу, Ганну Монтовт викрадають приятелі і т. и. Фабула оповідання знайомить нас з тими часами, коли можливі були усякі самі надзвичайні авантюри. Ганну Монтовт одну з найбільших землевласниць Волинської землі, двічі княгиню по чоловіках, силоміць віддають заміж за машталіра і заточують в вежу на 14 років. Автор заховав майже скрізь в розмовах дієвих особ і тогочасну мову, і цим надав оповіданню весь букет минулої епохи.
Тіло В. М. Доманицького прибуде з Аркашону не через Одесу, як повідомлялося раніше, а через Лібаву. З Бордо в Лібаву прибуде воно через два тижні.
Вибори члена Державної Ради. Вчора в помешканні дворянського зібрання одбулись вибори члена Державної Ради од землевласників Київщини. В 12 г. перестали пускати виборців в помешкання, де йшли вибори. З 548 виборців прибуло на вибори 222, між ними 146 землевласників-поляків. 146 голосами проти 76 вибрано землевласника радомисльського повіту Станіслава Олександровича Горвата, колишнього члена 2-ої Держ. Думи. 
Кандідатом вибрано 146 голосами проти 76 графа Адама Ржевуського. Крім д.д. Горвата і Ржевуського ніхто своїх кандідатур не виставляв.
Клопоти єпарх шкільної ради. Голова єпархіяльної шкільної ради єпископ Павел клопочеться перед губернською земською управою, щоб земство знову асігновувало що-року по 120.000 карб. на содержування церковно-нриходських шкіл. Мотивує єпископ Павел свою заяву тям, що без матеріяльних засобів неможна вчити як слід в ц.-п. школах „Церковні школи,— зауважує єп. Павел,— служать інтересам селянства, яке більше од инших верств населення збагачує кошти земства, через це і земство має дати помочі селянству.
В гімназії п. Плетньової. Після того, як попечитель одмовив батькам учениць зоставити директором гімназії Архимовича, п. Плетньова перестала приймати плату од учениць, категорично одмовляючись вести справу, бо вважає, що увільнення Архимовича, це тільки початок заходів проти її гімназії. Що буде з гімназією—невідомо.
„Порочні". Виселення „порочних" селян по приговорах сельських громад на Київщині коли й не затихло зовсім, то у всякім разі нині носить цілком випадковий, спорадичний характер. Наприклад, в київській губ. тюрьмі зараз сидить всього один селянин-„порочний" і жде поки одправлять його в оренбурщину. Щож до сельських громад, то впродовж останніх півтора місяця громади склали по київському, бердичівському й чигиринському повітах тільки 4-рі приговори про вислання 13 „порочних". Київська адміністрація затвердила ці приговори тільки про вислання 8-ми селян, а про решту—покасувала. Позаторік на кожен місяць припадало по 59 „порочних", яких виселяли з громад.
Скарги на залізничнх служащих. При перегляді „жалобних" книг по станціях п.-з. залізниць за 1908—1909 рік в міністерстві і управлінні доріг помічено, що скарг записується в ці книги все більше і більше. Найчастіше скаржаться на неввічливість залізничих служащих. Через це начальник пів.-зах. залізниць наказав служащим ввічливо поводитись з пасажирами, загрожуючи в противному разі суворими карами, навіть увільненням з служби.
Сипний тиф. По відомостям київської губернської земської управи видно, що за останній тиждень було 4 слабування на синний тиф.
Для боротьби з холерою санітарне бюро при київській губ. земській управі послало в с. Лобачов, таращан. пов., студента-медіка і фершала. 
Холера на Київщині. В лікарськосанітарне бюро при київській губернській земській управі надійшли за 18, 19 і 2O сентября від участкових лікарів такі відомости про холерні слабування на Київщині: в звенигородському повіті заслабло 3, помер 1; в чигиринському повіті зас. 7, пом. 3; в радомисльському пов. зас. 1; в сквирському повіті зас. 17, пом. 8; в бердичівському повіті зас. 1, пом. 1; в васильківському повіті зас. 53, пом. 20; в липовецькому пов. зас. 8, пом. 3. Всього заслабло 97, померло 33. З початку холерної пошести заслабло 6.152, пом. 2437.
3 Київщини. Селянські заколоти в уманському повіті. „Гол. Пров.“ пише: 16 сентября в селі Чорній-Каменці селяне повстали проти одрубних участків землі. В 6 годин вечора натовп селян, душ 400, з жінками та дітьми, користуючись вечірньою темрявою, потайки підійшов і напав на росправу. Забрали і знищили всі документи чертежі та плани, по яким мали завести одрубні участки. 
Становий пристав доносить, що стріляти в натовп не можна, бо в селі великий заколот; порядок він підтримує, але головних привідців заколоту заарештувать не можна. Він прохає вислати йому стражників, бо тих, що приїхали з Маньківки, мало. Землеміри прохають пристава, щоб він дав для них та їх семей варту. До Чорної-Кам'янки виїхало начальство з стражниками.
ОружниЙ напад. В с. Шибиному, київського повіту, трапилося таке. За 20 верстов од села єсть, як пише „К. М.“, шклянний завод купця Варшавського, а недалеко од заводу невеличкий дім, в якому жила сем'я Ш. Вавшавського, родича хазяїна заводу. Вночі проти 16 сентября жінка Варшавського спала з двома дітьми 14 та 5 літ, а других двоє спало в кухні. Самого Ш. Варшавського дома не було. Години в 3 ночі Варшавська почула грюкіт. Росплющила очі і побачила коло себе якогось чоловіка з сокирою в руках; недалеко стояв другий чоловік з лямпою. Перший чоловік побачив, що Варшавська прокинулась, почав промовляти: „оддай зараз ті гроші, що твій чоловік наторгував в Бородянці на ярмарку". Варшавська сказала, що грошей немає. Тоді один грабіжник лишився коло Варшавської, а другий почав трусити по кватирі. Знайшов під ліжком невеликий капшук з грошима. Обидва грабіжники вийшли з спочивальні в другу світлицю і почали ділитися грошима. 
В цей мент Варшавська підбігла до дверей од спочивальні і замкнула їх. Потім вибила шибку і стала кричати. Прибігли з заводу робітники, але грабіжники встигли втекти. На другий день пристав Чубенко з стражниками почав їх розшукувати. Од дому Варшавського видно було сліди на піску. По цим слідам поліцейські дійшли до хутора Осова. Весь Осов оточили і почали трусити в кожній хаті. Вранці стражники надійшли до хати місцевого селянина Тимошенка, який працював на дворі з другим селянином. Побачивши поліцію, обидва кинулись тікати, але стражники одного догнали; це був селянин Оксень Моргун, 50 років. У нього витрусили і сокиру. Другий селянин сховався на горіщі своєї хати, де його й зловили. Обох затриманих Варшавська пізнала, пізнав їх і її І4-літній син.
Переселенський рух. В відомостях, зібраних мировими посередниками на місцях, видко, що з Київщини од 1 августа до 1 сентября вийшло в Сібір ходаків 64 чоловіка од 164 душ. Назавше переселилось на заздалегідь облюбовані місця: в томську губ.—52 душі, єнисейську—34 душі, іркутську—4 душі, уральську обл.—12 душ, тургайську—21 душа, акмолинську—9 душ, семипалатинську—2 душі, амурську—14 душ, приморську-27 душ і на куплені і заорендовані землі в різні місцевости—314 душ, а разом 167 семей.
За цей саме час повернулось з Сібіру в Київщину на старі гнізда—9 душ переселенців (2 семьї).
3 Волині. Сестра ксьондза. Сестра старшого ксьондза новоградволинського костьолу пристала до православія і вийшла заміж за свого фурмана. Молодому 35 років, а їй 45. Цікаво те, що вона причащалась і вінчалась в один день, а закон православної церкви забороняє це робити. Старший ксьонда подав скаргу.
3 Поділля. Пожежі. На протязі першої половини августа місяця цього року на Поділлі було 46 пожеж, з них 19 од підпалів. Втрата 140 тисяч карб.
Нові школи. При участи земського управління мають одкрити на Поділлі в біжучому році 67 одночасних народніх шкіл.
3 Полтавщини. Холера в Лубнах. За увесь час пошести холери в Лубнях хворих було на неї 27 душ. Вичуняло—8, померло—15. Ще е хворих—4 душі. (Власн. коресп.).
Засланці вертаються. З Лубень нам пишуть, що останніми часами чимало повернулось політичних засланців, що буди адміністративно позасилані то в Архангельщину, то в Вологодщину й инші місця. Адміністрація за ними пильно стежить. Дд. Костюковського та Медвідовського взяли у москалі одразу, як повернулися додому. (Власн. коресп.).