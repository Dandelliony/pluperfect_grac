Олександра гарно працює.
Захворів уповноважений сільради по селу Каламарівці, Красилівського району. На засіданні Щиборівської сільради, куди нас приєднано, ухвалили призначити на уповноваженого жінку Олександру. Відразу селяни казали: „Ет, пропаде село, як начальником буде баба". Але побачили ії працю, то тепер кажуть, що наш уповноважений жінка далеко краще веде громадську справу на селі, а-ніж попередній. Тепер у неї ремонтують шляхи й містки, охорону села налагоджено теж гаразд. Сільвиконавці ії слухають. Страховку стягнено та здано страхагентові майже до копійки. Тепер уже й податок в неї закінчується. Коли прийшов призов, ії призовники, як один, прибули своєчасно до збірного пункту. За ії участю гарно провели день урожаю. Пішла вона до музик: „А ну, — каже, — хлопці, будьте добрі, та пограйте нам у цей день". її без заперечень послухали, й свято в нас пройшло не аби як — з музикою. От як працює жінка на посаді уповноваженого сільради. Побільше-б таких. Письменний

