Завойовуємо італійський ринок.
Радянське торговельне представництво в Італії чимало зробило, щоб налагодити торговельні звязки України з Італією. Операції по вивозу з України до Італії зосереджено переважно в місті Генуї. Донецьке вугілля, що його привезли туди для продажу, вже продано цілком. Тепер наше представництво закінчує переговори з великою італійською фірмою (комерційним товариством) в справі продажу нашого вугілля. Товариство зобов'язується що-річно розміщувати в Італії 50.000 тонн (понад 3 мілійони пудів) радянського вугілля, а також даватиме грошові кредити (позики) для наших копалень. Не зважаючи на великий довіз з инших країн, нам удалося успішно спродати нашу кавстичну соду (що йде на виготовлення мила). Італія потрібує нашої вовни й хутровини та купуватиме також нашу картоплю, свині, птицю, олію, залізний лом та пише. В Італії цього року теж добре вродив хліб, про те італійці замовили один мілійон тонн (понад 60 мілійонів пудів) нашої пшениці, а італійські млинарські об'єднання клопочуться перед своїм урядом, щоб нам надали різних пільг у справі довозу хліба.
