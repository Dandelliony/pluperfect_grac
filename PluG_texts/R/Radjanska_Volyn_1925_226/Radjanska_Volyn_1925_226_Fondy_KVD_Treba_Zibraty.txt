Фонди КВД треба зібрати.
Товариства взаємодопомоги роздали селянам багато хліба на сівбу й инші потреби, починаючи з 22-го року. Але ж до цього часу розданої пашні здебільшого не повертали. І от врешті ми бачимо, що селянські товариства взаємодопомоги зосталися без усяких фондів, а по-друге, не мають змоги скласти нових, бо селянству надокучило кожний рік утворювати фонди СТВ, яких врешті-решт все-ж таки нема. Таке становище на далі бути не може. СТВ з його запасними фондами нам на селі потрібні. Тому тепер же треба, щоб СТВ приступили до збору розданого зерна й поповнили свої фонди. А зробити це тепер легко. Урожай сього року такий, що кожен селянин, який позичив у попередні роки позику, може її повернути. Свідомість більшости селян така, що борг треба віддати. Здаси тепер борг, то як прикрутять потім злидні, можна знов піти до СТВ і взяти допомогу. Крім зазначених сприятливих умов, щоб зібрати фонди, є чимало й несприятливих. У де-яких СТВ фонди йшли не туди, куди їм треба. Не було правильного обліку й т. и. Де заставляє селянство утриматись від повернення боргу. Другий несприятливий момент —це великі боржники. Вони набрали чимало хліба й не мають тепер змоги за один рік його виплатити, а тому вважають, що взагалі платити не треба Несприятливі умови треба розвязати так: 1) Потрібно провести підготовчу роботу по прийомці хліба, ознайомити з нею селянство, щоб кожний селянин знав, де й як буде переховуватися фонд, хто буде відповідати за нього й т. и. 2) 3 селян, що мають великий борг, не треба вимагати повернення всього, їм треба розстрочити. 3) Переглянути склад робітників СТВ, замінити їх, де це потрібно, піднести авторитет цієї організації, зміцнити організаційно, налагодити відчитність. Тоді можна бути певним, що борги повернуться й фонд на селі буде. Збирати роздані фонди треба тепер же. Пропускати часу не можна. Сільради й комнезами повинні піти на допомогу СТВ в цій роботі. Бирюков. .
