Різні.
Запитує М. К—ко.—Чи можу я одержати стипендію, як незаможник. Учусь на педтехнікуму. Відповідь. За даними Окрпрофосвіти, сказати напевне не можна, тому що кількість стипендій у кожному ВУЗ'і обмежена. Студенти педтехнікуму можуть ще сподіватися на де-яку допомогу з округового місцевого бюджету, що має розв'язатися в найближчі дні. Запитує батрак 3. Бондар з с. Хоровців. — Я служив за батрака в пана й жив у його хаті. Тепер цю хату продають, а через те, що я своєї не маю, то хотів би її купити. Чи можу я одержати знижку, як незаможник. Відповідь. Через те, що ви є незаможник, то й маєте право на знижку. Звернітеся з клопотанням до райвиконкому.

