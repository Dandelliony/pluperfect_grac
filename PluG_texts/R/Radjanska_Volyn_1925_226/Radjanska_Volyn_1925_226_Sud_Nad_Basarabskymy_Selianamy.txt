Суд над басарабськими селянами.
В Кишиньові далі точиться суд над 500-ми басарабськими селянами. Де-далі з'ясовується, як румунська жандармерія й поліція розправлялася з повстанцями-селянами вже після того, як румунське військо приборкало повстання. Тепер на суді селяни заявили, що зрікаються свідчень на попередньому слідстві. Селяни кажуть, що їх на допиті страшенно били й нечувано мордували, змушуючи говорити на себе. Обвинувачеві з села Війкова розповіли, що румунські жандарі, вдершись до села, забрали з собою понад 100 селян. З них половину жандарі розстріляли на місці,
а решту замордували, й вони померли в страшенних муках. Суд не дає селянам говорити, щоб" ті не викривали, як провадилось слідство. Військове румунське командування, зі свого боку, тисне на сул щоб скоріше закінчити справу й не дати селянам викрити справжню картину боротьби „славетнього“ війська з майже беззбройним селянством. В звязку з цим, суд ухвалив закінчити розглядання справи до листопада. ~ Оборона (судові заступники) заявила рішучий протест проти такого суду, коли підсудним не дають говорити й довести свою невинність.
