„Дбають про потреби селянства".
Антонінський кооператив, розуміючи потреби села, накупив „потрібного" для нього краму. Тут є пудра й одеколон і черевики з гострими носами й калоші. А що вже американських комірців, краваток і нарукавників—так і не перелічиш. Одразу видно, що „дбайливий" кооператив про село. Селянство за це мабуть по головці кооператив не погладить. Чорний.

