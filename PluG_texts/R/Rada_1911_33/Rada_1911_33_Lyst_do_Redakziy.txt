Лист до редакцій.
Високошановний пане редакторе! Прошу ласкаво видрукувати отсю мою пропозіцію. На конкурс пам'ятника Т. Г. Шевченка прислано уже щось до 50-ти проектів. З них, які б вони гарні не були, жюрі може винагородить преміями тільки три і тільки одного можна побудувати, і то не стільки з огляду на його артистичну або ідейну вартість, скільки з огляду на вартість коштів за його будування. Отже дуже багато, може надзвичайно гарних творів, дуже навіть славних скульпторів не тільки не побачать наші громадяне (не кажу вже про широкий загал), не тільки надаремне змарновано буде час тих малярів, себ-то велика псіхична, творча енергія марно пропаде разом з коштами. Але пропадуть для нас ті думкигадки, ідеї, погляди на Шевченка багатьох людей, та ще й таких чулих, як артисти, котрі до того ж зробили все від них залежне, щоб надати тим ідеям незникаючі форми; меншу чи більшу вічність. Щ }б врятувати ті ідеї від повного знищення, я пропоную зфотографувати і видати альбом всіх цих проектів, а дохід від продажу повернути на пам'ятник Шевченкові. Тим більше цю думку свою підтримую я, що де-які артисти-різьбарі котрі приставила торік свої проекти на конкурс, вгожувалися з цею гадкою і підкреслювали, що це є єдиний спосіб винагороди цих артистів. Пропоную отже комітетові і від себе підтримати мою гадку, оголосивши її по инших газетах з тим щоб всі ті артисти, котрі не згодні з цею моєю пропозіціею і не хотять, щоб їх проекти було опубліковано, нехай до відомого терміну пришлють свою заборону друкувати їх пам'ятники під їх псевдонімами. Вадим Щербаківський. Киш. 9.—II.