    ДОПИСИ.
    (Од власних кореспондентів).

    БУЗОВА, київського повіту. Молочарство. Наше село недалеко від Київа і в ньому мало не всі селяне живуть з молочарства. Найбільше тут дрібних молочарів, що мають по 2 та по 3 корові, а єсть і такі, що держать коров по 30—40, як от д. Сингаєвський. У нього так справжня молочарня. Молочарство дає добрі прибутки і де-котрі господарі вже й земельки прикупили, та й краще стали жить. На жаль, у нас дуже мало лук, де б можна випасати коров і молочарство
не може через те як слід розвинутися. Немає в нас і таких коров, щоб дуже добрі були на молоко, ні звідкіль їх добути. Але як тому, так і другому можна б запобігти, згуртувавшись у товариство. Та лихо наше—нема кому взятися за це діло
    ВЕРХНЄДНІПРОВСЬКИЙ ПОВІТ (на Катеринославщині). Сельсько-господарські лекції. Останніми часами участковим агрономом С. Ц. Цивінським було улаштовано по де-яких місцевостях нашого повіту кілька сельсько-господарських лекцій. 6 февраля в с. Веселі-Терни в земській школі він прочитав лекцію про кукурузу: як її сіять, як оброблювать під неї землю, та як її збірать і яка від неї користь в господарстві. Секретарь місцевого с.-господарського т-ва прочитав лекцію про „зону“. Лекції одбулись з чарівним лихтарем. Після лекцій було роздано дурно плаката губерського земства, де писалося про посів та про боротьбу з вівсюгом. 
    9 февраля в с. Ордо-Василівці одбулись лекції на ту ж тему. Слухачів було більш, як 100 чол. Незабаром мають одбутись сельсько-господарські лекції по селах; Лозоватці, Мар'янівці та Софієвці. 
    Г. МИКОЛАЇВ (на Херсонщині). Ревизія в союзі русского народу. Нещодавно у нас в союзі „русскаго народа“ гр. Коновніцин робив ревизію. Сталася вона через те, що „союзники" обвинувачували свого голову генер. Прищепенка в шахрайстві. Коновніцин щось два дні „ревизував“ і знайшов усі справи „союза“ „въ примѣрномъ и строгомъ порядкѣ“. Ніяких шахрайств ним не знайдено. І от, на зібранні „союзників “(до речі сказати їх було 9 чоловіка) пан Коновніцин вніс пронозіцію прохати Прищепенка знов бути головою. Балотіровкою таки обрано його, але „союзники“ ним незадоволені. У вікні помешкання „союза“ вже більш року висить така оповістка: „Продаються останні шість лотарейних білетів „союза русскаго народа“. Спішіть купувати!“
    С. КОНОКОВО (на Кубані). Арешт. Недавно у нас заарештовано учителя Олексу Капельгородського з наказу кубанського жандармського управління. Цей арешт стурбував усе село. Учителя любили і старі й малі. Він був їм другом, братом, лікарем і оборонцем. Підчас епідемії діфтеріта д. Капельгородський спасав прививками усю малечу. 
    Він брав діяльну участь в кредітовому товаристві, в дрібному селянському акціонерному товаристві, що збудувало великого парового млина, був організатором просвітного товариства. 
    На нього зроблено доноса, що немов би то на зібраннях товариств казано було революційні промови. Капельгородський пояснив, що на всіх зібраннях бувала поліція і показав протоколи.
    Селяне плакали, провожаючи учителя і порішили скласти приговора, щоб узять його на поруки. Слідство в дій справі ще не почалося.