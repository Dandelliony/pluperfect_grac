    Театр і музика. Украінський театр. "Паливода XVIII століття“.
    Перша в цьому сезоні вистава „Паливода" в театрі д. Садовського ще раз дуже рел'єфно підкреслила те, в чому тепер кохається театральна публіка, які боги їй потрібні. Спинимось трохи на цьому. Та, чи инша доля театру, його важкі переживання, його вишукування нових форм і будівля їх в гармоничну постать тепер в значній мірі залежать од психологичних переживанів публіки. Яку дорогу протоптує публіка, по тій йде і театр. Колись було наше. Стародавні великі драматурги вели публіку за своїми пієсами і в високохудожніх формах навчали її, починаючи з простісенької людської моралі і кінчаючи проповід'ю високих ідеалів. І публіка йшла за драматургами, і вчилась жити по тих проповідях ідеалізму, що до неї промовляли з своїх кафедр Шекспір, Шілер, Мол‘єр та инші велетні, Але часи мінялись. Французький театр, через важкі народні переживання, мусів згодом змінити цей шлях. І далі пішло так, що драматурги здебільшого занотовували те, що переживав народ. Драматургові приходилось тільки списувати життя, підволожуючи його психологичаими висновками. За французьким театром потяглись його шляхом і инші. Вийшов обмін маяками. Це робилось стіхійно. Почалось руйнування старих форм і разом з тим третя стадія—переходна епоха до того моменту, коли вже театр здебільшого перестав записувать на сторінках історії сучасні течії в народі, а почав сам підлещуватись до юрби і годити иноді навіть хворим її бажанням. Це був і єсть найнебезпечніший шлях для театру. Панування юрби над ним—це щось страшне. Пригадаймо тільки яким успіхом користувались у нас підчас бурі визвольного руху всі героїчні пьеси, де лунали сміливі вигуки: волі, правди і братерства. Юрба їх хотіла і театр давав. Тепер юрба каже: „Мене вже це втомило, залиши в стороні пориваная ідеалізму, героїзму, а давай забави, жартів, сміху". І театр через дуже навіть прозаїчні причини мусів стати зараз до послуг її. Почалась погоня за матер'ялом для розваги театральної публіки. І на цім шляху звихнулось багато навіть кращих театрів. Сміливо можна сказати, що тільки німці-мейнінгенці та московські „художественники" і почасти покійна Комисаржевська не пішли за вередливою публікою і непохитно
високо вдержали свій старий прапор. Здається найкращим малюнком до цього буде Ростанів „Шантеклер“ і Коклен тут в ролі півня. 
    Особливе становище українського театру, заграність його старого репертуару, відсутність нового, або невдалі з ним спроби, примусили і наш театр теж звернути на шлях „розваги", якої так вимагав сучасна театральна публіка. Це—кажу—і відбилось, як у зеркалі, на виставі веселого старого жарту „Паливоди“. Авдіторія, дружно, щиро реагувала на те, що діялось на сцені і безпосередньо показувала, в чому вона зараз кохається, пробачуючи артистам їх хиби. Щоб сам спектакль був зовсім вдалий—не можна цього сказати. Але перш за все мусимо згадати, що це була перша вистава. В центральній ролі доїзжачого, Харька Ледачого, виступав д. Левицький. Роль в нього ця ще не готова була. Майже вся постать Харька Ледачого збудована на ритмічних деталях, а вони ще не зовсім пристосовані в артиста одна до одної, а де-які—невиразні і покриті грубоватими штрихами. Словом д. Левицький тільки входить в роль, але вже окремі місця свідчать, що артист попрацював над нею і дасть багато нового. Майже закінчена постать Паливоди-графа в виконанню д. Мар'яненка. Тільки чого це в першій дії, оповідаючи своїм товаришам про похід на нього Кузани—нареченої, артист виходить з-за столу, лишає в себе за плечима гостей і всю промову веде не до них, а в публіку. Це не натурально і з режісьорського боку — натяжка. Гарні, жваві гуляки були д. Паньківський (Кийок) і д. Захарчук (Тхоркевський). Суховато роль Гавенди вів д. Корольчук. Артистові рішуче треба позбутись цеї одноманітности, яку він зайво надає багатьом своїм ролям. Чи не кращий був би Гавенда д. Петлішенко? Трохи утріровані і надто фарсові „юристи" д. Ковалевський і Рибчинський. Гарні селяне Милович і Зубко, гарний Мордохай Колесник. Звичайний, навіть по улюбленому гріму, „історичний жид“ д. Березовський. Чудово поставлені співи на сватанні і дівочий танок. 
    А. Вечерницький. Опера „Галька“. Виставлена оце, в суботу 20 лютого, в труппі М. Садовського в п'ятий, чи 6 й раз опера: „Галька“ Монюшки пройшла цілком добре. Видимо, труппа уже зовсім призвичаїлась до виконання опери. Деякі дефекти проти першої вистави вирівнялись: артисти—балет і хори з більшою певністю поводяться на сцені; оркестр теж придбав собі більшої зрепетованости й стройности; д. Елінек веде його уже спокійно і не так вельми громогласно, як це було на першій виставі. Виконавці солових партій лишились тіж самі, крім д. Рязанця, замість якого закликано в труппу д. Золденка. Артист цей має доброго, але на верхах трохи глуховатого, баритона. Середній регістр його голосу самий красивий і соковитий. Виконання партії Януша свідчить про музичність і інтелігентність д-я Золденка. Сценична сторона партії у його була теж в доброму становищі. Партія Януша від заміни д-я Рязанця д-єм Золденком тільки виграла. Д-ій Бутовський в відчитному був, видимо, в голосі і гарному настрію: думку Іонтека він виконав з великим артизмом і почуттям. Цілости вражіння від виконання цього № заважала тільки „розвязність“ кобзаря д. Захарчука, який занадто вже реально нюхає табаку і викликає усмішку у слухача. Д-ці Петляш довелося співати „не в доброму здоровьї". В голосі її почувалась втомленість. Проте всеж таки артистка з своєю роллю справилася дуже добре. Сцену збожеволілої Гальки провела вона прекрасно і з великим підйомом. Д-ію Елінеку варт було-б виміряти по метроному темп Iento (М. М. 1=60) для каватини Гальки (№ 19), щоб не грати її так скоро. С — но. „Українська вечеринка“. 21 февраля в Катеринославі, в комерційному зібранні, була „Українська вечеринка“ з концертним одділом і живими картинами. В концерті брали участь бандуристи: д.д. Ворсклий та Пасюга. По концерті були танці. Чистий заробіток піде на памятник Шевченкові. Нова українська труппа. Артист Б. Д. Журба лаштує в г. Лебедині, на Харьківщині, товариство українських артистів. Нова пьєса. Драматична цензура дозволила до вистави пьєсу Г. Левченка; „Хорів“. Зміст її взято з київських князівських часів. Пьєса призначається для народніх театрів і дуже легенька для постанови.