    Листування редакціі.
    Данилові Головчукові. 1) Волосний сход немає права самостійно настановлять волостного старшину, він тілько обірає, по своєму приговору, двох кандідатів на цю посаду. Потім уже мировий посередник чи земський начальник—це однаково—вивідує, хто з кандідатів більш придатний до старшинування і того затвержуе старшиною, навіть в тім разі, коли останній дістав на сході значно менше голосів, ніж його товариш. Другий кандідат зостається заступником по старшині. На постанову мирового (земського) можна скаржитись в губерське присутствіє (ст. 188 общ. пол. кн. 1 окрем. додатка до т. IV Зак. сост. і укази 2-го Деп-та Прав. Сенат. 10 февраля 1884 р., № 646 і 12 декаб. 1906 р № 8526). 
    2) Діяльність волосного начальства—перевіряє волосний сход (п. 8 ст. 94 общ. пол,), мировий посередник (земський нач-к) також мусить ревізувать волость—це його службова повинність. 
    3) Село ні в якім разі не може одмовитись од виплати обов'язкової страховки—взаємному страхованню в кожній губернії підлягають неминуче всі приватні і громадські оселі; селянські, міщанські і инш. (закон 25 іюня 1867 р. і 15 іюля 1876 р.,-див. св. зак. т. XII ч.І, вид. 1886 р і по продовж. 1893 р.) 
    4) Засипи харчевого зерна і гамазеї громадські було спродано на підставі тимчасових правил 12 іюня 1900 р. (збір. указ. 1620). Харчові кошти переховуються в повітових казначействах, в депозітах з'їздів мирових посередників (повітових з'їздів). Коли на ці гроші куплено процентові папері—проценти прилучаються до стовпа. Відповідно ст. 50 тимчасових правил і п. 18 ст, 62 общ. пол., по приговорах сельських громад, з дозволу губерського присутствія, можна міняти зернові харчові засипи на продовольчі кошти і навпаки, коли завгодно, але забрать продовольчі кошти в свій повний, безконтрольний розпорядок, сельська громада не має права.
    5) 3 листа вашого неможна гаразд зрозуміть, який саме „офіціяльний“ банок функціонує при волості,—чи це волосний банок, чи громадська позичково-ощадна каса, чи яка инша установа дрібного кредіту. У всякім разі, як що при заснуванні цього банку, для утворення його основного капіталу сельські громади скидались грішми,— ваша громада має повну волю забрать свою грошову пайку з відсотками назад. В селі можна заснувать сельський банок, згідно з „нормальним уставом" цього банку, розісланим при циркулярі Мініст. Внутр, Справ 9 января 1885 року, № 1. 
    6) Сельський громадський сход скликає сельський староста (ст, 60 общ. пол), на це не треба прохать окремого дозволу од мирового посередника (земського начальника). Сельська громада може обмірковувать виключно питання, які стосуються до всяких податків, обрання сельського начальства, виселення „порочних", наставлення опікунів, до земельних справ, перетворіння села на місто, може радитись і запобігати громадським нуждам, клопотатись про „благоустройство“ а села і т. и. (ст. 62 общ. пол.). Громадський приговор, складений на такому сході, набірає силу тільки тоді, коли на цьому сході був сельській староста. Приговор, складений сходом без участи старости, немає ніякого значіння, навіть і тоді, коли б староста опісля згодивсь прибить до нього свою печать (указ. 2 Деп та Прав. Сенат. 11 декаб. 1884 р., № 5355; 15 марта 1884 р., № 771 і 25 февраля 1908 р, № 854). Такого-ж закону, що припускав би сельським сходам одбуватись під проводом тимчасового, тут же обраного, голови, а також секретаря, немає. Як відомо, на такий взірець одбуваються тільки зібрання членів того чи иншого товариства, істнуючого на підставі спеціяльного статуту. На земського начальника (мирового посередника), коли він вчинить щось протизаконне, можна скаржитись губернаторові,— сталої форми для цеї скарги не встановлено, необхідно тільки пильнувать того, щоб було виразно зазначено, чого саме домагаються автори скарги. Скаргу можна подать на підставі п. 12 ст. 62 общ. пол., через окремих уповноважених громади.