    Куди йдуть здобутки украінськоі гірнопромисловости.

    В останнім випуску „Обзора вывоза горнозаводскихъ грузовъ изъ горнозаводскаго раіона юга Россіи“ знаходимо дуже цікаві відомости про те, як саме поділяється 
споживання українських гірничих продуктів між Україною та иншими районами Росії. Вияснення цього питання має для нас особливий інтерес, бо той чи инший поділ 
українських продуктів малює значіння України в економичнім житті Росії в тім чи иншім світлі. 
    Виясняється отже, що за ввесь 1909 рік з України вивезено мінерального 
палива 830,71 мил. пуд., руди 236,82 мил. пуд., флюсів 50,35 мил. пуд., соли 34,09 м. п. і чавуна 38,34 м. п., а всього гірничих продуктів 1.190,31 мил. пуд. 
Це становить коло 2/3 усього добутку гірничих продуктів по всій Росії, але в даннім разі нас цікавить не стільки участь України в продукції Росії, скільки в 
поділенню цеї продукції. Щоб вияснити останній бік, необхідно звернутись до детальної залізнодорожньої статистики. 
    Усього вкраїнські гірничі продукти в минулім році вивозились на 41 залізницю в межах Росії, На ці залізниці вивезено 1.173,44 мил. пуд. гірничих продуктів. 
Решту 16,87 м. п. вивезено за-кордон, але про закордонний вивіз ми тут казати не будемо, а зупинимося виключно на поділі того продукту, що лишився в межах Росії, 
себ-то 1.173,44 м. п. Для початку зупинимося на мінеральнім паливі, себ-то на кам'янім вугіллі, коксі, брікетах, антраціті та инш. Усього в межах Росії вкраїнського 
мінерального палива розійшлося 830,65 мил. пуд. Серед тих 41 залізниць, на які це мінеральне паливо вивезено, є 9 українських і 32 не-українських. В результаті 
знаходимо, що на цих 9 українських залізниць вивезено 680,32 мил. пуд. українського мінерального палива, а решту 150 33 мил. пуд. вивезено на залізниці инших 
районів Росії. Виходить, що в минулім 1909 р. Україна віддала инщим районам Росії 18 проц. усього свого мінерального палива, випущеного на внутрішній ринок.
    Переходимо, далі, до руди. Всього, не рахуючи 16,80 м. п. руди, вивезених за-кордон, на внутрішній ринок у минулім році було випущено української руди 220,02 мил. пуд. 
З них на залізниці українського району вивезено 
206,48 мил. пуд., а решту 13,54 мил. пуд. вивезено за межі України. Маємо от-же, що не-українські райони Росії в минулім році одержали б,4% української руди. 
    На поділі флюсів зупинятись не будемо, бо споживання цього продукту по-за межами України не досягає більш або менш значних розмірів. Зате з тим більшою увагою 
зупинимось на поділі двох продуктів—соли й чавуна—між Україною й иншими районами Росії. Соли з України в минулім році вивезено на ринок 34,09 м. п., а на один 
внутрішній ринок—34,08 мил. пуд. (за кордон у минулім році вивезено тільки 0,01 мил. пуд. соли). З цього числа на Вкраїні лишилось 20,90 мил. пуд., а за межи 
України вивезено решту—13,18 мил. пуд. Тут процент маємо вже значно більший, а саме: не-українські райони в минулім році одержали 38 проц. української соли.
    Нарешті, поділ українського чавуна також вартий того, щоб на нього звернути увагу. Всього в минулім році вивезено на ринок українського 
чавуна 38 34 мил. пуд., причім усе це пішло на внутрішній ринок, бо за кордон український чавун у минулім році не вивозився. Обчисляючи, яка частина цього числа 
зосталась на Вкраїні й яку вивезено в инші райони Росії, знаходимо, що на 9 українських залізниць вивезено 19,28 мил. пуд., а на 32 не-українських—решту 
19,06 мил. пуд. Тут бачимо, що вкраїнський чавун поділяється майже по половині між Україною й не-українськими районами Росії і в чистих числах Україна дає Росії 
50 проц. усього свого чавуна.
    Повторимо коротко все сказане. Україна в минулім році дала иншим районам Росії 18 проц. свого мінерального палива, 6,4 проц. своєї 
руди, 38 проц. своєї соли й 50 проц. свого чавуна. Ми особисто певні, що числа минулого року з цього боку не являються чимсь виключним. На нашу думку, приблизно 
так саме стоїть справа ось уже скілька років, одколи на Вкраїні розвинулась гірнича промисловість. Одначе, не маючи змоги, за браком місця, потвердити цю нашу думку 
цифрами й фактами, ми тут поки-що звертаємо увагу читача тільки на числа минулого року. Але навіть взяті сами по собі, без усякого звязку з числами инших років, вони 
мають своє значіння. 
    
