    З газет та журналів.

*** „Моск. Вѣд.“ в своїх обрусительних змаганнях добалакалися до такого канибальського плану: поїдання „инородців“ (ч. 33): „Было бы весьма и весьма желательно, 
еслибы православные бѣлоруссы, даже и бѣлоруссы-католики, высылались бы в наши пустующія земли и избавили бы насъ отъ нежелательнаго засилья инородцевъ-латышей“.

***Д й Волошиновський в ч. 7 в „Світової Зірниці“ пише „про товариські крамниці і поміч бідним“. Деякі з товариських крамниць на Подільщині попали на дуже 
гарну думку—призначити частину чистого свого зарібку на поміч бідним в селі. Вітаючи цей вчинок, д. Волошиновський каже, що як не як, а це не що инше, як милостиня, 
котру треба лишити поєдинчим людям, а товариство, як гурт, може своїм біднішим селянам инакшу поміч придумати, таку, щоб вона не була прикра тим, що її беруть а 
щоб була з неї признака. 
    Коли загальні збори назначають кому запомогу, то це записується в протокол, кому й скільки видати. Воно инакше й не може бути, бо мусить 
же бути записана постанова зібрання, щоб правління мало ораво видати запомогу. Далі назначається запомога тим, яких загальні збори собі пригадають, і скажуть записати. 
І не завше потрапляють на найбідніших. Кожний пригадує того, хто коло нього найближче живе, кого він найчастіше бачить. А є така бідота, котру мало хто бачить і знає. 
Є такі, що не мають шматка хліба дітям дати, є такі, котрих мучить затяжна слабість, а нема за що вилічитися, повернути втрачену силу, щоб могти знову взятися 
до праці. От таким своїм членам потребительне товариство повинно б прийти на поміч. На це варт би що року відкладати якийсь невеликий процент, наприклад 3 або 5 
процентів, від чистого зиску і помаленьку складати капитал товариської крамниці, на поміч в потребі біднішим членам. Чи кому з членів пайщиків не хватило хліба на 
переднівку, чи у кого слабість в хаті, а нема за що дохтора привезти і лікарство купити, то з того капиталу можна б дати поміч; або позичити скілька карбованців, або 
й так дати, як хто бідніший і не може віддати. На це, щоб постановити, яку поміч кому можна й треба дати, то можна вибрати з кожного кутка села, по одному 
чоловікові і по одній жінці, бо жінки найлучше знають, що по хатах робиться і хто як бідує. Коли хто з членів потребує помочі, то може заявити одному з тих виборних. 
Вони зійдуться, порадяться, подивляться по потребі і по грошах і постановлять, чи дати позичку, чи запомогу, і тоді касір видає з каси гроші. 
    Тоді кожний член потребительного товариства буде знати, що як його біда притисне, то йому товариство допоможе. І тоді товариська крамниця не лиш не буде мати 
ворогів в селі, але люде будуть записуватись ва членів, бо будуть знати, що лиш члени мають право до помочі. І от не буде милостиня, але право до помочі з гурту. 
Стара приповідка каже, що „один гурту не заможе, а гурт одного споможе“. 
    І коли б товариські крамниці одкладали що-року по 5 процентів на поміч своїм членам, та як би тими грішми заправляли 
чесні непідкупні виборні, то багато добра могли б товариські крамниці в селі зробити. Не одного б вони з своїх членів з біди вирятували.

*** В „Нов. Вр.“ (12 февраля) знаходимо таку депешу з Відня: „Вѣна“. Палата депутатовъ» избрала двухъ новыхъ вице-президентовъ: Романчука (русскаго) и Кончи 
(итальянца). Въ концѣ засѣданія депутатъ Марковъ въ запросѣ президенту палаты выразилъ протестъ, противъ утвержденія, будто бы въ Галиціи преслѣдуется 
русскій языкъ. Президентъ предложилъ Маркову выяснить этотъ вопросъ посредствомъ интерпеляціи министру президенту“. В статях нападає „Новое Время“ на Австрію, 
що переслідує „русских“, а в депешах доносить, що в Австрії вибірають їх віцепрезидентами парламенту тай ще самі-ж таки „русскіе“ протестують проти „утвержденія“, 
наче би в Галичині хто небудь переслідував московську мову. Чи покажчик „общерусской“ мислі дається так надувати свому кореспондентові з Відня, чи може починає 
виробляти инший погляд на Австрію в Росії з уваги на „австро-русское соглашеніе“, чи може треба це—sit venia verbo—перебрехання особливо що-до вибору віцепрез. 
Романчука приписати тій обставині, що „Новое Время“ боїться оповістити своїм читачам, що навіть в „германській“ Австрії українець може стати членом презідії палати 
тоді, як в „славянській Росії“ закривають українські товариства, гонять українську мову з шкіл та урядів і т. и.?