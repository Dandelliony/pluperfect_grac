    ПО РОСІІ.
    - Підсобники розбійників. В Кишиньові розпочалася цікава справа, що нагадує справу Асланова в Київі. В палаті розглядається справа бувшого помішника пристава 
Зільберга і пристава Лемені-Македона. Їх обвинувачують в підсобництві відомій зграї розбишак Катавського, що три роки наводила страх на оргєєвський та кишиньовський 
повіти. Підсудні переховували Катавського та його товаришів, одержуючи за це плату, підсобляли збувати крадене, давали розбійникам зброю і т. и. Цікавляться справою в 
Кишиньові надзвичайно. Пускають на суд по білетах. Свідків 70 душ. На суді виявляється вся еістема „сиску“, що при ній бувший поліцмейстер робив все те, чого хотів 
Зільберг. Серед свідків—уся ватага Катавського, присуджена вже на каторгу. На другий день розгляду справи, 19 февраля, телеграфують „У. Р.“, 60 свідків посвідчили, 
що помішник пристава Зільберг та пристав Лемені-Македон помогали розбишакам з ватаги Катавського і вимагали грошей за переховування крадених річей. Крім того 
присвоювали собі це крадене і часто розбишаки лишалися без нічого. Прокурор підтримує обвинувачення в повному складі і порівнює цю справу з справою Асланова. 
    - Вища школа в Ростові-на-Дону. Міська дума в Ростові-на-Дону, каже „Р. С.“, постановила прохати про одкриття в місті вищої медичної школи, чоловічої або жіночої. 
    -„Ситий голодного не розуміє“. Голові земської управи союзникові Бухмейєру пощастило провести на земському засіданні постанову про збірааня платні по 10 коп. за 
пораду та лікарства в земських лікарнях з слабих селян. Після цього Бухмейєр розіслав ціркуляр земським лікарям, попережаючи їх, що збор з слабих по 10 коп. мусить 
дати прибутку земствові 10.000 карбованців в рік. Він вимагає, щоб лікарі вжили всіх засобів для справного звіряння цих грошей. Через цю постанову людність селянська 
старицького повіту, що мало не голодує через неврожай, мусить лишитися без лікарств та лікарської допомоги. Бо для голодного селянина гривенник дуже 
великі гроші. 
    - Архирейські примхи. Недавно писалося про історію з панахидою по вмершій оце артистці Комісаржевській. Саратовський владика запитував по телеграфу, чи 
сповідалася та причащалася покійниця, і до тої пори не давав дозволу на панахиду. Такий же випадок був і у Вятці. Після смерти відомого композітора Чайковського вятське 
громадянство з поважними особами на чолі захотіло одслужити панахиду по покійникові. Поїхала до архирея Серафима, що був тоді у Вятці, депутація. Явилися до архирея, 
взяли благословення і коротко сказали, по що приїхали.—А хто такий цей Чайковський,— запитав владика, нахмуривши брови. Депутація пояснила, що композітор. 
Композітор? Музикант! гнівно крикнув владика. Як же ж вам не соромно вдаватися з такими проханнями до архирея? почав владика. Музикант, значить фігляр. Ваш 
Чайковський—фігляр. За фіглярів в церкві не моляться!.. Ні яких поясненнів владика не хотів слухати. Одначе вятичі не злякалися і одслужили панахиду в далекому 
манастирі. Коли про це довідався архирей, то так розгнівався на черниць, що вони довго не могли забути цього. Ігуменя трохи не попала під анатему. Навіть ноти з 
творами Чайковського, з наказу владики, були вкинуто в піч. Імя Чайковського архирей громив в своїх промовах з кафедри. Але тут стався такий випадок: памяти 
Чайківського виявив пошану сам Царь, беручи участь в похоронах відомого композітора. Тоді і владика Сергій затих і більше ні слова не говорив про Чайковського. 
    - Шахрайства на залізницях. В Костромі ревизують залізницю. Перший трус зробили у хазяїна чайної в с. Бичисі, за 25 верстов од города. Там найшли силу річей, що 
вкрадено на залізниці. Після цього пішли вже повальні труси у служащих на залізниці. Після трусу встановлено, що крадіжки ведуться вже на протязі 10 літ сістематично. 
Все так хитро робили, що ніхто нічого не міг помітити. Мало того, ще й з тих, хто получав груз, одержували гроші за те, що складали неправдивий акт, наче б то все 
чисто було вкрадено. 
    -Капитан Єрмолов. Капитан Єрмолов — це права рука відомого генерала Толмачова. Разом вони „заспокоювали“ Грузію. В свій час ми писали, як Толмачов хотів зробити 
цього свого приятеля поліцеймейстером в Одесі. Це не вдалося через те, що про Єрмолова в бесарабській газеті написали, що його судять за грабіжі, вимагання та 
розтрати. Генералові Толмачову це не подобалося, він скинув з посади в 24 години теперішнього поліцеймейстера, в редакції „Бассараб. Жизни“ зробили трус з його 
наказу. Але все таки Єрмолова не призначили на посаду. Ото тепер за цим „героєм" найшлися нові справи. „Пет. Листку“ пишуть з Ростова-на-Дону, що Єрмолова арештували 
там і найшли при ньому 75.000 карб. грошей з тих, що 15 января 1908 року їх вкрадено було підчас нападу на поїзд між станціями Красноводськ та Асхабад. Вкрадено було 
пів милійона. Вже тоді ходили чутки, що тут замішаний Єрмолов. Але Єрмолов мав силу. До того на нього хтось зробив замах. Це ще більше сили надало йому. Недавно в 
Ростов-на-Дону приїхав Єрмолов. Прийшов в банк і просив прийняти у нього на схованку 75.000 карб., що складалися з самих троячок. Касір заявив, що не вспіє сьогодня 
це зробити і умовив його прийти на другий день. А сам проглянув книжку, де списано було № тих покрадених грошей. Всі Єрмоловські гроші були як раз з тих самих. На 
другий день Єрмолова арештували в банку. Виявилось, що Єрмоловські бумажки ті самі, що вкрадено з поїзда. Арештованого оддали під прокурорський догляд. 
    - Справа Чайковського і Брешко Брешковсьної. Сьогодня, 23-го, в окремому присутствії петербурзської судової палати розглядається відома справа Брешко Брешковської 
і М. В. Чайковського. їх обвинувачують в участі в період з 1905 по 1907 рік в партії соц. революціонерів. Обвинувачення надає їм керування партією, як членам 
центрального комітету. А також обвинувачують їх в участі в 1905 році в всеросійському селянському союзі. Брешко-Брешковській тепер вже 70 літ, а Чайковському біля 
60 років. Перший виступ Чайковського був в 60-х роках минулого віку, коли він заснував гурток „Чайковцевъ", Брешко Брешковська вперше виступила в початку 70-х 
років того віку. Тоді вона була членом київської революційної комуни і в 1878 році її присуджено до позбавлення всіх правів та заслання на каторгу на п'ять літ. Скоро 
вона втікла з каторги, але її зловили в 1881 році і знову присудили до каторги. Оборонцями підсудних виступають: Брешко-Брешковської—Зарудний і кн. Ерістов, а 
Чайковськог—Гольдштейн, Єлісєєв і Маклаков. В цій справі викликали силу свідків. Серед свідків Анненський, Короленко, Овсяніко-Куліковський, Пругавія і Семевський. 
З Англії приїздять викликані за свідків присяжний стряпчий верховного суду Гарріс і кілька місцевих діячів, з Америки—заводчик Прейс і два журналісти. Справу 
розглядатимуть — днів п'ять.