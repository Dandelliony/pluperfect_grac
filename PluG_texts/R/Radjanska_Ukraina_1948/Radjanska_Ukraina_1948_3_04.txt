Підняти маси на успішне проведення весняної сівби!
Степ дасть хліб
Звечора пройшов дощ, теплий і рясний, а зараз дув сердитий норд-ост, рвав хмари на шматки, гнав їх до моря. Гнулись від вітру голі деревця полезахисних смуг, наче щулилися від пронизливого холоду.
Та от на обрії показалося багрове, наче заспане сонце. Косе проміння ковзнуло по поверхні степу, і жовтозелена озимина та сірі кураї засеребрилися холодним інеєм.
Невже і сьогодні вередлива весна не дасть працювати у полі?
Але ні. Степ ожив, задихав повчим напруги життям. То нічого, що зранку земля взялася інеєм. Колгоспники вийшли в поле згрібати бур’яни, палити їх. Всюди закуріли чорні дими. То нічого, шо дув пронизливий вітер, трактористи уже повели свої машини на ріллю.
Незабаром на стешу з’явилися і коні, і воли, і корови. Попеляста рілля услід за боронами ставала чорното, наче борони фарбували її.
За станцією Пришиб помічаємо низько над обрієм літак «ПО — 2». Він виконував трохи незвичну для нього функцію' підживлював озимину. За ним широким віялом тягся хвіст розпорошених мінеральних добрив.
Станція Федорівна. Починалися мелітопольські степи. Багатющий пшеничний край.
* * *
Ідемо в село Сергіївну. До революції його ®а карті не було. Село почало будуватися у 1927 році. Назва — Сергіївна — не прищепилася. У 1929 році в селі організувався колгосп, і відтоді населений пункт називається просто — колгосп ім. Ворошилова.
Голова цього колгоспу Іван Петрович Четвертак був дуже заклопотаний. Ворошиловці взяли на себе зобов’язання зібрати по 25 цнт озимої, 20 цнт ярої пшениці і 35 цнт кукурудзи з гектара. Великі зобов’язання взято також і по інших культурах.
А весна підводить, ламає робочі план»! тракторної і рільничих бригад.
В колгоспі ім. Ворошилова навчилися цінувати час. Тут знають, шо прогаяна в гарячу пору сівби година знизить урожай. Щодо цього особливо повчальним був пам’ятний для колгоспників 1946 рік.
Провадити роботи на вибіркових ділянках, у передпосівному обробітку грунту і сівбі виграти день, годину, ніяк не втрачати часу, — так вирішили ворошиловці.
Під впливом гарячого сонця під обід земля розтанула, степовий вітер підсушив грунт, і на полях закипіла робота. Трактористи і колгоспники боронували зяб, підживлювали озимину.
Над степові зійшов великий холодний місяць, почало знову примерзати. Але люди ще довго не припиняли роботи. За 8 годин трьома тракторами і живим тяглом закрили вологу на 100 гектарах ріллі.
Другого дня працювали теж уривками і знов заборонували сотню гектарів.
Був кінець березня — не ранній час Трактористи і колгоспники спішили закрити вологу в грунті, бо за день-два її вип’ють сонце і вітер.
* * *
Коли в районі було забороновано понад 50 проц. зябу, виявилося, що окремі колгоспи затягли цю роботу. В колгоспі ж «Перемога» були виявлені і факти бракоробства. Тракторист Микола Пономарів закультивував перед сівбою 7 гектарів зябу мілко, на глибину 3 — 4 см.
Стривожений секретар райкому партії Пилип Кругляк радився з цього приводу з головою райвиконкому тов. Трепке.
 — Треба попередити можливість повторення порушень вимог агротехніки і в «Перемозі», і в інших колгоспах. Скликай засідання виконкому.
Засідали коротко і записали:
Зобов’язати тракториста Пономарьова перекультивувати 7 га зябу за свій рахунок;
накласти стягнення на дільничного агронома МТС тов. Рубана;
попередити голову колгоспу тов. Гнідого і бригадира тов. Синявського, що в разі повторення бракоробства вони будуть притягнуті до найсуворішої відповідальності.
На другий день рано Пилип Кругляк уже. їхав у «Перемогу» перевіряти, як там виконується рішення райвиконкому. А голова райвиконкому Трепке, головний агроном районного відділу сільського господарства Циперович та інші працівники роз’їхалися по інших колгоспах.
Кожен з них, як комуніст, відчуває величезну відповідальність, що лежить на ньому.
У листі українських хліборобів товаришеві Сталіну колгоспники району дали клятву зібрати в нинішньому році в середньому з гектара:
по 134 пуди озимої пшениці на площі в 24.450 гектарів і по 189 пудів кукурудзи на 5.600 гектарах.
Які були покладені розрахунки в основу таких великих зобов'язань? Чи реальні вони?
Секретар райкому і головний агроном районного відділу сільського господарства докладно виклали свої розрахунки. Ось вони:
По-перше, прекрасні види на урожай озимих. їх у районі 32.000 гектарів. 18.000 гектарів засіяно на ранніх чистих парах, які за літо 4 рази прокультивовані.
Сіяти озимі почали 19 серпня. Навколо такого раннього для південного степу строку сівби точилися гарячі дискусії. Одні доводили, що пшеницю буйно пожене в ріст, вона забере з осені багато поживних речовин з грунту, а перед жнивами може вилягти. Знайшлися й такі, які казали, що пшениця піде в стрілку.
Перемогла думка більшості. У районі невистачало сівалок, і краще було почати сівбу раніше, ніж затягти її на жовтень. А щодо вилягання, не страшно — можна буде підживити буйні посіви калійними добривами.
Сівба озимих була закінчена у вересні.
По-друге, забезпеченість зябом. Ного вистачить під основні ранні і пізні зернові та бавовник.
По-третє, великий запас вологи в двох-метровому шарі грунту.
По-четверте, потужна машинна техніка. У. трьох МТС уже є 240 тракторів та ще вони мають одержати 42 трактори. Це менше, ніж було до війни, але трактористи навчилися витискувати з машин усе, що вони можуть дати.
І по-п’яте, величезний ентузіазм колгоспних мас, які поставили собі за мету будь-що повернути району довоєнну славу.
Великі зобов’язання, взяті перед товаришем Сталіним, народилися не в кабінетах районних організацій, а в ланках, бригадах, колгоспах. У районі тільки звели зобов’язання, перевірили реальність їх виконання.
У районі — 511 польових ланок. Раніше, ніж узяти на себе зобов’язання, колгоспники кожної ланки разом з агрономом виходили в поле, старанно оглядали свої ділянки, намічали, що на них треба зробити до весни, весною і влітку, і тільки тоді визначали свої зобов'язання.
Потім зобов’язання ланок були обговорені на бригадах і на загальних зборах колгоспів. Тут вони пройшли своєрідну
шліфовку, були уточнені. Агрономи (їх у районі 30) допомогли всім колгоспам скласти виробничі, а ланкам і бригадирам — робочі плани.
От, приміром, що зроблено в ланці Марії Блохи Костянтинівського колгоспу ім. Будьонного, яка бореться за ЗО центнерів озимої і 20 центнерів ярої пшениці. Ланкова з колгоспниками і агрономом тов. Нежить оглянули ділянки озимина, намітили, які треба підживити фосфорними, а які калійними добривами. Коли почалися весняні роботи, підживлення зразу було зроблене.
Ланка вже посіяла яру пшеницю. Сама ланкова ходила за сівалками, член ланки Микола Татаренко підвозив насіння, інші члени ланки згрібали, спалювали торішні бур’яни.
* * *
У районі закінчували боронувати зяб, підживлювати озимину, а в Терпінській артілі ім. Сталіна ще розкачувалися. Секретар райкому увечері поїхав у колгосп і скликав партійні збори.
 — В чому справа, товариші?
Виявилося, що все лихо в слабкій трудовій дисципліні. Якщо в переважній більшості колгоспів району виходять На артільні роботи майже всі колгоспники, то тут ще й тепер деякі члени артілі вперто уникають роботи.
Виступив новий голова колгоспу тов. Лепехов, навів разючі цифри за минулий рік.
 — 98 колгоспників у нас торік не виробили мінімуму трудоднів, а 16 колгоспників зовсім не ходили на роботу. В цілому це становить 21.000 невироблених трудоднів. Зараз справа з виходом на роботу покращала, але з деякими колгоспниками щось треба робити.
Говорить один, другий, третій. Колгоспний зоотехнік Шеремет обурювався:
 — З такими колгоспниками, як Микола Першин, Корнілов з дочкою, Петро Хаустов, ми з біди не виліземо. От Першин. Не ходив на роботу, а тепер прийшов, а що робить? Або Хаустов. Послав його привезти корму на ферму — відмовився. По-моєму, з такими колгоспниками треба попрощатися. І попрощатися так, щоб і іншим була наука.
Запально, з обуренням говорила рядова колгоспниця Кушнарьова.
 — Доки ми будемо панькатися з цим Першиним або Хаустовим? Вони своєю поведінкою розхитують трудову дисципліну, розвалюють колгосп.
Партійні збори одноголосно запропонували правлінню колгоспу скликати загальні збори і поставити на них питання, про зміцнення трудової дисципліни і про порушників Статуту артілі.
 — Досі ми жаліли цих людей, поблажливо ставилися до них, — сказала стара колгоспниця Олександра Мезенцева. — Досить жалю! Треба вирвати поганий кукіль з корнем з нашого колгоспного поля.
* * *
На мелітопольських степах іде напружена і вперта боротьба за хліб.
 — Степ дасть хліб! — упевнено кажуть ланкова Блоха, старий колгоспник Сосков, голова колгоспу Четвертак, секретар райкому партії Кругляк і ще тисячі мелітопольців.
Цьому' запорукою величезна допомога, що її дала степовим районам держава.
Цьому запорукою велика підготовка, проведена торік.
Цьому запорукою полум’яний ентузіазм, яким охоплене все колгоспне селянство степу, цьому запорукою провід партії.
Василь МИНКО.
Мелітополь.
Запорізької області.
ПО СТОРІНКАХ МІСЦЕВИХ ГАЗЕТ
В НІЧНИХ ЗМІНАХ ЗАВОДУ
Нормальна робота на кожному підприємстві залежить насамперед від ритмічної діяльності всіх його ділянок. Це має особливо велике значення в нічних змінах. Якщо на заводі вдень з організацією праці, з технічною документацією, з постачанням матеріалу, інструментів, рисунків стан більш-менш задовільний, то вночі картина іноді міняється.
Миколаївська обласна газета «Південна правда» надрукувала матеріали про роботу деяких цехів заводу ім. 61 комунара в нічну зміну»
Ось що показала перевірка.
«У металообробній майстерні корпусного цеху вийшов з ладу гідравлічний прес. Викликаний для ремонту слюсар півтори години шукав причини пошкодження. Нарешті виявилося, що прес вийшов з ладу тому, що невистачало мастила. В даному разі найпростіше було б принести з комори мастило, але справа в тому, що комора уночі в цеху не працювала.
У ковальському цеху, де начальником тов. Омельченко, через недоброякісний ремонт вийшов з ладу молот. У нічних умовах не могли оперативно організувати ремонт. Молот простояв півзміни і це, звичайно, позначилось на виконанні завдання всієї дільниці».
«Південна правда» порушила важливе питання. Обов’язок газети — простежити за дійовістю свого виступу.
ЧЕРКАСЦІ ДОПОМАГАЮТЬ СМІЛЯНЦЯМ
Колгоспники Черкаського району мають великий досвід у вирощуванні важливої технічної культури кок-сагизу. Смілянські колгоспи в цьому році сіють кок-сагиз уперше. Для допомоги в організації сівби каучуконосу і передачі свого досвіду правління червонослобідської артілі «Пролетар» командирувало в малосмілянський колгосп ім. Петровського, з яким вона змагається, досвідченого каучуковода Олександру Фесенко.
На зборах бригадирів і ланкових колгоспу ім. Петровського та сусідніх 8 ним артілей Олександра Фесенко прочитала лекцію про агротехніку вирощування кок-сагизу. Вона докладно розповіла про те, як її колгосп одним із перших на Україні взявся вирощувати тоді ще маловідому технічну культуру, розказала, як краще підготувати насіння, як сіяти кок-сагиз, як організувати догляд за плантацією. Закінчила свою лекцію Олександра Фесенко так:
«На нас, колгоспних каучуководів, покладається велика відповідальність. Ми повинні працювати з новою, ще більшою енергією, докладати всіх сил і вміння, щоб збирати високі врожаї кок-сагизу. Розгортаючи соціалістичне змагання, ми дамо народному господарству нашої країни стільки каучуконосу, скільки потрібно для дальшого піднесення могутності і розквіту нашої великої любимої Батьківщини».
Лекція ланкової колгоспу «Пролетар» О. Фесенко буде хорошим практичним порадником
 для колгоспів, які в цьому році закладають плантації кок-сагизу, і добре зробила «Київська правда», що надрукувала її виклад на своїх сторінках.
У ПЕРЕДОВОМУ КОЛГОСПІ
Колгосп ім. Кірова передовий у Слов’янському районі. Торік він зібрав у середньому по 19,5 цнт зернових з гектара на всій площі посіву. Нещодавно в цей колгосп з ініціативи районних організацій приїхали голови колгоспів, бригадири, ланкові з сусідніх артілей. Протягом дня вони знайомилися з постановкою справи у колгоспі, уважно вивчали досвід підготовки передового колгоспу до весняної сівби.
Сталінська обласна газета «Социалистический Донбасе» перебуванню колгоспників у передовому колгоспі присвятила спеціальну добірку.
Ось що пише про перебування у цьому колгоспі голова сільськогосподарської артілі ім. Чапаєва тов. Гета.
«Голова колгоспу ім. Кірова, Герой Радянського Союзу тов. Гончаров у своїй роботі спирається на все правління, на широкий актив, планує роботу по періодах року, дає щоденні завдання бригадирам і щоденно контролює їх виконання. Я до цього часу все хотів зробити сам. І, звичайно, дуже помилявся».
Відвідування передових колгоспів — одна з цінних форм вивчення і розповсюдження досвіду майстрів соціалістичного землеробства.
ТРАКТОРНА БРИГАДА ПРИБУЛА В КОЛГОСП
В колгоспі тракторну бригаду Героя Соціалістичної Праці Івана Григоровича Бойка зустріли сердечно і тепло. Трактори були готові до роботи і, здавалося, тепер трактористам можна відпочити. Та не такої думки бригадир. Багаторічний досвід навчив його, як важливо завчасу про все домовитися, правильно розставити сили, розподілити обов'язки, зробити все те, що організує працю на весняній сівбі і робить її високопродуктивною. Прибувши в колгосп, Іван Григорович зібрав усіх трактористів, запросив голів колгоспів Федора Платоновича Німого з артілі «1 Травня», Героя Радянського Союзу Миколу Гавриловича Нечипуренка з колгоспу «Червоний Жовтень», бригадирів рільничих бригад Івана Різника, Пилипа Ярового, а також рільників, колгоспний актив.
Виробничій нараді в тракторній бригаді Героя Соціалістичної Праці тов. Бойка, яка по-діловому обговорила питання, — як пов’язати план роботи тракторної бригади з планами колгоспних рільничих бригад, — харківська обласна газета «Красное знамя» присвятила спеціальну сторінку.
Дирекція Бердянської МТС, — пише газета, — рекомендувала всім бригадирам тракторних бригад за прикладом Героя Соціалістичної Праці Івана Григоровича Бойка провести такі наради в тих колгоспах, які вони обслужують.
30-річчя газети «Ленинградская правда»
2 квітня минуло 30 років газети «Ленинградская правда» — органу Ленінградського обкому і міськкому ВКП(б), обласної і міської Рад депутатів трудящих.
У березні 1918 року столиця Радянської республіки була перенесена з Петрограда до Москви. Разом з урядом і ЦК РКП(б) до Москви переїхала і редакція «Правды». 2 квітня в Петрограді почала виходити газета «Петроградская правда», яка дістала в 1924 році свою теперішню назву.
Цими днями випущено десятитисячний номер газети. Великий шлях пройшла вона за три десятиріччя.
В роїш громадянської війни, в період мирного соціалістичного будівництва, під час Великої Вітчизняної війни і зараз, коли втілюється в життя післявоєнний сталінський п’ятирічний план, газета виступає
 як бойовий пропагандист, агітатор і організатор мас.
Її діяльність спрямовували славні керівники ленінградських більшовиків С. М. Кіров і А. О. Жданов.
На сторінках «Ленинградской правды» був опублікований перший в країні договір про соціалістичне змагання, укладений на «Красном выборжце». Газета палко пропагувала почин робітників заводу імені Карта Маркса, які першими висунули зустрічний промфінплан. Вона стала трибуною трудового переклику мас.
У роки Великої Вітчизняної війни на сторінках «Ленинградсжой правды» день у день відбита героїчна епопея оборони міста Леніна.
«Зробити Ленінград ще кращим, ніж він був до війни», — цей лозунг з перших післявоєнних днів зайняв центральне місце в «Ленинградской правде».
(ТАРС).
СЛІДАМИ ВИСТУПІВ «РАДЯНСЬКОЇ УКРАЇНИ»
„Технічний посібник чи рекламний каталог іноземних фірм?“
Під таким заголовком у газеті «Радянська Україна» 19 березня 1948 року була надрукована критико-бібліографічна стаття, яка піддала гострій критиці книгу старшого наукового співробітника Інституту будівельної техніки Академії архітектури УРСР — кандидата технічних наук Б. В. Стефанова «Заводское домостроение».
Виступ «Радянської України» обговорювався на загальних, зборах колективу інституту. В обговоренні взяли участь: керівник відділу будівельних наук — дійсний член Академії архітектури УРСР професор А І. Неровецький, директор Інституту будівельної техніки кандидат технічних наук М. Я. Латаш, керівники секторів: професор Н. І. Костромін, кандидаты технічних наук М. С. Будніков, П. І. Дранішніков, наукові співробітники: Л. А. Каспій, Є. А. Пінський, О. Ф. Немец та ін.
Збори визнали, що стаття «Радянської України» правильно вказала на відсутність у книзі Б. В. Стефанова належного критичного підходу до матеріалів іноземних журналів, які, будучи по своїй природі виключно рекламні, не можуть заслуговувати довір’я, а також на недостатнє висвітлення в праці тов. Стефанова радянського позитивного досвіду в галузі заводського домобудування.
З	розбором своїх помилок, допущених у книзі «Заводское домостроение», виступив автор книги Б. В. Стефанов, який відзначив, що критика його праці принципіально правильна і корисна. Вона наочно показала, до яких неправильних висновків може прийти радянський автор при некритичному аналізі використовуваних іноземних джерел.
Некритичне захоплення зарубіжною рекламою в праці Стефанова завадило йому розкрити шляхи і методи заводського домобудування за рубежем, які по суті відображають всю систему капіталістичного господарства з усіма його поро
ками. У праці не відбитий економічний бік питання: висока вартість будинків і кабальні умови їх придбання в капіталістичних країнах.
Обговорення хиб книги Б. В. Стефанова дало велику користь всім науковим працівникам Інституту будівельної техніки, вказало на необхідність критичніше ставитись до використання іноземного досвіду в галузі будівельної техніки.
Б. В. Стефанов допустив свої помилки тому, що не зважив обов’язку радянського вченого правильно розкрити всі переваги наших радянських досягнень у галузі техніки перед іноземними, досягнень, що яскраво підтверджують переваги соціалістичного ладу. Автор книги не показав, що принципи будівництва житла в умовах капіталістичного суспільства абсолютно неприйнятні для Радянського Союзу.
У своєму рішенні збори колективу співробітників Інституту будівельної техніки підкреслюють необхідність значно підвищити вимоги до всієї науково-дослідної діяльності інституту, поліпшити рівень роботи над ідеологічним вихованням колективу.
«Ми не повинні забувати ні на хвилину, що ми є вчені найпередовішої країни світу, на яку дивиться все передове прогресивне людство», — говориться в резолюції загальних зборів співробітників інституту.
Збори вказали також на необхідність глибшого обговорення наукових робіт на засіданнях вченої ради інституту із залученням як рецензентів найкваліфікованіших наукових співробітників, здатних розгорнути ділову, принципіальну і дійову критику хиб у розглядуваних наукових працях.
З доручення зборів:
заступник директора Інституту будівельної техніки Академії архітектури УРСР І. І. ПРОЖЕПЮРКО, учений секретар Інституту інженер Б. П. ХАКАЛО.
З квітня 1948 року.
РАДЯНСЬКА УКРАЇНА
з
Початок великого екзамену
Для голови колгоспу весняна сівба — екзамен на атестат зрілості колгоспного керівника.
Тому Василь Дем’янович Каноцький не тільки з нетерпінням, але й з деяким хвилюванням чекав початку весни. Десятки разів перевіряв у господарстві, чи все готове, чого ще не зроблено, стараючись зважити кожну деталь.
Почалась весна. Перші три дні вибіркової сівби стояла погана погода: то настане відлига, то вдарять приморозки. Четвертий день обіцяв бути сприятливим для розгортання посівних робіт, і Каноцький покладав на нього великі надії. Людям не терпілося попрацювати по-справжньому, особливо тепер, коли дорога кожна година. Та й трактористи з бригади Степана Будрі — Степан Мельниченко і Кирило Кудря обіцяли не підвести і допомогти колгоспові перемогти у змаганні з артіллю ім. Шевченка.
...Щойно загорівся світанок, а ланки вже вібралися на колгоспному дворі. Польовий табір далеченько — за 5 — 6 кілометрів, а роботу треба починати о 7-ій годині, не пізніше, тому-то всі й поспішали. Адже зараз година править за тиждень.
Коли Каноцькнй побачив, що люди зібралися так рано, він дуже зрадів цьому. Працюючи в артілі якихось 3 — 4 місяці, він особливу увагу приділяв зміцненню дисципліни. Сувора служба прикордонника викристалізувала в його свідомості тверде переконання, що дисципліна — мати перемоги. Не тільки у військовій, але й в кожній справі без твердої дисципліни не можна підняти людей на досягнення мети.
За ці місяці він багато чого зробив. На партійних і комсомольських зборах, на зборах колгоспників не раз ставилося питання про дисципліну. І недаремно. Адже торік відсутність належної дисципліни дуже шкідливо відбилася на господарчих справах артілі. 70 працездатних членів артілі не виробили мінімуму трудоднів. А в гарячу пору прополювання і збирання врожаю артіль дуже терпіла від нестачі робочих рук. Саме тому лише один раз пропололи кукурудзу, що позначилося на врожайності.
Цієї весни люди працюють з великим піднесенням.
Ланки Катерини Макаренко і Оляни Будрі уклали договір на соціалістичне змагання. Катерина з першої ж хвилини вирішила взяти такий темп роботи, щоб вирватись уперед. Цією думкою живе й Оляна. Вона сама культивує грунт і норму виробітку перевиконує на 0,5 га. В артілі всім відомо, що Оляна — жінка працьовита і наполеглива. Ці якості вона прищепила зовсім ще молодій Ганні Тарасенко, яка он там, трохи далі із своєю сестрою Надею, Марією Гурен. Варварою Шарою боронує ріллю. Ось тільки Ольга Шейко підвела. Сьогодні вона знов не вийшла на роботу. А перемогти у змаганні можна тільки при умові, коли всі члени ланки будуть напружено і самовіддано працювати. У Катерини Макаренко всі дівчата вийшли на роботу, а в Оляни Кудрі — тільки п’ять.
Бригадир тов. Частило і голова артілі тов. Каноцький умовились в обідню перерву поговорити з ланками про вчинок Шейко. Василь Каноцький твердо вирішив не припускати жодного випадку порушення трудової дисципліни.
Злагоджено й організовано ідуть роботи на лану, де працюють кінні сівалки. Першим учора показав зразки високої продуктивності Іван Никифорович Тесля. Він при нормі 4 га засіяв 4,5 гектара.
У південь перевірили в Теслі якість сівби і агроном схвально хитнув головою, Тесля вже погнав коні.
 — Мені сьогодні треба 5 гектарів засіяти, — сказав він, махнувши пужалном у той бік, де працювали  на кінній сівалці Дмитро Білик і Василь Маленко. Вони сьогодні добре налягли до обіду, і якщо до кінця дня так попрацюють, можуть відвоювати прапорець першості в Івана Теслі, хоч усім відомо, що він найкращий сівальник.
І Тесля і Білик просять тов. Каноцького обов’язково заглянути сюди на кінець дня, коли вже діло покаже, хто сьогодні переміг у змаганні.
І всеж в колгоспі поки що зроблено мало. Забороновано 90 га зябу, закультивовано 22 га. Соняшника треба посіяти 50 га, а посіяно тільки 25.
Чому ж так сталося? Основні посівні роботи зобов’язалася виконати Раденська МТС, яка уклала договір з колгоспом. Узявши на себе зобов’язання заборонувати 260 га зябу, вона заборонувала 60 га. А вівса, якого треба посіяти 71 га, ще й не починали сіяти. Щодня керівництво МТС обіцяє прислати трактор «НАТІ», яким уже сіють понад план в артілі ім. Кірова, але обіцянками вівса не посієш. Трактористи Іван Мельниченко і Кирило Кудря з перших днів сівби дуже порадували всіх своїми темпами на боронуванні і оранці. Та незабаром їх «ЧТЗ» став. Кинулися шукати бригадира Степана Кудрю, але його бригада працює одночасно в трьох колгоспах, і знайти його не так-то легко.
Виявилося, що під час ремонту були поставлені старі втулки. Вони побили поршні в тракторі. Правда, бригадир і трактористи на ходу замінили 5 втулок.
Заважають і інші неполадки в роботі. Невистачає в бригаді сівалок, на три трактори є тільки два культиватори. До одної машини зовсім немає плуга. Замість семи бочок пального є тільки п’ять. Днями «ЧТЗ» дві години простояв тому, що не було в чому пальне привезти.
Перші дні сівби показали, що керівництво МТС (директор тов. Надточій) погано організувало роботу тракторних бригад, не усвідомило тих високих завдань, які стоять перед МТС у нинішньому році.
Договір МТС з колгоспами має силу закону, і його треба неухильно виконувати.
В обід, коли в колгоспі «Радянський» підбивали підсумки перших трьох днів сівби, не раз можна було почути докір на адресу МТС. Багатьом хотілося сказати своє слово, але обідня перерва кінчалася, і лапки поспішали на свої ділянки. Дружна колгоспна сім’я, почавиш похід за багатий урожай 1948 року, докладає всіх сил, щоб виконати свої зобов’язання. Треба тільки, щоб почуттям цієї високої відповідальності пройнявся і весь колектив МТС.
Н ХАЛЕМСЬКИЙ
Колгосп «Радянський», Цюрупинського району на Херсонщині.
МАЛИЙ ФЕЙЛЕТОН
Погаслі зорі
За не дуже вірогідними переказами, всесвіт був створений за сім робочих днів. Припускаємо, що в цих підрахунках допущено окозамилювання, були, мабуть, великі приписки. Але то ж — всесвіт...
Працівникам виконкому Київської міськради припав значно менший обсяг робіт. Землю їм не треба створювати. Вода теж уже відділена від тверді. Залишилося тільки засвітити Марс, Венеру, Нептун та інші зорі, одне слово, відкрити в Києві планетарій. Ось вже три роки, як в Києві одержано обладнання планетарія і вручено на зберігання астрономічній обсерваторії.
Виконком міськрада, очевидно для прискорення темпів, почав роботу з «пов’язання». Якщо хронологічно викласти роботу виконкому в цій галузі, вона виглядає так:
В перший день створення планетарій питання було «пов’язане». Це було в 1945 році.
На другий день (1946 рік) це питання було «погоджене».
А вже на третій день (квітень 1947 року) була створена комісія під головуванням одного з заступників голови виконкому міськрада, тов. Лінійчука, якій і було поручено «провернути» питання.
Треба сказати, що один з членів комісії, а саме, директор Київської астрономічної обсерваторії професор Всехсвятський, трохи порушив встановлений порядок: він сам підшукав потрібне для обладнання планетарія приміщення. Залишилось тільки це приміщення трохи доустаткувати, поставити меблі. Для цього потрібна була порівняно невелика сума грошей.
І	от тов. Лінійчук почав «провертати» цю справу. Та машина дає перебої...
Спочатку не треба було скликати комісії, і вона не збиралась. Потім треба було скликати комісію, але тов. Лінійчук не скликав її. Нарешті, через рік, тов. Лінійчук надіслав членам комісії запрошення прибути на засідання. Прибули всі, але тов. Лінійчук, як на гріх, кудись зник, і засідання не відбулось.
Тов. Лінійчуку нагадували, що можна і не збирати комісію, а питання з коштами вирішити. Він погоджувався, обіцяв. Але в нього пам’ять дуже коротка, і він забував все це зробити.
Так Київ і досі лишається без важливого науково-популярного закладу — планетарій, хоч для відкриття його, власне, ніяких серйозних перешкод нема.
Григорій ЗАГАДЧЕНКО.
Нові книги
Державне видавництво художньої літератури УРСР випустило в світ такі нові видання:
І. Франно. Вибрані повісті. За редакцією дійсного члена Академії наук УРСР О. І. Біленького. Стор. 492. Ціна 16 крб.
До книги вибраиих творів ввійшли три повісті: «Боа констріктор», «Борислав сміється» та «Основи суспільності».
М. Є. Салтиков-Щєдрін. Казки. Стор. 212. Ціна 7 крб. 50 коп.
Переклад А. Хуторяна. В збірник ввійшли «Повість про те, як один мужик двох генералів прогодував», «Пропала совість», «Дикий поміщик», «Премудрий пискар», «Бідолашний вовк» та інші твори.
Генріх Гейне. Німеччина. Стор. 98. Ціна 3 крб.
Переклад Леоніда Первомайського. Вступна стаття Д. Заславського «Генріх Генне — співець німецької демократії».
Натан Рибак. Дніпро. Видання друге. Стор. 509. Ціна 10 крб.
ЗВЕДЕННЯ МІНІСТЕРСТВА СІЛЬСЬКОГО ГОСПОДАРСТВА УРСР ПРО ХІД ПІДЖИВЛЕННЯ ОЗИМИНИ
НА 31 БЕРЕЗНЯ 1948 РОКУ
(У проц. до плану)
Підживлено озимини
ОБЛАСТІ
Сумська	131,4
Полтавська	114,3
Миколаївська	109,3
Дніпропетровська	103,6
Кам.-Подільська	94,3
Одеська	92,3
Херсонська	84,7
Кіровоградська	83,0
Чернігівська	719,3
Житомирська	79,2
Запорізька	78,8
Харківська	73,7
Київська	71,6
Вінницька	62,0
Сталінська	55,3
Ворошиловградська	31,0
Разом	84,4
МІНІСТЕРСТВО СІЛЬСЬКОГО ГОСПОДАРСТВА УРСР.
ЗВЕДЕННЯ ПРО РЕМОНТ КОМБАЙНІВ			
І ЗБИРАЛЬНОГО СІЛЬСЬКО-ГОСПОДАРСЬКОГО
 ІНВЕНТАРЯ			
В РАДГОСПАХ МІНІСТЕРСТВА			
РАДГОСПІВ	УКРАЇНСЬКОЇ РСР		
НА Г КВІТНЯ 1948		РОКУ	
(в проц. до	плану ремонту)		
	Відремонтовано:		
		

ТРЕСТИ	
Ізмаїльський	44,0	18,1	18,4
Кіровоградський	31,5	18,3	27,6
Київський	31,3	11,6	63,5
Одеський	30,9	11,0	56,4
Ворошиловградський	25,4		 — 	25,0
Запорізький	24,0	7,0	27,1
Сталінський	23,3	29,4	86,8
Харківський	20,2	11,8	25,7
Дніпропетровський	18,2	10,9	20,5
Полтавський	14,8	3,5	30,0
Миколаївський	14,8	 — 	 — 
Херсонський	13,8	20,1	79.3
Старобільський	11,6	16,0	41,1
Управління			
племрадгоспів	10,4	22,9	42.5
Тернопільський	 — 	37,5	83,3
Станіславський	 — 	19,6	52,8
Всього	19,0	14,8	37,9
МІНІСТЕРСТВО РАДГОСПІВ			
	УКРАЇНСЬКОЇ РСР.		
Виступ Уоллеса в сенатській комісії у справах збройних сил
ВАШІНГТОН, 31. (ТАРС). Кандидат на пост президента Сполучених Штатів Америки Уоллес, виступаючи в сенатській комісії у справах збройних сил проти запровадження військової повинності і обов’язкового військового навчання, обвинуватив уряд Трумена в тому, що він створив штучну кризу, щоб, викликавши паніку в конгресі і в народі, примусити їх прийняти плани мілітаризації Америки. У своєму виступі Уоллес заявив, що жодна країна в жодній частині земної кулі не загрожує життєвим інтересам Сполучених Штатів.
«Безпеці Сполучених Штатів не загрожує нічого, крім Вашінгтона», — сказав Уоллес. За його словами, «криза криється в самій воєнній лихоманці, не в реальній загрозі вторгнення», а в загрозі, «створюваній штучним шляхом», щоб підтримати програму озброєння.
Коли від прихильників мілітаризації вимагають, щоб вони пояснили, що вони розуміють під загрозою національній безпеці, говорить Уоллес, вони висувають нову так звану загрозу «політичної агресії». Її називають «комуністичним проникненням» в Європу та Азію. Ці фрази вносять плутанину до оцінки справжнього становища в світі у перехідний період... Трумен і прихильники його антикомуністичного хрестового походу в обох партіях фактично говорять, що американській безпеці загрожує прагнення відсталих країн всього світу піднятися від феодалізму до рівня сучасного світу XX сторіччя.
Далі Уоллес заявив, що програма Форрестола — Трумена являє собою «програму агресії». Вимога запровадження військової повинності і обов’язкового військового навчання веде доктрину Трумена до нової стадії — стадії воєнної дії. Уоллес відзначив, що перша стадія доктрини Трумена визначалася як дипломатичні зусилля «стримати» Радянський Союз. План Маршалла становив другу стадію — «економічну війну для здійснення дипломатичних цілей. За повідомленням газети «Джорнел оф коммерс» від 18 березня, програма європейської відбудови буде тепер використана головним чином для відправки військових матеріалів. У своїй третій стадії доктрина Трумена закликає до застосування воєнної, сили».
«Американський народ хоче миру, — сказав Уоллес. — Він хоче тривалого миру, досягнутого з допомогою міжнародного співробітництва в організації Об'єднаних націй. Він хоче сильної, процвітаючої Америки. Американський народ ненавидить війну, і все ж таки крок за кроком його ведуть до війни, країну все більше ослаблюють, і коли народ не змінить цієї небезпечної тенденції, то він стане перед лицем національного лиха».
Далі Уоллес висловив думку, що, коли б безпека Сполучених Штатів справді була під загрозою, промисловці й фінансисти, які тепер наживаються на підготовці до війни, повинні були б в ім’я патріотизму відмовитись від прибутків, дивідендів, високих доходів, а міністр оборони повинен був би знищити дискримінацію і практику ізоляції в збройних силах.
Уоллес обвинуватив американських паліїв війни в тому, що вони «однаковою мірою надто вільно вживають слово «комуніст», говорячи про політику, яка провадиться за кордоном, так само, як вони це роблять, нападаючи на ліберальні пропозиції тут, всередині своєї країни, як на «комуністичні».
Далі Уоллес продовжував: «Сьогодні мається на увазі, що ми віримо в те, що вибори в Італії можуть являти собою акт «політичної агресії», якщо їх результати нам не сподобаються. Проте «загроза» виходить тільки від вільного вибору італійського народу, і мілітаристи відчувають страх саме перед італійським народом. Страх перед неминучими змінами не може затримати прогресу людства. Ні рушниці, ні атомні бомби не можуть знищити потреби в земельній реформі в тих країнах, де селянські господарства малі, а земля бідна. Радіоактивні гази не утолять жадоби знань серед неграмотних людей. Бактеріологічна війна не стримає прагнення до модернізації та розширення промисловості в слабо розвинутих країнах, де продуктивність низька. Народи всього світу стоять на шляху до більш заможного життя... Відхід усього світу від феодалізму загрожує тільки вузьким інтересам та укоріненим привілеям великих підприємців усього-світу. Якщо ми хочемо суперничати з комунізмом, нам слід перейти на сторону народу. Ми повинні здійснювати ту демократію, яку ми проповідуємо. Якщо ми це зробимо, у нас будуть союзники, яких не можуть купити хабарі і зброя. Нова мобілізація, якої вимагає уряд, є програмою, що захищатиме міжнародні привілеї і збільшуватиме прибутки великих корпорацій, бо вони стануть основними учасниками європейських і міжнародних картелів. Долари американських платників податку і життя американських солдатів ітимуть на зміцнення цих інтересів. Доки пропагандисти змішують страх з гуманністю, ми перешкоджатимемо рухові народу до освіти і добробуту».
Уоллес заявив далі, що нинішня криза вигадана американським урядом не тільки для того, щоб сприяти планам' розширення приватних корпорацій, але також для того, щоб уникнути економічної кризи, загроза якої створилася в результаті політики, здійснюваної колами великих ділків. Замість того, щоб запропонувати заходи, спрямовані до збільшення купівельної спроможності населення і до обмеження прибутків великих ділків, Трумен пропонує воєнну- програму «як спосіб запобігти депресії». Уоллес відзначив, що в майбутньому бюджетному році урядова програма коштуватиме від 21 до 23 млрд. доларів, як «перший внесок в рахунок третьої світової війни».
Говорячи про той вплив, який мілітаризм матиме на молодь, Уоллес заявив, що підготовка до обов’язкового військового навчання і до військової повинності не відрізняється від націстської концепції мобілізації умів усього народу, спрямовуючи їх в сторону війни. Уоллес висловив дум-ку, що все навчання буде поставлене в залежність від «нинішнього воєнного психозу», що від учителів вимагатимуть, щоб вони вчили, що «правильно» підтримувати фашистські уряди за кордоном і зміцнювати антидемократичні ідеї в своїй країні.
Уоллес далі зазначив, що нинішня воєнна політика «навіть з суто воєнного погляду не гарантує безпеки, а загрожує нам лихом. Воєнна політика уряду дорога, марнотратна, неврівноважена і суперечлива... Це не програма безпеки, а політична програма для контролю над американським народом». «Це відповідає, грубо кажучи, німецькій трудовій повинності, що її націсти створили як підготовку до гітлерівської армії».
Уоллес заявив далі: «Оскільки єдине, чого нам слід побоюватися, це — нерозумний страх, викликаний необгрунтованою воєнною істерією, ми можемо захищати нашу національну безпеку, взявши на себе керівництво перетворенням організації Об’єднаних націй на оплот миру і процвітання на всій земній кулі».
«Американський народ, — зазначив Уоллес наприкінці, — повинен добиватися роззброєння, оголошення поза законом зброї необмеженого масового винищення, як, наприклад, атомної бомби, зміцнення міжнародної дружби, встановлення основи загального миру, зробивши дійовою організацію Об’єднаних націй... В ім’я батьків і матерів у Сполучених Штатах, сини яких будуть принесені в жертву війні, конгрес повинен відхилити доктрину Трумена і відхилити пропозицію про нову мобілізацію».
Ширше пропагувати досягнення вітчизняної науки
Історія сповнена прикладами того, як закордонні реакціонери йшли на найзухваліші підробки, щоб позбавити російську науку пріоритету в ряді відкриттів. Ці фальсифікації. що тривають і досі, становили завжди складову частину загальної політики ворожих нашій Батьківщині держав, спрямованої на те. щоб поневолити наш народ політично, економічно, духовно.
Наведемо хоча б кілька прикладів.
У 1882 році в Москві організовувалась промислова виставка. Працюючи над її освітленням, І. П. Усагін винайшов трансформатор змінного струму. Про це дізнався ректор університету, німець О. Шульц. І коли на засіданні товариства московських любителів природознавства професор Єгоров зробив доповідь про винахід Усагіна, із заявою виступив Шульц, намагаючись довести, що першість у винаході трансформатора належить німецьким ученим. Гідну відповідь йому дав професор К. А. Тімірязєв, який заявив: «Це наклеп, це лика брехня! Все це не більш як чергове шахрайство якихось ділків. Трансформатор — велике дітище Росії, витвір російського геніального самородка, вченого Івана Пилиповича Усагіна».
Відомо, що винахідником радіо є російський учений О. С. Попов. Цей винахід Попова намагався привласнити італієць Maiрконі.
Так само іноземна література приписує іноземним вченим такі російські відкриття, як електричне освітлення, винайдене П. М. Яблочковим. як електричні лампи розжарювання, винайдені раніше Едіссона О. М. Додатним. як парова машина, винайдена російським винахідником Ползуновии, як вольтова дуга, відкрита В. В. Петровим та ін.
Металографічні дослідження методом травлення шліфів уперше застосував Павло Йетрович Аносов — начальник уральських златоустівських заводів — у 1831 році, і лиг ше через 32 роки після Аносова над цим методом почав працювати Серба. Проте засновником його проголошено Сербі, а не Аносова.
Одним з найцікавіших і широко використовуваних в наукових дослідженнях явищ, відкритих за останній час, є так зване «комбінаційне розсіювання світла». Це явище має велике значення для розуміння природи світла. Досить сказати, що за 19 років після його відкриття у всіх країнах світу появилось кілька тисяч наукових праць, присвячених цій проблемі. Явище це було відкрите радянськими вченими Ландсбергом та Мандельштамом і одночасно індусом Раманом (1928 рік). Однак, радянські вчені вже тоді правильно його зрозуміли, а Радіан у пертих повідомленнях дав йому хибне тлумачення. Незважаючи на це, ефект комбінаційного розсіювання світла дістав назву «ефекту Рамана» і під нею фігурує в іноземній літературі.
Як бачимо, з особливим заповзяттям іноземна буржуазна наука намагається привласнювати винаходи радянських сучасних учених, або принаймні принижувати досягнення радянської науки. Ганебні, огидні намагання! Саме працям радянських вчених світова наука зобов’язана безліччю найяскравіших своїх здобутків. Саме радянський вчений академік А. Ф. Поффе заклав основи сучасної фізики кришталів. Нову революційну теорію мови створив академік Марр. Вчення про умовні рефлекси належить I. II Павлову. Фізик Д. В. Скобельцин винайшов
новий метод дослідження космічних променів. Цей метод дав можливість зробити ряд видатних відкрить.
Нові шляхи в науці прокладеш нашими вченими Рождественським, Фрідманом, Мандельштамом, Папалексі, Андросовим, Бергом, Введенським.
Очолювана академіками Виноградовим і Бернштейном російська математична школа в галузі теорії чисел, теорії імовірностей завоювала собі право па безсмертну’, славу.
Особливу цінність являють праці радянських хіміків, вихованих школами А. С. Фаворского, С. В. Лебедева і М. І. Бєлінського в галузі високомолекулярних сполук; на основі цих праць побудована промисловість синтетичного каучуку і штучного палива для моторів.
Покійний академік О. О. Богомолець зробив дуже важливий винахід — антиретикулярну цитотоксичну сироватку, запровадження якої в умовах Великої Вітчизняної війни врятувало життя багатьом тисячам бійців.
Однак, якщо цілком зрозумілі ті низькі мотиви, які спонукають іноземну буржуазну науку до спроб обікрасти вчених нашої країни або применшувати значення їх робіт, то цілком незрозуміло, недопустимо, недостойно, коли досягнення нашої вітчизняної наукової думки замовчуються в нашій же радянській науковій літературі, А таких фактів є чимало.
Систематично викладати фізичну хімію перший почав у 1865 році Микола Миколайович Бекетов у Харкові. Він був одним з піонерів фізичної хімії. Однак, ім’я Бекетова зовсім не згадується у багатьох наших навіть великих підручниках.
Розвиток виробництва анілінових барвників став можливим лише після того, як славетний російський хімік Зінін відкрив спосіб добування аніліну з нітробензолу. Один з видатних сучасників Зініна, Гофмал. сказав про ці роботи так: «Коли б Зінін не зробив нічого більше, крім перетворення нітробензолу в анілін, то й тоді б його ім’я лишилося записаним золотими літерами в історії хімії». Проте в багатьох наших підручниках органічної хімії ім’я Зініна теж не згадується.
В наших підручниках по парових турбінах дуже багато говориться про закордонні машини і зовсім мало про наші вітчизняні агрегати.
В поширеному підручнику «Бурівня нафтових та газових свердловин» проф. А. Ц. Щацова дуже багато приділяється уваги популяризації та вихвалянню закордонного обладнання і приладів, які поступаються якістю перед радянськими.
Коли заходить мова про вимірні прилади, деякі наші викладачі називають тільки' іноземні марки і забувають про унікальні точні прилади, виготовлені в радянських лабораторіях багато років тому і якими ми користуємось і досі.
У підручниках з фізики замовчується роль О. Г. Столетова у вивченні фотоелектричного ефекту,. Говорячи про обчислення енергії атомів, автори підручників здебільшого посилаються на метод Хартрі. забуваючи. що більш досконалий і зручний метод дав наш радянський фізик І. А. Фок.
У підручнику для вузів проф. Іноземцева «Теплові двигуни» в розділі про реактивні двигуни є чимало посилань на німецьких, англійських і французьких дослідників. Жодним словом, проте, автор не згадав про роботу геніального російського вченого і дослідника Ціолковського.
Про що свідчать згадані факти і які нам треба зробити з них висновки? Вони свідчать про те, що деякі наші учені ще хворіють на плазування перед буржуазним Заходом та його культурою, недооцінюють сили і величі вітчизняної науки, недосить пройняті почуттям радянської національної І гордості.
Колектив викладачів Львівського політехнічного інституту вирішив повністю подолати в своєму середовищі всякі прояви такого схиляння перед Заходом і тим забезпечили правильне навчання і виховання студентської молоді.
З цією метою в колективі проведено і провадиться ряд заходів по пропаганді і популяризації досягнень вітчизняної науки. На засіданнях Вченої ради нашого інституту, на наукових конференціях заслухані доповіді: «Про досягнення радянської науки за ЗО років», «Про характерні риси радянської науки». «Патріотичний обов’язок радянських учених» та інші. На засіданнях кафедр обговорено питання про досягнення вітчизняної науки і техніки, пріоритет російських і радянських учених у тій чи іншій галузі наукових знань. Зараз кафедри інституту переробляють навчальні програми, маючи на меті широко висвітлити досягнення нашої науки, визначити місце радянських учених в наукових відкриттях і дослідженнях. На окремі підручники зроблено докладні рецензії.
Ми вважаємо, що подібна ж робота має бути проведена в утіх вищих навчальних закладах республіки.
Великий мислитель і геній людства П. В. Сталін закликав нашу наукову інтелігенцію — перевершити найближчим часом досягнення науки за межами нашої країни. Радянська наукова інтелігенція має все для виконання цього завдання. Але найперше. що потрібне для цього, це, щоб кожен науковий діяч справді глибоко любив передову’ науку нашої великої радянської Батьківщини.
С. ЯМПОЛЬСЬКИЙ, доцент, директор Львівського політехнічного інституту.
До торговельних відносин між СРСР і Болгарією
Переговори, які відбувалися .між Міністерством Зовнішньої Торгівлі СРСР і Болгарською Торговельною Делегацією, закінчилися 1-го квітня ц. р. підписанням Договору про торгівлю і мореплавство і Угоди про взаємні поставки товарів на 1948 рік.
Договір про торгівлю і мореплавство передбачає застосування принципу найбільшого взаємного сприяння в питаннях торгівлі і мореплавства.
Угода про взаємні поставки товарів визначає обсяг і порядок здійснення взаємного товарообороту в 1948 році.
Договір про торгівлю і мореплавство і Угоду про взаємні поставки товарів підписали: від радянської сторони — Міністр Зовнішньої Торгівлі А. і. Мікоян і від болгарської сторони — Міністр Торгівлі і Продовольства п. К. Добрев.
2-го квітня Болгарська Торговельна Делегація відбула з Москви.
Повідомлення міністерства закордонних справ Чехословаччини
ПРАГА, 2. (ТАРС). Міністерство закордонних справ Чехословаччини опублікувало таке повідомлення про обставини, за яких намагалися втекти за кордон колишні чехословацькі міністри Шрамек і Гала.
«При розслідуванні спроби доктора Шрамека і Гали нелегально втекти за кордон, — говориться в повідомленні, — були виявлені факти, які доводять, що ця спроба старанно підготовлялась за прямою участю деяких співробітників французького посольства і деяких французьких громадян. Розслідування показує, що співробітники французького посольства були посередниками в передачі писаного розпорядження доктора Духачека обом колишнім міністрам, в якому говорилося, щоб вони вчасно були на аеродромі. Співробітники французького посольства причепили на чехословацьку автомашину новий номер і літери дипломатичного корпусу. До Чехословаччини був посланий літак, який мав доставити обох колишніх міністрів за кордон, чого не могло б статися без прямої участі французького посольства в Празі та офіціальних осіб поза Чехословаччиною.
У зв’язку з цим чехословацький уряд заявив французькому урядові протест і зажадав відкликання винних чиновників французького посольства та вжиття інших необхідних заходів».
Чехословацьке телеграфне агентство додатково повідомило, що під час урядової кризи міністри, які подали у відставку, діяли за цілковитою згодою і підтримкою іноземних діячів, які намагалися вплинути на чехословацькі внутрішні справи. Чиновник французького міністерства зовнішньої торгівлі сприяв листуванню реакційних політиків, які втекли за кордон, з колишніми міністрами, а чиновник французького посольства використав своє привілейоване становище для того, щоб організувати втечу міністрів за кордон. Було виявлено, що цю втечу готував празький адвокат Карл Корнель за вказівкою Духачека. Ні Духачек, ні Корнель не діяли в цій справі самостійно, а були в тісному співробітництві з чинами французького посольства. В організації втечі брав участь заступник військового аташе при французькому посольстві в Празі Жорж Венсен. Він провадив переговори з Корнелем і самими втікачами на Раковницькому аеродромі, з якого вони мали вилетіти за кордон. Поблизу аеродрома були помічені інші чиновники французького посольства. Судячи з деяких обставин, говориться в повідомленні агентства, можна припустити, що ця спроба була лише ланкою в довгому ланцюгу втручання західних держав у суверенні справи Чехословаччини.
Протести проти дискримінації негрів в американській армії
ВАППНГТОН, 2. (ТАРС). Голова профспілки провідників спальних вагонів, яка входить до Американської федерації праці, негр Рандольф, виступаючи в сенатській комісії у справах збройних сил, заявив, що він агітуватиме за проведення загальнонаціональної кампанії громадянської непокори, спрямованої проти військової повинності і загального військового навчання. Заявляючи, що протягом передвиборного року обидві головні американські партії «панічно граються питанням про громадянські, права», Рандольф сказав, що «негри не мають наміру боїютися за демократію за кордоном, доки вони позбавлені демократичних свобод удома».
Гостро критикуючи політику відокремлення негрів від білих у збройних силах, він підкреслив, що «негри вимагають повного і рівноправного громадянства».
Відповідаючи на запитання сенатора Морзе, Рандольф заявив, що він передбачає «загальнонаціональну кампанію терору проти негрів, які відмовляються вступати до армії», але що негри готові піти на жертви.
Голова «Комітету боротьби проти расової дискримінації в армії» Рейнольдс заявив про свою підтримку програми громадянської непокори Рандольфа. Проте Рейнольдс зазначив, що він підтримуватиме програму військового навчання, якщо расова дискримінація у збройних силах буде ліквідована.
4
РАДЯНСЬКА УКРАЇНА
З квітня 1948 року.
ФАШИСТСЬКИЙ ТЕРОР У НІЛІ
НЬЮ-ЙОРК, 2. (ТАРС). Як повідомляє кореспондент агентства Ассошіейтед Пресс, президент Чілі Гонсалес Відела оголосив, що він запропонував конгресові прийняти закон про заборону компартії. Одночасно Гонсалес Відела наказав створити спеціальну поліцію для охорони залізниць і різних комунальних підприємств під тим приводом, що нібито «комуністи недавно пустили під укіс кілька поїздів».
У всьому світі міцніє рух на захист відомого чілійського демократичного діяча сенатора Пабло Неруда. Кореспондент агентства Ассошіейтед Пресе повідомляє, що група чілійських і мексиканських діячів культури звернулася до президента Мексіки Алемана з просьбою надати притулок Пабло Неруда.
Нью-йоркська організація, яка представляє 102 відомих американських письменників і артистів, до якої входять Марк Вандорон. Доротті Паркер, Хеммет, Адаміч, Віллард, Сойєр. Грот, опублікувала текст листа, надісланого Гонсалесу Віделз з протестом проти переслідувань Неруда і з вимогою відновити його в громадянських і політичних правах.
ВОЄННА ІСТЕРІЯ В США
НЬЮ-ЙОРК, 2 (ТАРС). Ще до затвердження конгресом нової програми озброєнь, запропонованої на минулому тижні урядом, військові кола вживають підготовчих заходів для величезного розширення збройних сил та озброєнь.
Вашінгтонський кореспондент газети «Нью-Йорк тайме» повідомляє, що представники збройних сил готуються до проведення обслідування 11 тис. промислових підприємств для визначення можливості виробляти на них різні військові матеріали.
Агентство Юнайтед Пресс повідомляє, що міністерство авіації оголосило про виключення п’яти великих літакобудівних заводів із списку «зайвих заводів». До числа цих підприємств входить завод компанії «Боїнг ейркрафт компані» в Уічіта (штат Канзас), на якому під час війни було зайнято ЗО тис. робітників.
Усю цю воєнну істерію активно підтримують промислові магнати США.
ФАШИСТСЬКА ЗМОВА В ІТАЛІЇ
РИМ, 1. (ТАРС). Газета «Републіка» повідомляє з Туріна. що, за наявними там відомостями, конспіративна фашистська організація «Антибільшовицький фронт» зосереджує в своїх руках нитки широко розгалуженої змови з метою державного перевороту в разі несприятливих для християнсько-демократичної партії результатів виборів 18 квітня. Змова ставить собі на меті відновлення фашистського режиму в Італії. ліквідацію партій, парламенту і демократичних свобод з тим. щоб повернути до влади політичні сили, частково усунені після 25 липня 1943 р.
«Антибільшовицький фронт» одержав у своє розпорядження зброю і кошти після створення легальної фашистської організації «Мовіменто сочіале італьяно» і підтримки, поданої органами американської та англійської секретної служби. На чолі організації після таємної наради керівників у Мессіні в грудні минулого року був поставлений маршал Джонатані Месое. 19 лютого в Римі при сприянні колишнього агента Овца (фашистська таємна поліція) генерала Пієке, який повернувся на службу в міністерство внутрішніх справ, відбулася нова нарада керівництва «Антибільшовицького фронту7».
На цій нараді був вироблений план дій підпільних напівлегальних і легальних фашистських груп та організацій на випадок збройного виступу. План передбачає спільні дії заколотників, поліції і армії, для чого всім казармам на території Італії постачається додаткова кількість зброї. Створено військово-політичний апарат для захоплення влади.
На нараді змовників було вирішено вступити в контакт з Ватіканом.
Палата представників США схвалила законопроект про «допомогу іноземним державами
ВАШІНГТОН, 1. (ТАРС). Палата представників США 329 голосами проти 74 схвалила законопроект про «допомогу іноземним державам». До цього законопроекту включено «план Маршалла», який поширюється також і на франкістську Іспанію.
Законопроект передбачає асигнування в 5,3 млрд. доларів на перший рік здійснення «плану Маршалла». 570 млн. доларів на воєнну та економічну допомогу Китаю. 275 млн. доларів на додаткову воєнну допомогу Греції і Туреччині. 60 млн. — до фонду організації Об’єднаних напій на подання допомоги дітям.
Законопроект, схвалений палатою представників, відрізняється від законопроектів, схвалених сенатом. 1 тому буде потрібне об’єднане засідання обох палат для погодження законопроектів. У той час. як палата представників об’єднала всі програми по поданню допомоги іноземним державам в один законопроект, сенат схвалив окремі законопроекти иро асигнування 5,3 млрд. доларів за «планом Маршалла», 463 млн. доларів на економічну та воєнну допомогу Китаю і 275 млн. доларів на воєнну допомогу Греції і Туреччині.
Перед тим як провести остаточне голосування по законопроекту, палата представників прийняла ряд поправок і включила франкістську Іспанію до «плану Маршалла» 188 голосами проти 104.
Спорт
В Києві відбулися всесоюзні спортивні змагання товариства «Труд» з гімнастики. На фото: учасник змагання майстер спорту Леонід Тимошек (Москва), який на змаганнях завоював звання абсолютного чемпіона товариства «Труд», виконує вправи на брусах.
Фото Б. Блюмен.
 — ---------• •----------------------
ВСЕСОЮЗНІ ЗМАГАННЯ ГІМНАСТІВ ТОВАРИСТВА «ТРУД»
Два дні тривали в Київському палаці фізкультури всесоюзні змагання з гімнастики добровільного спортивного товариства «Груд». У змаганнях взяли участь команди Москви, Ленінграда, Києва, Тбілісі, Одеси та інших міст країни. Високу майстерність показали під час змагань заслужений майстер спорту Заашвілі, майстри спорту Тимошек, Дідик, Набедрик. Перше місце у змаганнях зайняли гімнасти Москви, друге — команда Ленінграда.
ПОКАЗОВІ ЗМАГАННЯ З ПІНГ-ПОНГА
З метою популяризації і розвитку настольного теніса (пінг-понг) до Києва прибула з Москви команда спортивного товариства «Труд», у складі якої чемпіонка Москви з пінг-понга Лисицина, переможці кубка столиці Душкесад, Іванов та першокласні гравці Макаров і Лістерман. Москвичі зустрінуться із збірною командою міста та командою товариства «Будівельник».
Зустріч Іллі Еренбурга з письменниками Києва
Учора в клубі письменників відбулася зустріч лауреата Сталінської премії Іллі Григоровича Еренбурга з письменниками столиці Радянської України.
Коротким вступним словом вечір відкрив голова Спілки радянських письменників України О. 6. Корнійчук. Від імені всіх присутніх він сердечно поздоровив тор. Еренбурга з присудженням йому Сталінської премії за роман «Буря».
В своєму виступі Ілля Еренбург висловив подяку за гостинний прийом в Києві і відзначив, що йому приємно було дізнатися про присудження почесної нагороди в рідному місті. Еренбург докладно розповів про свою роботу над романом «Буря», прочитав уривки з цього роману та з комедії «Лев на площі», а також відповів на запитання присутніх.
Бюро консультацій
Щоб допомогти працівникам галузевих науково-дослідних установ та працівникам сільськогосподарського виробництва^ і лісового господарства. Академія наук УРСР організувала бюро консультацій. Це бюро подає письмові та усні консультації з питань використання органічних, мінеральних, бактеріальних та інших добрив і обробітку грунту, організації полезахисних лісових смуг і лісокультурної справи, раціонального використання сільськогосподарських машин, тракторів, акліматизації, добору і вирощування паркових, плодових, ягідних та овочево-баштанних культур, захисту рослин від шкідників.
У роботі бюро консультацій беруть участь дійсні члени Академії наук УРСР М. М. Гришко, О. І. Душечкін, В. П. Поспелов; члени-кореспонденти П. С. Погребняк, А. А. Василенко, П. М. Василенко, Є. В. Звєрозомб-Зубовський, П. А. Власюк; професори, доктори та кандидати наук В. П. Муравйов, Т. Т. Демиденко, А. С. Оканенко, Б. Н. Середенко, А. Я. Зражевський, Д. Р. Лихвар та інші.
За консультацією можна звертатися на адресу: м. Київ, Володимирська вулиця, 54, Академія наук УРСР (відділ сільськогосподарських наук).
Заступник редактора Д. ПРИКОРДОННИЙ.
ПРОГРАМА ОСНОВНИХ ПЕРЕДАЧ РЕСПУБЛІКАНСЬКОГО РАДІОМОВЛЕННЯ
Працюють радіостанції на хвилях 1209,6 м. і 49.83 м.
З КВІТНЯ ВВЕЧЕРІ
17.00 — Для дітей. Радіокомпозиція «Док-Кіхот». *7-45 ~ Б- Полевой «Повість про справжню людину, „„І5„ ~ Передача для молоді. Стаття секретаря ЦК ЛКСМУ Л. Гладкої «Масово-політична робота серед молоді в період сівби». 18.30 — Концерт для молоді. 19.00 — Трансляція з Москви.
«Останні вісті»: 8.35: 10.00; 13.40; 18.00.
В ТЕАТРАХ
ОПЕРИ та БАЛЕТУ ім. Т. Г. ШЕВЧЕНКА (Володимирська, 50). 3/ІУ — Кармен. 4/ІУ вранці — Молода гвардія, ввечері — Лебедине озеро.
УКРАЇНСЬКОЇ ДРАМИ ім. їв. ФРАНКА (в приміщенні Палацу культури робітників хлібопекарської промисловості, Межигірська, 2). 4/ІУ вранці — Молода гвардія, ввечері — Остання жертва.
РОСІЙСЬКОЇ ДРАМИ ім. ЛЕСІ УКРАЇНКИ (вул. Леніна, 5). 3/ІУ — Безумный день или женитьба Фигаро. 4/ІУ вранці — Остров мира, ввечері — Бессмертие.
МУЗКОМЕДІЇ (вул. Червоноармійська, 51-a). 3/ІУ — Бідний студент. 4/ІУ вранці — Кето і Коте, ввечері — Вільний вітер. Початок вистав о 12 год. дня і о 7 год. 30 хв. вечора.
АДРЕСА РЕДАНЦІЇ: Київ, вул. Коцюбинського. № 7. ТЕЛЕФОНИ: комутатор 4-65-56, 4-65-57, заст. редактора 4-82-96, секретаріат 4-82-01, відділ листів 4-22-53, міжміський 5-41-47, нічна редакція 5-90-26, в справах об’яв 4-65-56, 4-65-57.
ЕФ 01803.
Друкарня з-ва ЦК КП(б)У «Радянська Україна». Київ, Прозорівська, 59, тел. 5-90-26,5-20-25, 5-51-32.
Зам. 1290.
