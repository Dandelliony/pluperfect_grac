                          ПО РОСІІ.
— Сучасна статистика. За минулий місяць з 1 по 28 февраля в різних містах Росії винесено 60 смертних присудів. Виконано смертних кар 28. Найбільше смертних кар припадає на города: Вороніж —15, Чернігов —5, Київ —8, Одеса і Тифліс по 2, Полтава —1. Смертні присуди по городах поділяються так: Вороніж —24, Ташкент —6, Тула —5, Катеринбург —4, Красноярськ і Севастополь по 3, Москва, Катеринодар, Харьків і Чернигів по 2, Вільно, Варшава, Грозний, Мінськ, Київ і Тифліс по 1. Серед присуджених до смертної кари в Красноярську єсть один неповнолітній (18 літ) Іван Кудрявцев. Всього за 1910 рік присуджено до смертної кари —85 душ, а покарано —60. 
                                                  (Н. Р.).

— Переслідування за дозволені книги. З лаудонської волости, венденського повіту, ліфляндської губ. „РЬчи“ пишуть про цікавий факт, що має принціпіальне значіння. Було в лаудонській волості латишське просвітне товариство „Живучесть“. Мало воно свою бібліотеку. В апрілі 1909 року молодший помішник повітового начальника д. Віталь зробив в помешканні товариства трус і забрав 80 книжок на тій підставі, що йому був наказ забрать в бібліотеці товариства „всі книги, що мають зміст громадського характеру“. Книжки ці одвезли в жандармське управління і там з 80 книг признано недозволеними три: Браке „Долой соціалъ - демократовъ“, Райніса—„Сборникъ статей трудъ“ і журнал „Будущность“ (всі видання на латишській мові) 28-го мая закрили товариство, а 28 ноября арештували завідующого бібліотекою Августа Сталіня та двох бібліотекарів. Через кілька днів їх випустили під заклад і притягли до відповідальности по 129 ст. за росповсюдження цих книжок. Тимчасом ці видання не значаться в спискові заборонених книжок і вільно продаються по всіх книгарнях. Коли притягнули до відповідальности бібліотекарів, то поклали їм обвинувачення, що вони мов повинні були самі знати зміст тих книжок, хоч у спискові заборонених книжок їх і немає. Газета запитує, де ліфляндська адміністрація найшла такий закон, щоб примушував бібліотекарів знати і читати всі книжки, які бувають в бібліотеці? 
— Тиф серед ченців. „Од. Н.“ к пишуть з Кишиньова, що там, в новолямецькому манастирі винайшли ціле кубло тифозних хворих і звідтіль розповсюджується пошесть по всій окрузі. Виявилося, що тифозна пошесть почалася в манастирі серед ченців ще в декабрі, але начальство манастиря ніяких засобів не робило. Ченці слабували, вмірали і були певні, що це Божа кара, а через те нічого не робили, щоб припинити пошесть. Єдиний „лікарь“ тут—це ротний фершал, що 50 літ тому скінчив „курс“. Що то були за ліки—можна собі уявити. Тимчасом пошесть перейшла на прочан, ті рознесли її по селах. Пошесть пішла гуляти по всій окрузі. В манастирь та на село викликано тепер лікарів з Одеси, Білграда і Бендер. В манастирі лежить хорих тепер: ЗО ченців, 17 ноків та 12 прочан.
—З Дального Сходу. З Харбина і взагалі з півдня Манджурії надходять трівожні вісти: помічають дуже вороже відношення до європейців з боку китайців. В Харбині чекають навіть погрому. Багато росіян виїздить на ст. „Погранічную“. Бували випадки нападу на європейців: так, напр., в Ціцікарі напали на російську пограничну сторожу, на ст. Аіда напали на російську колонію. Всі ці вістки дуже турбують людність. „У. Р.“ констатує, що відношення китайців до росіян рішучо змінилося: од попереднього мирного настрою не лишилося й сліду.
— Республіка в Тайзі. Кореспондент благовіщенської газети „Эхо“ сповіщає, що в тайзі, албазінської округи, в тридцяти верстах од станиці, заснувалося велике село. В селі цьому оселилися ті, що добувають золото. Село це нагадує відому Желтугинську республику. В селі єсть скілька крамниць, гостинниця; инші потрібні інстітуції. Народу там до 400 душ і добувають багато золота. Керує селом „презідент“ з матросів. Товариство має виборних суддів, театр в якому раз-у-раз йдуть вистави. Артистів, що добре грають, публіка надгорожуе жетонами з „ерніка“. Ці жетони потім обмінюють на золото.
— Не зловив —не кажи, що злодій. Цікаву справу з адміністративного життя подає „РЬнь“. Ще в осени 1909 року засланець священик о. В. Думбадзе зняв історію з приводу хабарництва станового пристава в'ятської губернії д. Павловського. Цей адміністоатор вигадав нові способи брати у засланців. Він несподівано обявляв засланцеві, що мусить перевести його в инше місце — дуже глухе та далеке. Засланцеві, розуміється, це не подобається. Починають торгуватися і кончається тим, що за п'ять карбованців д. Павловський перевод одміняє. О. Думбадзе подав про це заяву начальствові. Начальство мовчало. Енергійний священик не зупинився на цьому і звернувся до прокурора. Тут теж мовчали. Нарешті о. Думбадзе подав усю справу в листі до газети „Вятская РЬчь“. В цьому листі він оповідав про всі шахрайства і прохав пристава притягти його до суду за брехню та неправдивий донос. Пристав мовчав собі, наче це не про нього йшла річ. Тоді в „Вят. РЬчи“ надруковали де-які посвідчення засланців, що платили хабарі д. Павловському. Тут вже вмішалася губернська адміністрація і послала свого чиновника Стефановського робити слідство. Чотирі місяці тяглась справа і нарешті вирішилася. д. Стефановський потребував поперед всього квітанцій од засланців. Ці квітанції мусіли свідчити, що засланці давали гроші д. Павловському. Розуміється, що нема такого дурня, хто б, беручи хабарі, давав про це квітанції. Квітанцій не давав і д. Павловський. Коли засланці заявили, що квітанцій немає, д. Стефановський сказав: „Ну, коли у вас немає росписок, то і знайте: не зловили, не кажіть,що злодій“. На цьому „слідство“ і кінчилося. Пристава Павловського „для пользи служби“ перевели в друге місце, дальше од енергійного священика Думбадзе.