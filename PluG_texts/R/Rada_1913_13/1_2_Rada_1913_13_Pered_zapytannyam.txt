Щоденна діяльність багатьох наших міністерств останніми часами на брала такого характеру, що можна подумати, ніби єдина мета цеї діяльности—постачити якомога більше матеріялу для думських запитань. У цій похвальній роботі ні одне міністерство не заслуговує закиду за лінивство, але перевершило всіх все-таки міністерство народньої освіти. Можна подумати, що воно поставило собі завданням постачити як найбільше матеріалу для думських запитань. Ще не встигла нова Дума приступити до “творчої” роботи—а вже перед нею опинилося скілька запитань про діяльність міністра народньої освіти. Кадети вносять запитання з приводу циркуляру Кассо про зміну правил для шкільних бібліотек, при чім зазначають, що Кассо не мав формального права зміняти ті правила, які видані законодатним порядком. Але кадети—ліві, й можна їх запідозрити в несправедливости до Кассо. Отже й блатонадежні октябристи вносять у Думу запитання про політику Кассо в середніх школах, особливо наполягають на те, що догляд за учнями тепер доручено поліції. Відомо, що на октябристах у Думі кінчається те, що власне може називатися Думою, й коли навіть ці помірковані носителі парламентської ідеї вважають необхідним голосно виступити проти новітньої політики міністерства народньої освіти, то значить, що ця політика зо всякого погляду могла б бути кращою. Це, так би мовити, сьогодняшній день. Але в перспективі, і то в найблизчій, малюється ще ціла низка подібних запитань. Почати з відомого циркуляру Кассо про навчання инородців Закону Божого; як відомо, фактично цим циркуляром скасовано право инородців, дароване їм царськими указами, навчатися в урядових школах Закону Божого рідною мовою. Можна думати, що в справі цього циркуляру в найблизчім часі буде внесено запитання в Думу: про це, очевидно, подбають сторонництва національні—польське коло, мусульманська фракція та шипі. Та старанність міністерства йде далі і сьогодні ми довідуємося з такого авторитетного джерела, як „Новое Время”, що Кассо постановив скасувати правила 1-го ноября 1907 року, які дозволяли користуватись при навчанні в инородчеських школах—очевидно, приватних—рідною мовою. Користуватись рідною мовою є думка дозволити тільки в тих місцевостях, де діти зовсім не знають великоросійської мови, і то з умовою, що вже з третього року кавчання всіх предметів, опріч Закону Божого й рідної мови, буде вестись великоросійською мовою Треба сподіватись, що ця нова „реформа“ знов послужить матеріалом для думського запитання, хоча б з боку тих самих національних сторонництв, що інтерпелюватимуть з приводу скасування права инородців на навчання Закону Божого рідною мовою.