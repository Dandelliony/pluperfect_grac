Знов таки османському царству приходиться пережити небезпечність військового бунту, в Царьгороді сучасні яничари ще раз зробились хазяйками, і героєм дня вдруге став Енвер-бей, молодий турецький офіцер, який з часу великої революції 1908 року, був верховодом усього нового руху. Він і тепер, в голові маленької, повної палкого патріотиюзму купки, звалив старе міністерство насильством і сміливо ухопив в свої руки будучність рідної Турції. Ледве 82 роки має Еявер-бей, якого їмя знов наповняє собою цілий світ. Вперше виступив він 1908 року, бувши вже тоді, при своїй молодості, у чині майора. 

Без малого сім літ провів він в невпинній боротьбі з непокірними албанськими племенами Вчившись у німецького перетворителя турецької армії фон дер-Гольца-паші, Енвер був з початку щирим прихильником сучасних ліберальних змагань, що вспіли охопити більші частини турецького офіцерства. З небагатьома товаришами роспочав він в 1908 році похід на Монастир. Щастя та успіх всміхнулися Енвер-беєві. Повстання македонського війська цілком вдалося. Підгнивша наскрізь самоволя провалилась і Турція добула жадану конституцію. В перший час молодотурецького панування Енвера послали до Берлину воєнним атгаше, але недовго зміг він там пробути.

Настала крівава контр - революція 1909 року. Енвер-бей, поспішив, нігде не зупиняючись, до армії генераліссімуса Махмуда Шефкета-паші, щоб з ним та його заступниками вдарити на Костянтинополь і там обороняти молоду конституцію проти старого тиражна. Щастя знов було вірним Енвероїві. Придушили контр революцію. Зникнули Абдул Гамида з престолу і замінили слабовольним братом — Магометом V за калифа. А Енвер, одруживсь з одною з його дочок, незабаром вернувся до Берлину на своє місце.

Але вже наближалась доба, коли батьківщині в лихій біді вдруге зробились душе потрібні його услуги. В листопаді 1911 року несподівано загуркотіли італійські гармати перед Триполісом. Невеличкі турецькі бойові сили в Лівії ледве боролися з дужим військом італійців. Зразу здавалося, що місцеві племена бедуїнів не зхочуть втручатися в цю боротьбу. 

Переодягшись арабським ученим, мов на крилах, погнав туди з півночи Енвер-бей. Йому вдалося перебратись через єгипетський кордон та попасти в Кіренаіку. А що він тут зумів натворити із своєю малою купкою регулярних вояк, — просто нагадувало неймовірну казку! Він наче викопав з землі цілу армію. Йому, зятеві самого „повелителя правовірних”, вдалося заохотити до боротьби з навісними, „непроханими гістьми“ тубольців і довше року давати енергійну одсіч ворогам. Нарешті, італійці, все таки, його не

перемогли Дрібною ‘партизанською’ війною недавав він їм передихнути і навіть як вже замирились Італія з Туреччиною, а Отоманську державу почали тиснути нові вороги в Європі, і вона мусила відріктись своїх африканських володінь на користь Італії, Енвер не хотів ще покласти зброї! 

Торік весною росповсюдилась по світу звістка з Кіренаїки, ніби він помер через люту пропасницю від своїх ран. Уся Італія цьому дуже зраділа, мов найбільшій побіді. Але він був живий та ще вспів наробити багато клопоту ворогам! Тільки тяжкі удари долі, яких зазнала його батьківщина на Балканах, воюючи з 4-ма союзними христіянським королівствами, приневолили Енвера кинути країну його блискучих успіхів. Він поспішив до розбитого рідного війська і одна його присутність знов міцно одушевила замучених борців до дальших боїв під Чаталджою. Бажання уряду небезпремінно за всяку ціну помиритись з Болгарією, Грецією, Чорногорією та Сербією суперечило його планам. Знов він кинувся до Стамбулу, сміливим замахом перекинув міністерство старого дипломата Кіаміля паші. 

Чи щастя і на далі служитиме своєму улюбленцеві молодому герою турецької революції?! 

Сергій Вердяев.

