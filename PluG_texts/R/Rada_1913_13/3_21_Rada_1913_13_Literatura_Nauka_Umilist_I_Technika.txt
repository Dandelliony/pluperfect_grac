Література, наука, умілість і техника.

        = Рисунки К. Брюлова. Проф. М. Сумцов умістив на стор. „Южнаго Края“ цікаву замітку про рисунки К. Брюлова—відомого учителя малювання Тараса Шевченка. Рисунків цих залишилося до сотні—пером, олівцем, коліровими олівцями на 22-х аркушах. Зміст їх дуже ріжноманітний—голови собаки, вола, офіцер, козак—піший, козак—верховець, цілі жанрові сценки, пейзажі і т. и.

         Рисував їх Брюлов ще за школярських своїх років, а переховувались вони в семьї харьківського лікаря К. В. Шебаліна, батько якого був товаришем Брюлова по академії художеств. 

        = 3 приводу третього конкурсу проектів памьятника Т. Шевченкові відомий художних Іван Труш висловлює в „Ділі" такі міркування: Комітет повинен дбати, щоб дальша робота для придбання поважного проекта відбувалася і на дальше в Київі, тим паче що тут живе кілько поважних артистів, які в силі, при добрій волі, рішати найповажніші артистичні проблеми. Із українців назву от хоч би Кричевського, Красипького, Іжакевича і Холодного, з російських Святославського, дотеперішнього члена жюрі, найповажнішого репрезентанта малярської штуки у Київі. 

        Помилку зробив комітет, що при першім і другім конкурсі визначив дуже малі нагороди та назначив при другім конкурсі малий строк. Не треба було визначувати при другій конкурсі по-за другою і третьою нагородою ще пьять дрібних (по 100 карб.) так названих добавочних нагород, поставлених цілком зайво як-би для заохоти. Це мало прикрі наслідки, бо заохотило масу дрібних бездатних різьбарів брати участь в третім уже поважнішім конкурсі з єдиною нагородою 3.000 карб. Прикрі були наслідки, бо на конкурс прислано ледве два-три дуже лихих проекти і масу праць, які не можна не назвати—гумористичними. Усіх проектів було 37 не вчисляючи сюди чотирьох, висланих з Кракова і зі Львова, що не наспіли до Київа Крім того надіслано ще якісь дивні рельєфи і цілком неудачні рисовані проекти, які не могли входити в оцінку, бо не відповідали уже по своїй формі вимогам конкурсових постанов. 

        Склад жюрі поставив себе до всього надісланого рішучо і однодушно негативно. Цей факт буде мати такі наслідки, що змінить у загалу погляд на українські артистичні змагання Досі уважали в Росії слушно і не слушно усякі артистичні змагання українців за щось нижче від аналогічних змагань инших націй. Для „малоросів", увижалося досі, що всякий бог добрий: люди мали відвагу прислати на усі три конкурси яких 150 проектів, з яких що найменше яких 140 мали такий вигляд, якого не стрічаємо ніг де при поважних конкурсах инших суспільностей; на українські виставки картин даються звичайно праці недозрілі і дивоглядні, які рідко коли надсилають де-инде: українські літературні видавництва переповнені всякими потворами, які також рідко де подибуємо. По згаданім рішенню жюрі почнуть люде ставитися до українських маніфестацій инакше, а це друге plus в справі збудовання памьятника Шевченка у Київі. Третього, ще важнішого ріиз'а; виготовлення гарного проекти, гідного імени Шевченка, треба дальше вичікувати.Cavant concules—комітетові, щоб дальші змагання були докінчені якнайгарнішим результатом!

        =Союз славянських академій. На загальному зібранні петербурзької академії наук затвержено в остаточній редакції проект статута „Союза славянських академій та наукових товариств", ініціатива заснування якого належить одділові: „русскаго языка и словесности”. 

        Думка заснувати союз славянських академій і наукових товариств виникла на підставі переконання учених в тому, що для розвязання де-яких наукових питань доконче треба звернути на них увагу і скупчити зусилля учених спеціалистів всіх славянських народностей. До таких питань належить, напр., дослідження доісторичного минулого, котрим обьєднується славянство.