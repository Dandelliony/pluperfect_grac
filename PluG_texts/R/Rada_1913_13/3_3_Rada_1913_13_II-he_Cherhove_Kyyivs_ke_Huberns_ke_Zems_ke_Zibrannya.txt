	Вчора у домі дворянства відкрилось друге чергове київське земське зібрання.

	 Перед переходом до порядку денного предсідатель фінансової комісії гл. Рева робить доклад зібранню про лихе становище земських финансів. Причину такого становища він бачить у тому, що багато рухомого майна не підлягає земським податкам. Через це терпить справа поліпшення земського хазяйства. Він докладує зібранню про постанову фінансової комісії і просить губернське зібрання, щоб воно просило уряд про передачу земству обкладання податками земель церковних, манастирських і залізнодорожних, а також про попудний збор на користь земства з товарів, що провозяться по залізнодорошеим лініям Київщини і підїздним шляхом. Од себе гл. Рева додає, що він би хотів бачити земство увільненим од адміністративної опеки, яка гальмує справу ведення земського хазяйства. 

	Гл. Демченко висловлює побажання дорожно-будівельного одділу земства, щоб земство у цьому році звернуло більшу увагу на будівлю доріг у губернії і щоб збільшило асігновку на дорожно-будівельні потреби.

	 Далі предсідатель губернського земства д. Суковкин повідомляє зібрання про те, що зроблено управою для скликання загально-земського зьїзду у Київі підчас виставки. Він доводить до відомости зібрання, що підчас свого пробування у Петербурзі, коли він докладував про цей зьїзд міністру внутрішніх справ, то його доклад був зустрінутий ним без співчуття Програма зьїзду, яку виробила київська земська управа, прийнята майже цілком багатьома земствами. Земств, що одмовились од участи в зьїзді не багато; більшість же земств чуло відгукнулась на заклик київського земства. 

	Далі зібрання розглядає доклад земської управи по дорожно-будівельному одділу. Де-які пункти цього докладу, як напр. асігнувания г. Київу 35 т. на дороги, викликає гострі й затяжні балачки між представниками города й иншими гласними. 

      На зібрання прибули майже всі губернські гласні. 

Сесія буде тягнутись 4—5 днів.