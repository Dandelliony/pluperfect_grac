Відгуки на капітуляцію Б. Савінкова.
У Берліні ніяк не зрозуміють. 
ВАРШАВА. З Берліну повідомляють, що преса жваво обговорює відомости про процес Савінкова. 
Газети вмістили повідомлення „Роста" й радіовісника „Ратау" й додають до них свої коментарі. Берлінський „Руль" у статті 
Григорія Ландау бере під сумнів арешт Савінкова й його свідчення. У статті Ландау „доводить", що Савінкова не могли 
арештувати. Коментуючи промову Савінкова на суді, Ландау каже: „цього ніяк не можна зрозуміти". 
"За свободу" - під редакцією Б.Савінкова
ВАРШАВА. Справа Савінкова хвилює всю польську пресу. Частина газет між иншим ПіІСівський „Робітник", „Кур'єр Поранний" 
та инші роблять натяки на те, начеб-то промова Савінкова на суді сфальсифікована та що Савінков того не міг сказати. 
Савінківська газета „За свободу" сьогодні знову вийшла з зазначенням „за редакцією Б. Савінкова". Газета вмістила люту 
статтю, в якій доводять, що відомости про арешт Савінкова та його заяви, —„радянські вигадки". Редактор газети Філософов 
в інтерв'ю з співробітником газети „Кур'єр Поранний" заявив: —„більшовики знайшли людину, подібну до Савінкова й 
примусиди 'її говорити від імени Савінкова". Але частина газети вже переконалась у правдивости повідомлення і містить 
ріжні матеріяли, як інформаційного, так і статейного характеру про цю справу. Загальний настрій газет підвищений.
