	ПО УКРАІНІ. У КИІВІ.
--- Молебень. Вчора, в Царський день, у Софіевському соборі був урочистий молебень. Було все київське начальство. 
--- В канцелярії генерал-губернатора. „К. В.“ сповістили, що на вільну посаду управителя канцелярії п. київського генерал-губернатора призначено чиновника головного управління в справах місцевого хазяйства—п. Булгакова, 
--- Німецьке параходство. У Берлині зібрався гурт великих німецьких капіталистів, щоб завести нове параходство на Дніпрі. Гурт має шість милійонів марок капіталу. Німці хотять завести пасажирське та грузове параходство дніпрове з зовсім новими порядками. Спершу будуть вони робити собі параходи, пристосовані до Дніпра. Для цього позаводять майстерні в одному з оцих городів; Київ, Черкаси, Кременчук, Катеринослав. Правління товариства буде в Германії, а головна контора в Київі. 
--- Про смерть акадениста. Студенти київської духовної академії вже поховали студента 1-го курса Гортуляиського, що помер од дифтериту. Покійний тільки цеї осени вступив до академії, присланий на казенний кошт з володимирської семинарії. 
---В залізнодорожному управлінні. Новий начальник матеріяльної служби управління півд.-зах. дороги інженер Прохоров починає свою службу 1-го ноября. 
--- Вечір школи М. В. Лисенка. В суботу, 23 октября, в народній авдіторії (Бульв.-Кудр. вул.) буде перший в цьому році вечір учеників музичнодраматичної школи М. В. Лисенка. Між иншим, декламуватимуть ученики української драми (клас М. М. Старицької). 
--- Народній концерт. Сьогодня в народній авдіторії народній українськоросійський концерт. Початок у 7 годин увечері. 
---Божевілля семинариста. Учора в нашій газеті повідомлялось про божевілля Морачевського, семинариста У кл. київської семинарії. Хворого вже завезли до псіхіатра д-ра Леплинського. Коли д-р не візьметься одходить його сам, тоді буде одвезено до Кирилівської лікарні. Цікаво, що коли хотіли везти його, слабий не згоджувався і поїхав тільки тоді, коли замкнули товариші, запрошуючи їхать „до гвардії» (божевільний вважав себе Царем Петром Великим). Бувша в лікарні перед тим, хворий клик ш до себе де-яких товаришів і балакав з ними. Кожного з них питав, чи вірує в Бога і радив триматись вегетаріанства та не пити горілки. Також питав слабий, чи знають, хто він такий? Як одказували йому „Морачевський", то він усміхався і додавав: „Ну, після довідаєтесь! ц Коли ж одказували: „Петрь Великій", то він ніби тішився, додаючи: „так, молодчина; ти будеш щасливий". 
--- Союзницькі збори. Вчора в Купецькому зібранні одбулись збори союзників. На 12 1/2 год. прибув воєнний оркестр і лаврський хор. Принесли 11 прапорів союзницьких. Одправили молебен. Були п.п. генералгубернатор, губернатор, віце-губернатор, команд, військом, архиреї. Після молебна говорились промови. З Купецького зібрання пішли з прапорами до думи. І там казали промови, бажали, щоб нова городська дума була „русской и православной". На сам кінець хтось пораяв „покачать" студента Голубова, роспорядчика цих зборів. „Покачали» і подались до Михайлівського манастиря. 
--- 3 Київщини. Муштра. На станції Христиеівка залізаодорожаїй елужащий Гермая зібрав з школярів двохклаеової залізнодоржаьої школи „2 потъшныхъ" роти. Головні пункти програми для навчання рот: „разсыпной строй", вартова служба, титулованая і оддання чести. Активну участь бере також і завідуючий цією школою. Почесний доглядач рот-інженер Де-Вітт. 
--- Великі проценти. В останній час в селах Васильківського повіту — Матюшах, Шамраївці, Руді, Трушках та инших — дуже піднялись проценти на позичкові гроші; беруть 15—20—25 і 30 карб, одного проценту на рік за 100 карб. Найчастіше позичає гроші біднота, що повернулась з Сірих Клинів, Туркестанів та инших місцевостей, куди недавно була вигнана злиднями. І все це через те, що в цих селах немає ні одного позичкового товариства, яке-б допомагало бідним селянам і погреба в ньому дуже велика. 
---3 Волині. Арешт кулака. Начальник сискного одділу (в Житомирі) Мишевський, після трусу .в кватирі, Де найшов силу доказів, заарештував кулака Шпільберга. Є 15 свідків його ЗЛОЧИННОЇ ДІЯЛЬНОСТІ!
---Одкриття Ровенської біржі- 17 октября в г. Ровно одбулось одкриття біржі, а 18 октября вона рооаочала СВОЮ діяльність. 
--- 3 Поділля. Служащі на майбутній залізниці. В уставі товариства нової подільської залізниці, що прокладається в межах південно-західного краю, сказано, щоб всі служащі і директора правлінь були русского походження, а директора, вибрані акціонерами, були затверджені в цьому званні міністром доріг. Через це інженер доріг С. К. Подгурський ОДМОВИВСЯ од своєї кандідатури і предсідателем правління подільської дороги вибрано і затвержено інженера Руїна, одного з помішників начальника північно-західних доріг. Без городського голови. В Могильові уже третій місяць немає городського голови і це дуже погано одбиваеться на матеріальному становищі города. На одному з засідань дума ухвалила замостить гранітом Гречеську вулицю. Виконуючий обовязки гор. голови член управи Хаджі—-і замостив цю вулицю, але наполовину старим камінням, а не гранітом і вулиця нікуди нездатна. Взагалі Хаджі хазяїнуе не досить гарно: Йому город на роз'їзди дає сотні карб., а він їздить городськими кіньми та ще й хурман з пожарних. (В. Ж.). 
---Люде слабують. Нас сповіщають: що в околицях м-ка Окни, балтського повіту, дуже лютує Дифтерит. Діти мруть, мов мухи. І що вже лікарь не робе, щоб селян привабити до лікарні, так ніяк не хочуть слухатись. А коли який й догадається привезти, так або пізно вже, коли пройшло вже днів 4 —5, або тоді, коли немає у лікарні сироватки дифтеритної. Тоді скажуть, щоб приїзжий пішов і взяв у аптеці, прийшов сюди й тоді прищеплять. Але ж він ні за що не купить за гроші. „Коли Бог дасть, то й так пройде" —ка- —та й везе хвору дитину додому, а дома дитина й помірне. 
--- Пожарка справа. Пожарні г. Могильова цілий день бувають на городських роботах. Обслуговують вони го родську управу: будують водопровод, возять каміння та пісок для бруку, возять козакам солому, всякі матеріяли для городських будинків. В пожзрній лишається тільки староста та вартовий, а пожарних та коней—немає. Всіх пожарних в городі 19 душ і 15 коней. 12 октября пожарні, заморені городськими працями, не хотіли їхати на пожежу в Карпівському яру. (В. Ж.). 
--- 3 Чернігівщини. Досить харчів. На запитання губернського присутствія, чи потрібна буде в біжучому році урядова продовольственна допомога селянам на Чернігівщині повітові з'їзди повідомили, що потреби не видко, бо врожаї були гарні. 
--- Пожежа. З октября в с. Козилівці, сосницького повіту, через необережність селянки Ницюкової, згоріло 27 селянських дворищ. Втрати на 13.350 карб. 
--- з Полтавщини. Асігновка. Зіньківеьке земство асігнувало 2.000 карб, на організацію агрономичної допомоги в повіті. 
--- Трата 2.000 карб. В констянтиноградській почті викрито трату грошей 2,000 карб. Для ревизії виїхали з полтавської почтової контори Якімов та менший ревизор контрольної палати Кирпатовський. 
---Другий вибір повітового наблюдателя. Вибори кандидатів на посаду полтавського повітового наблюдателя церковних шкіл, зроблені полтавським одділом єпархіяльної шкільної ради на засіданні 1 севтября, касіровані єпархіяльною шкільною радою. Останній кандидат, без виборів, священик кафедрального собору, о. М, Чубов, одмовився бути наблюдателем, і через це призначено другі вибори на засіданні одділу трьох кандидатів на посаду повітового наблюдателя. 
---З Харківщини. Народні читання. Валківське сельсько-господарське товариство ухвалило організовати в повіті народні читання по землеробству та садівництву і улаштувати літом будучого року виставку ягід. 
---Городська дума 1 губернатор. Харьківська городська юридична комісія пораяла городській думі поскаржитись сенатові на постанову губернатора про судову відповідальність гласних за нараду, на якій обмірковувались кандидатури членів городської управи. 
---3 Каторинославщини. Нова почта. В с. Кінські-Роздори, олекс. пов., одкрито почту. 
--- Роботи в нижнедніпровських майстернях незабаром значно побільшаться, бо начальник доріг наказав, щоб всі непотрібні вагони, які зараз занехаяно, поправити в нижнедніпровських майстернях. 
--- 3 Херсонщини. Донос студентів союзників. Студенти-союзаики одеського університету прохають начальство звернути особливу увагу на заколот лівого студенсгва. 
--- Забастовка. В Одесі в адмиралтействі „Русскаго Общ. Пар. и Торг." забастовка, про яку сповіщалось у „Раді", закінчилась якось несподівано. Робітники 11-го октября стали до роботи з тим, щоб адміністрація на протязі тижня виробила умови згода з робітниками, Замісць цього адміністрація почала потроху рощитувать і вже рощитала більше 100 чоловік, і не тимчасово, як раніш обіцяли, а на завжди, бо заставляють забіратя вкладки з „ссудозберегательной" каси. (, Власн. коресп.) 
---3 Кубанщини. Нафта. В юрті станиці Ширванської, майкопського одділу, на ділянці Шпіса з глибини 190 саж. вибух фонтан нафти, який дає в сутки 30 тисяч пудів.
