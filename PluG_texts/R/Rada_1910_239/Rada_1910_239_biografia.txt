Бібліографія.
Вільне Слово. Збірка Друга. Радомисль, 1910. Стор. 40. Ц. 20 к. В статті про першу збірку „Вільне Слово" (ч. 115 „Ради") я, вказуючи на зріст української літератури, зазначив, що все те, на чому нема печаті літературности, мусить вже ховатись по кутках, гуртуватись в своєрідні літературні кола, бо критика українська, зміцнена зростом рідного письменства, сміливо одмітає плевели його, дбаючи не за кількість, а за вартість літературної продукції. Збірка перша „Вільне Слово 4 « дала захист скільком невдалим письменникам, і в своїй статті, „Нелітература" на численних виписках я Доводив всю безнадійність літературних спроб тих авторів. Друга збірка переконує нас, що автори зробили де-який поступ в нелітературности, що в звязку з иншими де-якими з'явищами творить погрожуючі сімптоми, а якими слід змагатися і оберігати літературу від підробок під неї. А поступ ось в чому: Передмова до першої збірки жаліється на „літературну узурпацію але ще в досить пристойнім тоні; передмова до другої збірки вже ясно й певно звузилася до незадоволення моєю статтею і видавництво, не бажаючи відповідати на статтю „Нелітература» (ніби я про що-небудь питав —я казав з приводу сумного факту), попросту вилаяло мене: „це не критика, а якісь клоунські смішки та морги"..., а далі вилаяно вже по латині, але ще грубіше. Передмова має 5 рядків, присвячених лайці; причини не показано, свідомо зрікаються докладної відповіді, щоб відповісти лайкою— це поступ, і поступ в бік нелітературности. В оглаві на обгортці читаємо: Карський В.: Поезії. — Поріг. З тексту довідуємося, що „Поезії» —це переклад з Шекспіра (один вірш), а „Поріг» —пере- з Тургенева; в заголовку великими літерами вгорі стоїть „В. Царський», а нижче маленькими літерами „Переклад з Тургенева». Читач знає, що в літературі буває инший порядок. Зазначаю ці дрібні факти, бо на 40 сторінок розложистого друку вузенького формату книжки і цього досить, щоб судити про належність до літератури наших авторів. Д-ій М. М-ка дав продовження своєї статті „Про поезію і поетів" з приміткою до першої частини, де, в супереч передмові, таки відповідає мені, але схаменувшись, що того не варт робити, поспішив вилаяти, не порушивши таким побитом цільности збірника. Окрім того автор чогось думає, ніби я злякався, що у нього „хватило духу виказати свої теорії про поезію"; але я тільки дивувався тій надзвичайній сміливости, що людина виказує недоладні, кумедні погляди, нічим не доведені твердження. Тепер же М. М-ка вхопився За слово „свої ц і з гордістю заявляє, що він „написав оцю статтю тільки для того, щоб в ній висловити свої (це великими літерами, В-ко), ще раз кажу — свої погляди, в які я вірю" (стор. 27). Так само розвязно М. М-ка росповідає про те, що йому довелось вислухати багато словесної критики, „яка (характерно) одноголосно вказувала мені на те, що мої погляди зовсім не відповідають тим, які викладаються по школах". Наївність М. М-ки переходить всякі межі, бо сам він зауважує: „характерно", а того 1 не примітив, що критика і писана, і словесна до учебників його направляла, щоб доучитися. До тих же учебників треба відправити автора, коли він каже: „Що до мови поета, то я знов відріжняю поетів в прямім, не розширенім в инше поняття значінні, від художників слова». Це треба твердіше вивчить, що поетом називається не той, хто пише вірші мовою розміреною, а той хто висловлює свої думки в образах; а віршована мова, до якої так припадає М. М-ка, є другорядне з'явище в поезії. Але д-ій М. М-ка сміливо на 10 сторінках переоцінює всю українську літературу... і я дозволю собі подати тільки де-які уривки, щоб читач сам міг бачити, якого гатунку сміливість проявляє не література. „Письменна поезія українська бере початок з Т. Шевченка", (ст. 29). У Котляревського; „світогляду нема, до життя підходив тільки з краєчку, від загалу вище не стояв». „Коли б Франку дати мову (вільну віршовану), він би досягнув теї висоти, на якій стоїть Шевченко». „До Грінченка я прикладаю мірку на дар природи, Грінченко працьовник і в поезії. Самий процес творчості не вимагає ніякої праці". (Ст. 33). Творчість Чернявського „ніби творчість поета». (Ст, 35). В. Забіла і П. Карманський—„віршовники, які виходять на базар життя з лірою старців, розпускають бентежне голосіння і псують здоровим людям нерви". Ю. Будяк—„пише мозолями працьовитої руки». О. Олесь—„вірші Олеся тілько надзвичайно гарні, але не сильні». „Але сказати, що Олесь поет — рано". „Поет дужий, однаково, як в дрібних творах, так і в великих". (Великі по М. М-ку — довгі, В-ко). Наговоривши таке про наше письменство, нічим не довівши своїх вироків на українських поетів, автор ще в кінці додає, що справа „по своїй важності і обсягу, вимагає не статі, а цілих томів». Це сміливість, про яку недавно писав С. Єфремов, яку можна переносити спокійно тільки вики іувши оту писанину за борт літератури. Що до инших творів, то ось половина вірша Самійленка, не Володимира, звичайно, а Віталія; Вона його ніжно кохала, А він і не чув, і не знав; Вона із ним жити бажала, А він тоді другу кохав. За малими винятками (поезія П. Тенянка) все в цьому збірникові ображає узурповану видавцями назву збірника, „Вільне слово"—одне, як неможлива балаканина, що нічого спільного з художністю не має („Пташки  д. Гамалії, „Вона" Віт. Самійленка, „Почта“ Ф. Никипольчука» „Перед святками" М Голубенка, „З мого життя» Самотнього, „Пролітають наші роки" М. Марченка), а друге, як самостійні твори (3 переклади Гамалії і Карського і переспів з Руданського П. Ковальчука). „Вільне слово" зовсім вільне хіба тільки від усякої літературности і складачі повинні розуміти, що сучасність вимагає добірного матеріалу літературного і наше громадянство виросло настільки, що може відріжнити підробку під вільне слово від справді вільного могутнього слова. Ан. Василько.
