Чи обізвуться?
Законопроект про початкову школу все ще служить головною темою дебатів у Державній Думі. Досі в справі законопроекту взагалі й з приводу окремих його положень з'осібна вже встигли висловитись представники ріжних думських груп. Між иншим, промовою Покровського висловились у справі національного боку законопроекту соціальдемократи, промовою Капустіна-октябристи й промовою Яблоновськоро—поляки. Устами Покровського соціальдемократи сказали, що вони вимагають початкової школи рідною мовою. Правда, Покровський не перечислив тих національностів, які мають право на вживання своєї рідної мови в школі, але це цілком у дусі російських соціальдемократів промовляти формулами, а не конкретними поняттями. Добре, одначе, й те, що соціальдемократи хоч прінціпіально висловились за національну школу— для них це, у всякім разі, значний крок наперед.
За національну школу висловились і поляки устами Яблоновського, чого зрештою й треба було сподіватись. Правда, Яблоновський промовляв тільки в інтересах польської національности й критикував законопроект тільки з погляду тої шкоди, яку він принесе полякам. Але само собою ро-зуміється, що цю промову можна повним правом вважати висловом загальних поглядів польських депутатів на справу націоналізації початкової школи Пригнічений розуміє пригніченого, й не може бути сумніву, що коли б у Думі почало обмірковуватись питання, скажемо, про українську мову в початковій школі, то голоси ляків напевне не були б подані „проти".
Висловились і октябристи устами одного з найбільш порядних своїх представників, Капустіна. Як і личить октябристові, Капустін дуже туманно згадав про „справедливі домагання всіх народностів", а зате дуже твердо наполіг на те, що „школа насамперед повинна бути русскою". Гаразд, більшого й сподіватись не можна було від октябриста, навіть од найпоряднішого з них, і нам лишається тільки приняти цю промову „до відомосте“.
Праві й націоналісти давно вже висловились цілком категорично у цій справі. „Россія для русскихъ"—ось формула їх поглядів на національні мови в початковій школі. А що розуміти під цею формулою—це давно відомо. Тим-то праві й націоналіста тепер навіть не потребують наново висловлюватись у цій справі: їх позіція вияснена раз назавжде.
Таким чином, з приводу національних мов у початковій школі висловились представники всіх думських течій і фракцій. Та ба— не всіх. Ще не висловились кадети. У своїх промовах вони дуже охоче полемізують з прихильниками церковної школи, з великим запалом виголошують туманні фрази й речення, але національний бік справи вони чомусь старанно обходять і обминають. Не хотілося б робити образливі здогади з цього приводу, але треба все таки признати, що така тактика дуже непевна й не „тактовна". Очі багатьох милійонів „инородчеської" людности зведені тепер на Думу що то вона постановить для них, а кадети наче води в рот понабірали. Так ніби й не зручно трохи виходить.
Мовчать і депутати з України про національні потреби тої людносте, представниками якої вони себе іменують. Порадити б їм взяти приклад з польських депутатів—але це даремна праця. Глухі вони до наших потреб і німі, коли про них доводиться говорити. Може, зрештою, й знайдеться серед них яка небудь „біла ворона" з більшою свідомістю своїх обовязків і промовить два-три слова в оборону найбільш нещасливої з усіх недержавних національностей Росії, але не справи значно не змінить. Погляд на депутатів з України, як на людей цілком байдужих до інтересів місцевої людности, справедливий досі, зостанеться справедливим і на далі.
А от з дивною мовчазністю кадетів ніяк не можна примиритись. Що разу, коли тільки в Думі виникає яке небудь питання національного характеру, кадети сім разів міряють, а потім або нічого не відрізують, або відріжуть таке, на що й дивитись не хотілося б.
Тепер справа, одначе, стоїть так, що мовчати далі не можна. Законопроект швидко посувається наперед, і недалеко вже до того часу, коли його буде затвержено й переведено в життя. Коли законопроект буде затвержено в його теперішнім вигляді, обездоленими зостануться всі недержавні національносте Росії, а особливо—українська національність. Треба отже тепер, поки ще є яка небудь змога, запобігти цьому, хоча б для того довелось напружити всі сили. Тим менше права мають тепер кадети мовчати й прислухатись до всяких своїх рефлєксій.

    
