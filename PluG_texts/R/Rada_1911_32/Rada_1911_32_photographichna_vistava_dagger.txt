Якийсь лисенький добродій несамовито крутився по залі, кричав, робив надто екстравагантні порівняння, і все це з почуттям не то якоїсь власти, не то з призвичайки лаяти і "разоряться".—Та за що тут гроші з публіки деруть, що це за фотографії, це якась мазня, мутність така, що нічого розібрати не можна і це ще загранишні фотографи.
Тут я ще найшов пьять шість фотографій справді добрих наших руських фотографів, а решта все єрунда. — Просто не можливо дивитися, це все одно як картинна виставка: підійдеш близько, якась мазня, нічого не розбереш, відійдеш далі зовсім чорт знає що.
Так репетував при мені на виставці "Даггеръ" один з стовпів істинноруських гуртів у Київі (як потім я довідався). Решта публіки, хоча й не проявляла своїх ночувань так експансівно, але по виразу фізіономій можна було догадуватися, що вона стільки ж розуміється на цих фотографіях, як і на образах новітніх малярів. Тут справді само собою напрошується порівняння між новітньою малярською і новітньою фотографичною штукою.
І треба сказати, що фотографи чимало помогли малярам, виявивши своїми фотографіями (кінець XIX віку), як не слід малювати, а малярі багато посунули вперед фотографичну штуку, довівши і показавши, як слід фотографувати. Малярі з оправданною погордою ставлялися до фотографів, котрі витягали з природи всі деталі, яких людське око ніколи не бачить і які для вражіння не важні. "Регіструйте собі деталі для ілюстрацій в наукових книжках, але не мішайтеся до нас, копіюйте зовсім точно наші образи в журналах, але не кажіть, що ви творці". Так говорили малярі до фотографів. Всі ваші фотографії, нагадують бридкий, застиглий академізм з його мертвими позами гіпсових статуй, з штучним неприродним рухом і т. и., а з неудачних творів своїх слабших товаришів вони глузували, звучи їх фотографіями.
Проте не глузування і кпини помогли фотографам вибратися на новий шлях, але практика, а власне репродукції з образів гарних малярів.
Фотограф бачив, що зроблена його власними руками фотографія з гарної картини виглядає зовсім инакше, дає настрій і тому далеко цікавіша, ніж фотографія зроблена його ж таки руками з того ж самого краєвиду, але просто з природи. Повстало питання, чому це так? Прийшлося перевірити фізичні теорії, розглянути фізіологичні основи вражінь, котрі робить природа на очі; і тут їм прийшлося просто вивчити те, що ще було записано у Леонарда да Вінчі, і у новітніх малярів, а головне, уважніше ставитись до власних вражінь. Переконалися вони тоді, що рекламні особливости об'єктивів, котрі можуть однаково різко брати і при тім одночасно і близький передній і далекий задній плани, що ці особливости важні для дуже спеціальних цілів, а для артистичного вражіння вони непотрібні. Почали робити спроби і переконалися, що дуже гарні фотографії з природи, незвичайно поетичні, можна робити зовсім без об'єктива, вистачає тільки фотографувати через дуже маленьку дірочку. Але й цього мало: довідавшись, що малярі уміють дати певний настрій, чи через власну композіцію, чи пейзажем, уміють надати портретові не тільки точну геометрічну копію, але те глибше, що є в людині, її псіхичний склад, її настрій, внутрішню її вартість, вони й собі почали пробувати видобувати те. І от фотографи тоді переконалися, що для того треба не тільки простої техничної виучки, але й глибоких студій над природою, любови до неї, одним словом треба як і маляреві вродитися артистом, вражливою індівідуальністю.
У ліпших фотографів, постепенно зникла ця огидна сіметрія груп, різкість портретових знімків, а в пейзажах обов'язкове колись то по самій середині дерево. — Далі виявилося, що для гарних пейзажів треба стратити дуже багато часу, і власне не тільки на те, щоб найти його, а головне щоб діждатися відповідного освітлення. Часто зовсім не цікавий на перший погляд пейзаж стає незвичайно цікавим перед бурею, коли небо закрите грізними чорними хмарами. Тут уже при перших же спробах лехко було переконатися, як можна утворяти настрій в фотографіях. Для цього треба підстерегти настрій в природі, і зафіксувати його.
І от справді на виставі „Даггеръ" можно найти чудові зразки таких настроїв. Очевидно впорядники вистави задалися цілею дати тільки сучасний напрямок фотографічної штуки, без історічної перспективи, бо ми находимо між старими одного тільки англійського фотографа, що помер уже літ з десять назад (№ 184—188), решта ж все нові школи й напрямки і при тім майже з усіх західних держав — Англія, Америка, Германія, Франція, Італія, Швейцарія, Данія, Голландія, Бельгія, Австрія, Венгрія і Російські. Велика шкода, що впорядчикам не довелося залучити скількох японських фотографій пейзажів, бо в фотографії пейзажів вони такі ж майстрі як і в малярстві їх. Мені пощастило бачити скілька таких фотографій в одного італійського інженера в Неаполю і просто таки дивуватися тим шедеврам, — така на них делікатна воздушна перспектива. Але сяк чи так, а на цій виставі ми бачимо, в якім напрямку почалися розшукування сучасних фотографів, і скільки вони осягнули і куди дійшли.
Навіть на перший погляд видно багато дуже цікавого. Ну от хочай би № 234, 236, 237. Це бельгійська група, або школа, як хочте її назовіть. Скільки тут і смаку, і правди, і делікатности!
Що це бельгійські твори, ви пізнаєте зараз же, бо тут відбивається національна флямійська традіція. Ви тут почуваєте заповіти старого Поттера, Гобелли і т. и.
Коли я стояв і розглядав їх, до мене підійшло двоє якихсь молодих людей з питанням: — ну скажіть, на милость Божу, де тут гарні фотографї, а де гірші? Таке щире запитання прийшлось до смаку одному з впорядчиків і він дуже довго і охоче росповідав. Мені теж скортіло додати де що і я потім звернувся до них. Ну, погляньмо ще, кажу, на оці бельгійські.
Правда, — тут не наведено на фокус, нема жадної різкости, а подивіться яка перспектива, правда?
Так, але чим же це добре?
— Відступіть трошки і погляньте на ці хмари № 286, що насупилися над цею вузенькою бельгійською улицею, що вони вам кажуть?
—"Та сум, нудьгу нагоняють, я не хтів би мати її на стіні, бо мені здавалося б, що на дворі завше така погода, що от-от зараз буде дощ і ще й вітер неприємний".
— Дуже добре, того тільки фотографу артистові і треба було. — Пригадайте собі образ "Над вічним покоєм" Левітана.
Під тими хмарами ви теж на захтіла б ходити. Так і з цею фотографією. Гляньте ще на № 234, який делікатний пейзаж, який тонкий ніжний сей туман і ся худоба на переднім, або навіть скоріше тут на середнім плані. Яка глибока перспектива почувається, ці дерева, як вони стоять на своїм місці, і яка просторінь глибока чується за ними під цим туманом.
Але дивіться, нічого не наведено різко на фокус! А тепер ходімо до того ліса російського фотографа, що так уподобався тому лисому крикунові. Ну що ж? ви бачите всі дерева, ясно, всю кору на них, однаково ясні і деталізовані і ті великі дерева, що на передньому плані і ті малі, що на заднім. Який же вам настрій дає ця фотографія?
— То єсть, як вам сказать, настрою нема але ж це дуже ясна, гарна фотографія, чисто зроблена!
— Правда, вимочена в золоті вона добре, але самий то пейзаж, що на вас навівав? Що ви скажете про нього, як підете собі до дому, чим він пам'ятний вам буде?
Молодий чоловік трохи подумав і сказав:
"Ну, отто-ж і пам'ятать буду, що хороша фотографія, ясна; ліс, дерев'я світло!".
— "А про бельгійські?" 
— "Ну, вони сум нагоняють, неприємний настрій теж, ну але для пам'яти справді пам'ятливіше, трудно забути!"
"Ото то-ж бо і є, ви не забудете того настрою бельгійських фотографів, бо до вас уже промовляв артист своєю душею, це він вибірав і вихопив той настрій з природи і дав його вам, а кора дерев — вона для вас не цікава, таких як той ліс ви бачили тисячі фотографій і в пам'яти вони не лишаться!"
Подивіться тепер на сходи в німецькій школі, ось в церкві два дідки слухають проповідь, вони гамбурзькі працьовиті бідняки, завше невиспані, а тут ще й проповідь нудна, от вони задрімали, і ви помічаєте, як в одного з них капелюх з рук от от вилетить.
Деталів, подробиць нема, а вражіння суцільне. Або № 385 — чоловік і жінка; тут настрій іділічний навіть і при повній ясности проривається наверх. Дивіться як тут монахійська школа робить свої живі портрети. А ось № 364 — портрет Штука — яка сила, хоч з багатьох поглядів сей портрет можна бракувати. А ось подивіться, що за роскіш nachthang автора „Buxensteina" № 312. Що за настрій викликає ця стара баба, що немов привид у ночі під деревами бреде; тут усе неясно, нічого добре не видно. Це уже трохи штучний спосіб, передати денні знімки, як нічні, але настрій все ж сильний.
А ось порівняйте портрет голандський № 396 — фізіономія рибака, хоча весь з яснами морщинами, як чудово він передав заскорузлі, скаменілі, як і це мабуть міцне камяне тіло лиця, ті думки, не повертливі, тяжкі, скоріше одну думку, і гляньте ось на № 249 венгерського автора Weizr, жіноча головка, зовсім неясно роспливчато знята. Як чудово вона виявляє якийсь внутрішній настрій непостійности, присущий цій дівчині. — А ось в тім же венгерськім відділі № 305 (Тайна), дитина говорить щось матері. Що то за роскіш? я не бачив у Венгрії малярів, котрі б передавали так мяхко і делікатно настрій, як цей фотограф. А ось чудові пейзажі французькі № 406 Руан (автор Demachy), що за дивна передача цього старого міста, з його чудовою готицькою вежою в туманній перспективі; 722 — осінь з перспективою незвичайно настроєвою і № 485 автор Tuyo Свята молитва, як це настроєво! Про англійські і американські багато треба б сказати, але звернім увагу на один замок № 196 на тлі хмар яка краса, який настрій? так і стають і виринають з пам'яти повісти Вальтерскота, чудові жнива, в тумані, робітники фермери в полі, № 220, 221, 217 і др. надзвичайно гарно характеризують туманний Альбіон. — А та далечінь, безконечна сумовита перспектива, де вона взялася, як її видобути, витягнути на папері? Америка як і Венгрія дала силу портретів і між ними багато незвичайно гарних. Дуже сильна картинка—фотографія локомотиву на рельсах біля якоїсь фабрики з чорними коминами і тим густим димоватим воздухом, таким антипатичним і важким, що здається він тобі душить горло (№ 178). Між австрійськими цікавий образок на дюнах № 116 і дуже настроєвий корабель парусний на морі; так і чути тут Хорватські береги. Між російськими також багато не поганих, напр. № 71 — Муретова. В темній хаті сидить баба над якимсь лахміттям; № 68 — портрет. Чудові рижські морські знимки (61, 62, 63); гарний туман в березовім гаю № 10. А ось Новіцький з своїм жанром, повним меланхолії, і суму, безповоротного горя.
А тепер гляньте знову на той ліс що зовсім так зфотографовано, як мальовані картинки Вжеща, або Пімоненка на виставі київських художників в музею. Але розгляньмо, чи є в цій картині природна правда, або ліпше, чи робить ця фотографія на наші очі таке вражіння, як природа представлена на ній. Коли, ви дивитеся на пейзаж і бачите передні близькі дерева, то не бачите ясно далеких, бо очі на них не аккомодовані, а коли розглядаєте далечінь, то вона навіть і в морози туманна і в спеку, але тоді близьких предметів ви також не бачите ясно, бо очі до них не пристосовано.
Що ж бачимо ми на цій фотографії. А от що: одночасно і однаково ясно і близькі дерева і самі дальні, картина виходить без воздушної перспективи, зовсім плоска. — Тут є тільки більші і менші дерева, а простороні між ними нема.
От же скажіть спасибі, ви, фотографи аматори, товариству „Даггер“ за улаштовану виставку і навчіться бачити природу так, як вона уявляється в вашім оці, але тілько уважніше помічайте ваші власні вражіння від природи, то зрозумієте тоді багато де чого такого, що вам тепер здається лиш вигадкою.
Шкода, що нема на виставці кольорових знімків головне автохромів, або омнікольорів. Справді хоча це винахід зовсім недавній (всього два роки) проте результати осягнені аматорами варті уваги. На жаль дуже висока ціна негативів служить чималою перешкодою для росповсюдження цього способу фотографування, а потім і те, що цих знімків не можна перевести на папір. — Правда на виставі є три кольорові знімки (фотогуммі-друк) російського автора і вони добрі, але самий спосіб їх фотографування занадто тяжкий, щоб ставити великі вимоги авторові, в той самий час як автохром Люм'ера, або омнікольор Жугля оправдовують вимоги глядача до фотографа. Мені доводилося бачити чудові автохроми в одного досить скромного фотографа римського, а також один чудовий вечерній знімок Львова, зроблений аматором (це бачив у Львові в фотогр. складі Боржемського).
Ці фотографії показують, що, не зважаючи на свою молодість, кольорова фотографія уже може задовольняти вимоги артизму. — І ще раз скажу: шкода, що тут нема автохромів. Але аматорам ражу йти на цю виставку і поучитися, бо може тоді менше вони будуть псувати собі грошей, а знайомим настрою.