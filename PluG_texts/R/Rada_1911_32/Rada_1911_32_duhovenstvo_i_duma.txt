У Думі і в громадянстві вже скільки разів виникало питання про становище думського духовенства. Становище те, справді, дуже ненормальне. З одного боку, кожний священик-депутат має певні обов'язки перед Думою. Він повинен працювати в комісіях, брати участь у загальних і фракційних засіданнях, тратити багато часу на ознайомлення з багатьома цілком новими для нього питаннями й справами. Це все вимагає від нього безпреривної присутності! в Петербурзі, не рахуючи тих місяців, коли настають законні вакації.
З другого ж боку, священик-депутат має також певні обов'язки перед своєю паствою. Помимо цих обов'язків, які йому хотілося б виконати як найкраще. істнують ще всякі міркування практичного характеру, що змушують священика-депутата навідуватись до своєї парафії досить часто. Так, в-осени буває багато шлюбів, а в великий піст багато парафіян сповідається і т. д.
Як вийти з цього скрутного становища? Обов'язки депутата вимагають перебування в Петербурзі, а обов язки й інтереси священика вимагають частих і довгих одлучок додому, на парафію. З цеї суперечности свого становища думське духовенство ніяк не може вийти, а проте вихід необхідний, бо вже не тільки громадянство, а навіть сфери починають скоса поглядати на таке непримириме „совмѣстительство“.
Останніми часами виник навіть проект одбірати парафії У священиків-депутатів. Цей проект вже виникав не раз, між иншим, і перед роспуском обох перших Дум, —але ніяких наслідків він не давав. Не дасть він наслідків і тепер, бо коли б цей проект було здійснено, це означало б, що фактично духовенство позбавлено активного виборчого права. Який священик згодиться бути депутатом, коли знатиме, що по скінченні своєї депутатської праці він зостанеться без шматка хліба?
Може, зрештою, уряд і зважиться на таку „реформу" виборчого закону. Це, одначе, принесе більше шкоди йому самому, ніж духовенству й громадянству, взятим укупі. Тітових і Сендерків у Думі мало, а зате Євлогіїв, Митрофанів, Юрашкевичів і Богдановичів — десятки. Одначе й для громадянства краще мати в Думі хоч двох поступових представників духовенства, ніж не мати ні одного. Що ж до самого духовенства, то розуміється, що таке зменшення його прав буде йому великою і незаслуженою образою.
Таким чином, проект „одної впливової особи", як називають проект про позбавлення депутатів священиків їх посад, однаково невигідний і шкодливий для всіх заінтересованих сторін. Усі на ньому програють і ніхто не виграє.
Що ж, одначе, робити й який вихід можна знайти з цього становища?
На нашу думку, одним з виходів міг би бути напр., такий проект: Дума законодатним порядком постановляє, що священики на ввесь час свого перебування в депутатах тимчасово одставляються од своїх посад. На їх місця, знов таки тимчасово, призначаються запасні священики, які виконували бза них усі треби й обовязки перед паствою. Коли ж депутати-священики виконають свої депутатські обов'язки, тоді вони знов повертаються на свої попередні священицькі посади, а запасні священики переводяться кудись на инше місце.
Гадаємо, що такий спосіб був би корисний для всіх. Священикам-депутатам це дало б змогу щиро виконувати свої депутатські обов'язки й без турботи дивитись на свою будучність. Депутатське жалування цілком забезпечило б порядне істнування їм і їх семьям, отже з матеріального боку жертва була б не така велика. А що до Думи, то цим способом вона забезпечила б собі певне число щирих робітників, не змушених раз-у-раз одриватись од законодатної праці.