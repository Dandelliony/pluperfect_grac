В засіданні Думи буде обмірковуватися питання про те, куди направити проект про скасування „черты осѣдлоста"; октябристи вимагатимуть, щоб віддати його в комісію законодавчих міркувань, опозіція — в комісію про недоторканість особи. В дебатах візьмуть участь лідери всіх фракцій.
Праві члени Державної Ради постановили боронити національні курії в проекті про заведення земства в західних губерніях. Коли Державна Рада одкине курії, праві члени її вирішили голосувати проти всього проекту. Кажуть, що уряд також висловився за те, щоб одкинути проект, коли курії Радою не будуть прийняті.
Фінансова думська комісія висловилася за зменшення цін на цукор і за збільшення випуску цукру дрібними заводами, а також за зменшення акцизу на цукор.
Бюджетна комісія скінчила розглядання державного роспису прибутків на 1911 рік. Звичайні прибутки, збільшені проти роспису міністерства на ЗО милійонів рублів, підраховуються в сумі 2,699,628,827 р.
Надзвичайні ресурси лишились без зміни. Загальний прибуток 2.712.028.827 карб.
Фінансова комісія визнала за бажане, щоб з державного казначейства асігнували 8 миліонів рублів безпроцентної позички тим, що пострадали од землетрусу.
Православна комісія ухвалила законопроект про заснування пенсіонної каси учителів та учительок церковно-парафіяльних шкіл.
Думська бюджетна комісія закінчила розглядання роспису міністерства народньої освіти. Е. П. Ковалевський вніс було пропозіцію збільшити в 1911 році кредіт на шкільне будівництво, з приводу заведння вселюдної освіти, од 4 милійонів до 10. Передставники уряду висловилися проти такого збільшення, із побажань по роспису треба підкреслити потребу урегулювання плати, що беруть по середнім школам, маючи на увазі її порівняти та зменшити. Звертається також увага на те, що там дуже часто змінюють шкільні підручники, і що вони дорого коштують; признається де дуже не бажаним.
Опріч того пропонується відомству обміркувати питання про одкриття вищої шкоди в Кавказькому краї.