Привітання Ганні Барвінок. Український клуб послав українській письменниці Ганні Барвінок (О. М. Куліш) привітну телеграму з приводу 50-літнього ювилею літературної діяльности.
В жіночому медичному інституті вивішено таке оголошення: „Педагогична рада медичного одділу при вищих жіночих курсах в г. Київі доводить до відомости слухачок медичного одділу, що, вважаючи неодвідування лекцій і практичних занять слухачками медичного одділу вчинком "возмутительнымъ, варварскимъ" проти науки і неморальним проти громадянства, на засіданні 7 февраля постановила: 1) Коли к понеділку, 14 февраля, вчення на курсах не почнеться нормально, то всіх слухачок, які не ходять на лекції і практичні заняття, буде зоставлено на тих самих курсах на другий рік. 2) Коли на курсах будуть ще які непорозуміння в ході вчення, курси буде закрито.
Випущено з тюрми. Позавчора випущено з тюрми політичну Н. В. Шиманську, арештовану в декабрі з наказу охранного одділу.
Ревизія. Вчора чини ревизійної комісії 4 г. допитували Жилинського, в конторі якого забрато документи. Крім того вчора допитано двох сторожів, які стояли на посту, коли починалась пожежа Русановського мосту. Посвідчення їх дали багато цікавого матеріялу для вияснення причини пожежі.
Київський тимчасовий комітет в справах преси постановив позивати по 1001 ст. улож. о нак. (порнографія) редактора "Кіевской Мысли" за статтю А. Яблоновського "Коть и сверхчеловѣкъ", надруковану в 37 номері газети.
Літературна справа. На сьогодня в київському окружному суді по 12-му угол. од. призначена судова справа редактора-видавця припиненої газета „Огни“ О. Прохаско, обвинуваченої по 3 п. 1034 ст. ул. о нак. за статтю „Къ читателямъ“ в 204 числі газети "Огни", за яку цю газету й припинено.
Доклад д. Жаботинського. Позавчора в товаристві „Любителей соцільныхъ знаній“ одбувся доклад В. Е. Жаботинського на тему: „Вопросъ о національныхъ куріяхъ въ городскомъ самоуправленіи Царства Польскаго“. Доклад зібрав повну залю слухачів і був дуже цікавий. Докладчик висловив той погляд, що там, де єсть скілька національностей на одній території, потрібні при виборах національні курії. Такі курії повинно завести, на думку докладчика і в Польщі. Ширше про цей доклад подамо завтра.
Ознайомлення з матеріальною службою південно-зах. зал. дороги. Вчора у Київ прибув головний контрольор державного контроля Миколаївської зал. дорога М. А. Щукін і помішник матеріальної служби цієї дороги для ознайомлення з постановкою матеріальної служби на п.-з. залізниці.
В справі нових залізниць. Цими днями одбулося засідання харківського порайонного комітету, у якому брав участь представник південно-зах. зал. дороги.
На засіданню проект зал. дороги Гришино — Ровно відкинуто, проект Долінська — Казатин визнано бажаним. Окрім того визнано бажаними проекти 1) Штеровка — Маріуполь і 2) Розова — Таганрог.
Перше засідання городської думи одбудеться 14 февраля.
Прохання жителів г. Чигирина. В управління південно-західної зал. дороги надійшло прохання жителів г. Чигирина, за підписом 800 душ, щоб управління піддержало перед урядом клопоти чигиринського городського самопоуправління про проведення залізниці від Чигирина до ст. Фундуклеєвка.
Духобори. Вчора з Київа виїхало в Америку 70 душ емігрантів-селян з г. Карса. Вони належать до секти духоборів і їдуть в Америку, щоб там закласти хліборобську колонію. Деякі емігранти везуть релігійно-філософські твори Л. М. Толстого: "Въ чємъ моя вѣра", "Царство Божіе — внутри васъ" і инше.
Історичний театр у Київі. Київський одділ воєнно-історичного т-ва клопочеться перед городскою думою про переіменування Троїцького городського народнього театра в київський історичний театр. На сцені цього театру єсть думка ставити історичні пьєси російських авторів.
Вечір пам'яти Бекліна. Сьогодня у народній авдіторії (Бульв.-Кудр., 26) відбудеться вдруге вечір, присвячений пам'яти Бекліна.
Засідання "O-ва Экономистовъ". Сьогодні в 8 г. вечора в київському комерційному і-ті одбудеться засідання „о-ва экономистовъ“. Д. член т-ва А. Н. Куприц прочитає доклад:
"Къ вопросу о стекляной и фарфоровой промышленности Волынской губерніи" (впечатленія изъ командировки).
Потім розглянуто буде біжучі справи.
Зібрання юристів. В п'ятницю о 6 годині відбудеться в студенчеській столовій зібрання юристів, що мають скінчити курс; зібрання дозволене п. губернатором. Просять зібратись усіх, бо рішатися будуть важні справи про строки екзаменів, про вибори уповномочених і т. ин.).
Попереження про холода й замети. В управління п.-з. залізниці прийшла з Петербурга телеграма, що в районі п.-з. залізниць незабаром знову має похолодати, віятимуть великі вітри і випадуть осадки.
Адміністративні кари. З наказу п. губернатора оштрафовано за нечистоту в дворах власника домів по Кирилівській улиці 47—49 і 58—60 на 100 карб. з заміною арештом на 20 днів.
За непрописку. З наказу ц. губернатора за непрописку жильців хазяїна дому по Волошській ул., 47 Савельєва оштрафовано на 100 карб. з заміною арештом на 20 днів і кватиронаймательку Розенберг на 300 карб. з заміною арештом на два місяці.
3 Київщині. Непорозуміння. Після одкриття земської школи в селі Овсяниці, бердичівського повіту, туди було запрохано навчати Закону Божого місцевого священика Кочубинського за плату 120 карб. на рік. Священик згодився. Довго він не одержував жалування, а оце недавно земська управа вислала йому жалування, тільки не по 10 карб. на місяць, а по пять. Таке саме жалування бере і „учитель" муштри. Священик одмовився брати гроші і заявив, що надалі не буде вчити в школі Закону Божого. Земська управа скаржиться на священика духовним властям.
Погреза. В декабрі місяці слюсарь цукроварні в Монастирищах, Студзінський, одержав з м. Білої-Церкви анонімного листа. Автор домагавсь од нього передати цього листа директорові цукроварні. В листі було написано, щоб директор дав 50.000 карб. Коли ж одмовиться, то його зірвуть бомбою разом з цукроварнею. Згоду свою директор повинен був послати в Б.-Церкву листом "до востребованія". Монастирський урядник поїхав в Б.-Церкву і викрив автора анонімного листа. Автор — бувший робітник цукроварні Яков Онопрієко, якого прогнали за крадіж. Листа писав під дівтовку його 12-літній племяник Никон Онопрієнко.
Пранці. В селі Германівській-Слободі, як повідомляв наш кореспондент — здавна завелись пранці. Чимало людей можна побачити там у виразка — безгубих і безносих. Ця слабість так уже укорінілася там, що придбала собі "право гражданства": ніхто з слабих не лічиться і не збірається лічитися; діти переймають її од батьків і передають своїм дітям. Цікаво, що цею поганою слабістю хворіють не всі селяне, а половина села (село стоїть по обидва боки ставка). "Чисті" селяне не мають ніяких зносин з хворими: не женяться і не родаються. Це тільки ще й спасає деяких селян од пранців.
Нещастя. В селі Колодистому, звенигородського повіту, у селянина Ф. Полєвого згоріла дівчинка сьоми років. Діло було так: батьки порались коло хазяйства на дворі, а дітей заставили в хаті топити в грубі. Дитина натрусила собі на одежу жару; одежа зайнялась. Коли прибіг батько у хату, то на дитині уже обгоріла одежа. Ватько виніс дитину на двір і обгорнув снігом, та нічого не помогл — вона на другий день померла.
3 Поділля. Як діти привчаються до горілки. Наш кореспондент з ольвіопольського повіту подає, що там по містечках в базарні дні коло монопольок завше буває ціла зґрая дітей (хлопчиків й дівчаток) від 6 до 12 років. У кожного з них із-за пазухи виглядає шийка пляшки, а в руках чарка, а то й дві навіть. Коли хто з ярмаркових приходе пить могорич, то звичайно не має своєї чарки, і позичає у дітей, яким дає чарку, чи скільки там, горілки. Цього „мірчука“ діти зливають у пляшку і односять її до дому батькам, або тут же на місті і продадуть. Звичайно, що й самі діти ніколи не забудуть „почастуватись".
Так під вечір, завше можна бачити, як пьяні дітлахи бьються і лаються безсоромними словами, а де-котрі, то й позасипають тут таки під монополькою.
3 Катеринославщини. Українська вечірка. Наш кореспондент пише, що в селі Каменському, катеринославського повіту, у народній авдіторії ЗО января була українська вечірка. На вечірці виставляли "Сватаная на Гончарівці" та співали пісні: „Дивлюсь я на небо“, "Ой Дніпре, мій Дніпре" — та инші. Хор співав під орудою д. Виноградова. В антрактах грав власний оркестр під орудою Тиненка. В тому ж селі має одбутись святкування 50-ліття смерти Т. Шевченка.
Анархисти. В маєтку Романові, бахмутськ. пов., поліція доганяла анархистів. Убито 2-х анархистів, а 2-х заарештовано. На кватирі анархистів знайдено склад бомб, револьверів та патронів.
Свято Шевченка. В Кривім-Розі гурток місцевої інтелігенції готується до 50-літн. свят Т. Г. Шевченка, що мають одбутися 6 марта ц. р. В програму увійдуть виключно твори Шевченка. Збор піде на пам’ятник поетові у Київі.
3 Херсонщини. Арешт. Заарештовано начальника почтової контори села Калниболота, єлисаветського повіту, Гамбржевського, який потратив 3000 карб. казенних грошей.
Антисемітські малюнки. 6-го февраля на ст. Голта, вночі, хтось порозкидав одкриті листи з антисемітськими малюнками та поганими написами. Надруковані ці листи в Харькові, в друкарні Ковальова.