ПЕТЕРБУРГ. Сенатор Медем має думку увільнити 340 служащих з сибірської залізниці.
"Рѣчи" телеграфують з Гомеля, що в чернігівській губернії виселяють євреїв з сел і заводів. По лісах зроблено облави. З суражського пов. виселяють 219 сімейств.
МОСКВА. "Руль" оштрафовано на 500 карб.
Після ревизії сенатора Гаріна переведено з Москви начальника коломенського жандармського управління.
„Рус. Сл.“ телеграфують з Ярославля: купці Філіпови одписала шалонському волосному правлінню 200.000 карб, на богадільні.
З Смоленська: губернатор наказав справникам припиняти демонстрації, які підготовляються на 19 февраля.
ХАРЬКІВ. Адміністративно вислано з города адвоката Шаха, співробітника газети „Утро“.
ОДЕСА. "Союзъ русскихъ людей" клопочеться перед міністерством, щоб московських професорів, які подалися в одставку, потягли до одповідальности.
Цей же союз послав привітання морському міністрові і міністрові фінансів, які не були на балу в японського посла.
ЯЛТА. Потепліло. Вдень температура 28° тепла. Кругом бездоріжжя.
ФЕОДОСІЯ. З стараго Крима повідомляють, що там арештовано багато татар, які під великі холода самоправно рубали казенний ліс.
ОДЕСА. З багатьох південних городів надійшли відомости, що після лютих морозів несподівано потепліло. В багатьох місцях дощ. Сподіваються повіді.
ОЛЕКСАНДРОВСЬК. В степу на купця Кроза напали розбишаки і отняли в його біля 1.000 карб.