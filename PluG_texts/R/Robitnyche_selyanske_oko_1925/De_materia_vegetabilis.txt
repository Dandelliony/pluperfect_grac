Про вибір овочового матеріалу для посадки.
Вибір відповідного посадочного матеріялу має рішуче значіння на зріст, прибутковість та довговічність садка. Перше, — це вибір відповідного сорту та певність в тому, що продавець дає дійсно дерево зазначеного ним сорту. Сорти, які рекомендовані для поширення в окрузі слідуючі: яблуні — літні: папіровка, астраханське біле, боровінка, вербінське рожеве; осінні — антоновка звичайна і каміничка, пепін літовський, калівка і кронсельське прозрачне; зімні — ренет Лансберга, ренет зімній золотий, ренет Пасбуцький, ренет Семіренко, ренет Шампанський, Канділь-сінап. голубок червоний зімній і ренет курський золотий. Груші літні: лімонка, ільінка, панна, любімиця Клапа, цукровка-звалів; осінні — лісова красуля, добра Луїза із Авранжа і Вільямс; зімні — бера Лігеля, бера Арданпон. Сливи — венгерка звичайна, ананасна, яічна жовта, Ганна Шпет, свята Катерина, ренглод великий зелений і ренглот Альтана, Абрікоси королівський ранній і персіковий. Виноград — європейські сорта — Шасля білий, шасля рожевий, шасля золотистий, шасля мускатний, Модлен анжевін, португальський червоний й волове око. Зазначені сорта взагалі удаються в нашій окрузі, але в залежности від грунту і економичних умов району, в цім асортименті залишаються тільки окремі сорта найбільш відповідні умовам данноТ місцевости, що З'ясовується районовими помологичними комісіями і вказівки

в цьому напрямку можна одержати у районового агронома. Саме дерево повинно відповідати таким вимогам: 1) При огляді повинно мати всі ознаки, що воно цілком здорове, немає сухих вершків, осипавшогося до часу листа на гілочках, що є ознакою грибкасфіропсіса і таке дереве не тільки само загине, але створить небезпеку поширенням зарази і на здорові дерева садка. 2) Не треба вибірати дуже тонких жирних щеп, такі дерева по висадці за зіму примерзають, а далі пошкоджуються ожогами, кора на стовбурі присихає і до часу, коли не гине, то весь час хворіє й уявляє з себе осередок поширення різних шкідників. 3) Коли дерево виведено очкуванням, то доглядати щоб у прикорня дерезо не мало ніякої рани, зріст після зняття шипа повинен бути цілком заплившим і рана закрита, так і взагалі не повинно бути незапливших порізів на дереві. 4) Висота штамба — стовбура не вище аршина і щоб штамб добре держав крону, яка, повинна складатись з 4 до 5 головних гілок і середньої для продовження стовбура. Кращий термін посадки в нашій окрузі — це осінь, зарані до початку морозів, щоб корні, які завжди більш менш обрізують, дали напливи на порізах і по можливости і мочку. За відомостями,- зіма текучого року буде рання, а тому роботи по посадкам не треба одкладати до пізньої осени.