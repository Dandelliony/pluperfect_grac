Домантівчане перемогли темряву, — переможуть і злидні.
Наше село Домантів Золотоношського району належить до найбідніших сел Полтавщини. Село велике до 4000 народу, але землі селянські дуже погані: піски, солончаки з болотами, та й тих не багато. Свого хліба рідко кому стає до весни, а є такі, що й весь рік купують його. Аби не риба та по части сіно, то не відомо що й робили б селяни. Хоч лягай та поміряй. Але мабуть ця загальна бідність хороша школа, бо вона виховала серед Домантівчан велику громадськість та товариську солідарність. Наслідки цих гарних рис зараз усім кидаються на очі, навіть тим, хто перший раз бачить наше село В селі що-дня базар, де селяни що-дня збувають свої продукти. Тут же велика крамниця Домант. Споживчого Т-ва, яка б і в другому місці не була останньою. За якихсь 3 — 4 роки Т-во має до 5000 карб, свого власного капиталу і зараз дя куючи безпосереднім звязкам з центрами, має можливість багато

краму продавати дешевше, ніж Золотоношська Райспілка. А ще 20 року всього товару в крамниці було не більш як на 50 карбованців. Зараз це Т-во не тільки цілком обслуговує своє село, але й витрача чималі кошти на освітні справи і вже другий рік має свою власну черепичну майстерню, вироби якої йдуть по всій Золотоношчині і попадають навіть на Київщину, Проти крамниці Споживчого Т-ва, Семерічка поширена й одремонтована, гарний будинок сільради, де знаходиться читальня й пошта. І КВД, і КНС, і сельрада, і кооперація з свого боку всебічно допомогають Т-ву, розуміючи всю велику вагу мети його. Але найбільш достойним уваги являється велика охота, яку виявляють Домантівчане до освіти. За ці останні 3 роки село надзвичайно пішло вперед в свойому розвиткові, ведучи перед трохи не у всій Золотоношчині. Дякуючи енергії учительста а за один минулий рік (за зіму в селі було прочитано 47 лекцій зі світознавства, політ грамоти та кооперації, було 2 вистави, 2 літерат. суди і де-кілька докладів для широкого загалу, на яких завжди було повно людей усякого віку.
Ви не почуєте зараз в селі ні гидкої лайки ні бійки. І все це зроблено тільки дякуючи громадській солідарности селян і щирій роботі свідомійшої його частини. 