Малий фейлетон. Шаго-о-о-м... марш! (Зірці осяйній).
Юким Гедіа.

Червоноармійці оце саме «у запас» їдуть, так де кілька слів з приводу. Воно не годилося б і часу гаяти, бо хіба тепер служба. Гулі, а не служба. Не встиг шапки надіти від «прощай», як уже «здрастуй». Та раз їдуть — з поворотом! Кабана бий, барана бий, качок ріж, патрай, скуби, жар, міси, печи, криши, вари, запарюй, гони, одне слово — зустрічай! Зустрічай так, щоб видно було, що парубок «у запас» виходе. І щоб таки «вийшов». Щоб не поворухнув „нижним чином" неділь зо три. Воно, правда, часи, тепер не ті трохи — життя якось клубком навертається — то так треба і міркувати. Колись було приходе парубо — ну кличеш там сусід, знайомих, старшину, засідателя, старосту і так ото радієш. Кожен, значить своєю кумпанією. А тепер треба инакше трохи. Колективом тепер треба радіти. Візьмемо от якусь Коробівку. чи Тимошівку.
Повертається, скажемо і Юхимів, і Ониськів, і Степанидин Свиридонів і ще чий там — ви- ото які, коли поодиночки. Сума ж! А коли це все проробити обчеством, — дешевше на якесь там яйце. Так от, кажу обчеством. Нехай голова сельради візьме голову Ке-Не-Се-, та присогласить Ка-Ве-Де, та складе кошториса, та напише присогларительні папірці, кому там і тоді з колективної запарки: «Ой, п'ють вони гуляють». Місце бенкету того гучного можна облюбувати на майдані, бо в сельраді ні-де. От коли так зустрінемо, коли привітаємо шаною такою — зве- душі дідів наших, прадідів і легенько буде тліти їх кісточкам ув сирій землі. Тільки ви, хлопці червоноармійці, не підкачайте. А так: Зімкнутими лавами по селах просторих, по хуторах кусїрубатих, на останього ворога темряву одвічню. Шаго-о-о-ом... марш!