Чергові завдання партії
ХАРЬКІВ 22/ІХ. Вчора на Пленумі Губному тимчасовий генеральний секретар ЦК Корнюшин виступив з докладною доповіддю про чергові завдання партії. Йдемо до соціялізму. Ілюструючи цифрами наш господарський стан Корнюшин сказав: ми закінчуємо відбудовувати наше господарство. Рік 1925 є останній рік, коли наше господарство дійде до передвоєнного рівня. Далі повстає питання про цілковиту його реконструкцію на соціялистичних підвалинах. Що ми посунулися до соціялізму не підпадає під сумнів, цей рух іде без жодного підтримання з зовні. Забезпечим селянство крамом. Зростання селянського господарства, ставить перед нами завдання збільшити наші вимоги що до промисловосте Темп розвитку нашої прОмисловости повинен бути швидче за темп розвитку селянського господарства. В поточному господарському році селянство за зменшеними даними зробить попит на промислову продукцію на суму 2.000.000.000 карб. Робота партії на селі. Центр наших організаційних завдань, говорить Корнюшин лежить на селі. Конче треба щоби скерувати роздрібнене селянське господарство по соціялістичній течії. Як що комуністична партія не дасть в село

цих організаторських сил, що поведуть село до соціялізму, то їх дасть хтось инший. От чому заходи партії в цьому напрямку мають історичне значіння, от чому такого особливого значіння набувають реорганізація Комнезамів та зміцнення спілки середняків з біднотою. Чергова робота партії. Чергова робота наша є підготовка до наступного всесоюзного партз'їзду та Всеукраїнської партійної конференції. На порядку денному партз'їзду стоятимуть важливі господарські справи. Новий курс партії на селі захопив сільську організацію несподівано. Однако останніми часами сільська організація виконала чергове завдання партії, шо до сільської організації. Насамперед треба піднести політичний рівень сільських комуністів. Піднесення партосвіти. ЦК не зупинився перед великими матеріяльними витратами для того щоби в кожному районі організувати одну стаціонарну школу політписьменности та по три школи пересувачки в кожній окрузі. Нарешті ЦК пересовує на село кадр кваліфікованих пропагандистів. Щоб поліпшити керовничу роботу в середині самої партії ЦК дав декілька вказівок. Потрібно збудити критичну партійну думку втягти партійну масу до творчої практичної роботи.