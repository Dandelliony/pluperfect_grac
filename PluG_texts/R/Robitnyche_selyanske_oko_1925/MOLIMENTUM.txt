ВАРТО, ДЕ ТИ, ОЗОВИСЯ!
(На увагу О. Д. П. У.).

Вночі з 6 на 7 вересня о 12 годин, коли до ст. Сміла підійшов Одеський потяг, злодій витяг у селянина з кишені 210 карб. Селянин запримітив і піймав злодія за руку, але той вдарив селянина своєю головою і розбивши йому обличчя став бити вкупі з пншими злодіями, що їх тут була зграя. В бійку вмішався де хто з натовпу і селянина із злодійських рук було визволено. Натовп почав бити злодіїв. Кондукторська бригада бігала по всих усюдах і шукала варти, али її ніде не можна було знайти.
Черговий агент Д. П. У. мов крізь землю провалився. Натовп продовжував бити злодія, навіть кондуктор за „неимением огнестрельного оружия" потяг злодія кілька разів по голові лихтарем, так що й шкло посипалось. Били того злодія доки замість чоловіка з нього став кавалок м'яса. Потяг із за цієї історії затримався майже на півгодини, а агента або хоть „человека с револьвером" так таки і не діждались. Прикро, коли таке діється на якій небудь забутій станції, а на ст. Сміла, майже в осередку міста.