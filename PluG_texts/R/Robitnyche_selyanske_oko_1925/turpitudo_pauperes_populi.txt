Малий фейлетон. "ой там зібралась бідна голота“.
Всьому Округовому з'їздові „Всеробітземліс" Черкащини. Зібрались, хлопці? — От і добре! А давайте, лишень, хто там у час — воловники, коровники, яловники, вівчарі, свинарі, агрономи, землеміри, меліоратори, лісоводи, лісники, чабани і всі, коло землі радянської працююч — давайте поміркуємо, як його зробити так, щоб господарство наше сільське кріпнуло і щоб жилося нам та співалося. А сімейочка у нас, можна сказати, чималенька — сімь тисяч сімьсот та ще й сімьдесят дві душі. А в сімейочці нашій, та три тисячі сто п'ятьдесят, отих, що ото й сплять з коровами і їдять із свиньми і ходять голим тілом виблискуючи. А по за сімейочкою нашою — шість тисяч двісті шістьдесят девять і досі чухають хазяям гладкі спини, та нюхають пироги з урдою. От стільки нас. Це такий „ланцюг між сільським та міським робітництвом", що коли його загартувати, не один ворожий лоб розкрає. От же давайте гартувати. Першим ділом — годі вже нам повітки та тини підпирати — від такої науки не співатиметься ходімо гуртом до сельбудів та хат читалень неписьменність ліквідувати. Письменний наймит не працюватиме за картуза, хоч би й нового, весь рік — він знатиме не тільки який пах іде від пирога з урдою, а й коштувати який йому смак. Спати під час роботи в радянських господарствах письмений робітник не буде, бо знатиме він, що цим псує свій добробут. А взагалі, письменному наймитові буде і чуприна ціла і міцніше держатиметься він купи. Думаймо значить оце сьогодні, поки всі вкупі — що не осягнемо розумом своїм батрацьким агрономи є, землеміри є, є серед нас люди вчені — допоможуть. І так — від року до року — так загартуємось, що ніякою силою нас не здолаєш.