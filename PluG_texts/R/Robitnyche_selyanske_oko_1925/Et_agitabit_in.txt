...І затрясе пропасницею.
Хай Жовтень боронить мого читача від такого лиха, — я його нікому не зичу. А коли й трястиме когось — значить слід. А що трястиме, так це ясно, як від Черкаського освітлення. Осінь — сама найкраща пора для лихоманки профспілчанськокооперативної, та КаВеДе-КаЕн- Есівської. У-у-у й люта-ж вона! Вже як почне трясти, трястиме поки не витрясе: того з кооперації, того з профспілки, того з КаВеДе, а того з КаЕнЕс і т. д. Взагалі, кажу, люта. А ходить вона у вигляді ревізійних комісій. Отак, дивись, чоловік торгує, торгує, а тут... Тпру! 1 сів. 1 сидить. І сидить. Бо не вберігся — сквознячком як потягло з каси через кишеню, так і „застудився" місяців на шість, коли не на рік. Секретарює чи скарбникує чоловік у профспілці... Роботи-ж там! Так заклопочешся, що внески ті членські не знаєш куди й положив. Ну? Та хто зна, здається брав! Вірите голова отака-о! Отака-о — значить голова. Сідай, голубе! Спасибі! А може? Ні, спасибі, дякую!

Ні, таки, сядь! І таки сідає. І таки сидить. З КаВеДе справа розперло-б її. Не хватав, Сидоре! Та ну? От не хватає! Хм! Казав же я що звільнить мене, бо, їй-бо, я чоловік неписьмений, темний... Та все-таки, де-ж? Та їй-бо, господа, ревізія не знаю. От нехай мене за печінки візьме, от нехай я п'ятниці не діжду, от нехай мені діток не бачити, от нехай... Присядь! Змилуйтесь, не брав! . Присядь! — Тй-бо більше не буду! Не будеш? Ні! Ну, сідай! Одне слово, клята хвороба. Яких ліків порадити, вже й не знаю. Тут треба вживати чогось на манер „спец-одежі". Мішки мабуть треба шити такі, щоб „без вікон, без дверей". Щоб, обрали приміром, до кооперації — улазь у мішок — і зашморгнути на шиї. Головою нехай митикує скільки влізе, аби капосним рукам спокій був. А коли їм спокій буде — не хворітиме. І ревізійним комісіям менше тоді роботи буде. Не трястимуть.