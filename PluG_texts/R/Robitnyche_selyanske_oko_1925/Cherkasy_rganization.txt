Черкаська організація в цифрах
На 1 Січня 1925 року Черкаська організація складалась з 414 членів та 491 кандідатів, а всього 905 чол. На перше липня включаючи й бувших з колишнього Шевченковського, Золотоноського округів 217 чол. — організація складалась з 911 дійсних членів та 794 кандідатів, а всього 1705 чол. перше вересня організація складається 3980 дійсних членів та 845 кандидатів, а всього 1825 чоловіка. Всього в організації є 102 осередки з яких 15 виробничих, 8 транспортних. 20 радянських, 1 міліцейська. 2 при Радгоспах й комунах, 36 сільських, 2 при ВУЗах та 18 при цукроварнях. Всього з 1 січня по 1 липня прийнято до партії по Черкаській окрузі — 145 робітників та 65 селян, а за липень та серпень вже по новому районування — 48 робітників, 41 селянин та 9 инших. Переведено в дійсні члени з 1 січня по 1 серпня 193 робітники, селян 39 та 20 инших;

жінок в організації на 1 січня було 9,28%, а на перше вересня 8,8%. Селян — від плуга на 1 січня було 64, на 1 вересня 112. Крім цього тих, що працюють за плугом та виконують иншу працю — 55. Таким чином за 8 місяців ми маємо систематичне зменшення кандидатської частини та збільшення кількости членів партії від плуга. Від'ємним моментом є зменшення відсотку жінок в організації. На далі треба продовжувати роботу по переводу кандидатів в дійсні члени, а також продовжувати роботу за рахунок селян від плуга. Особливо треба звернути увагу на те, щоб не допустити зменшення відсотку жінок в організації. Між иншим, ще до цього часу є у нас в осередках 56 кандидатів з 1919-1923 року. На скорший перехід їх до дійсних членів треба подбати.
