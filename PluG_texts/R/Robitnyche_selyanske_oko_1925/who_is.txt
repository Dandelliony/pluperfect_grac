Малий фейлетон. А ну, ну – хто кого!

Чи безвірники віруючих, чи віруючі безвірників, чи всі вкупі Горобіївську сельраду? А справа така, що хтось та мусить бути зверху. За віщо? Та за те ж саме, за царство небесне. Бачте, це річ дуже давня — ще коли пастир наш небесний в силі були, а отара їхня держалася купи — в селі Горобіївці Таганчанського району церкву будували. Назвозили будівельного матеріалу, ще там чого і не забули християнського звичаю прилити. Як прилили так і засохло. І матеріали тії будівельні, лежять на обчеському майдані по сей день. Сельрада — постанову: „використати на громадські будівлі". Матеріали лежять. Другу постанову. Лежять матеріали. Третю — не використовуються, Десяту — не слухають, а за одинадцятим разом кличе сельрада віруючих і невіруючих: „Не слухають матеріали наших постанов товариші граждане".
А товариші граждане, котри ї значить: "Ви, сукини сини, розтравили економію, забрали пів церкви на містки, а решту хочете на школу — не діждете". Ну й пішло — безвірники віруючих, а віруючі безвірників. Та останім мабуть „дух святий" допоміг, бо як війнули матнею, так сельрада зараз же посторонилась щоб не вчадіти, а вони тоді підсунули громаді списки — хто за школу ліворуч, хто за церкву — праворуч. І оце зараз пишуться. Вже кажуть апостоли (є ще такі у Горобіївці) Настасій, Лука й Олекса записались. Так при чому тут сельрада? А от при чому: Треба було їй поставити на «галасування» чи всі у неї вдома, чи так матеріяли на церкву й підуть. Бо воно капосні матеріяли лежять, лежять, та як і виростуть їм ноги, як встануть вони дерев'яні, та нахилять кому там у сельраді голову від «бєлого лиця і до сирой землі", та по тому місцю, що не прирозуміло використати їх. "Постановляв — виконуй, виконуй, виконуй...".