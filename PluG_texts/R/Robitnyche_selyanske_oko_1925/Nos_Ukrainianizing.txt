Українізуємось
(м. Шпола).

В Шполі почала свою роботу комісія по перевірці стану українізації установ. Робота йде в трьох напрямках: перевірка діловодства, знання теорії й практики мови (пра вопис та граматика) та розуміння географії, історії, літератури й революційного руху на Україні. Діловодство майже по всіх установах вже провадиться українською мовою; у службовців є практичний навик до українського правопису, але не володіють вони елементарними правилами граматики та не знайомі з історією мови. Виявлено цілковите нерозуміння вимог українознавства навіть з боку
тих службовців, які мають середню освіту. В окремих випадках непомітно ані жадної зацікавлености в спразі запровадження в життя українізації. Окремі службовці, незнання ними української мови пояснюють своєю перевантаженістю то-що. А під цим ховається щось друге — не серйозне відношення до накресленої політики Радянської влади в справі змички з селом. Треба цьому рішуче покласти край. Треба негайно організувати школи по українізації, втягуючи туди всю спільчанську масу і в першу чергу тих робітників, що безпосередньо стикаються з селянами.