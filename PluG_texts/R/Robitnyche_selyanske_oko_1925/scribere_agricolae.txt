Про що і як писати селькорові до газети.
В останній час, дуже багато товаришів запитує редакцію, як бути селькором, та про що і як писати до газети. Ми коротенько подамо отут відповіді на всі ці запитання. Перше: як бути селькором. Кожен громадянин країни рад, що його на все не позбавлено громадських прав, і коли він пише його писання газетою дру куються — він вже є дописувач, або кореспондент. В залежности ж від того відкіля він пише: коли його писання з села про село — він селькор, коли з виробництва про виробництв — робкор і т. д. Друге: про що писати. Писати до газети треба про все що має громадський інтерес. Коли скажемо, сельрада, КНС, КВД працюють гарно і працею тою громада задоволена, треба писати, але пишучи відзначати, в чому саме полягає та гарна праця. Коли навпаки, ні сельрада, ні КНС, ні КВД не працюють або працюють не такяк у людей теж писати треба, знов таки, показуючи на якісь факти. Школи або лікарні не впоряджено, шляхи не підлатано — пи- треба. Але на що найбільше звертати уваги. Найбільше надавати уваги треба молодим паросткам побуту селянського: як новий побут вклинюється в життя громадське, в життя кожної, з окрема селянської родини. Тут і сельбуди і хати читальні і землеустрій і багато иншого.

Моментів що їх треба описати дуже багато, треба тільки описувати їх в свій час, бо як кажуть „дороге яєчко на Великдень". Роботу громадських організацій можна описувати всякий час, але найпільніше напередодні переобраня. Про школи, лікарні, шляхи, теж так саме, але найпільніше перед складеням бюджету на новий рік. Побут новий і як він прищеплюється, можна спостерігати щоденно, щогодинно, але найкраще в осени тут і шлюби і повернення червоноармійців,і новий призов і праця сельбудів, хат читалень і багато иншого. Одне слово описувати жнива в жнива, молотьбу в осени і т. д. І останнє — як писати. На це запитання, що здається найскладнішим відповідаємо в три слова: пиши як умієш Треба тільки додержуватись ось чого: Одним дописом писати ли/ле про один якийсь випадок, а не тулити до купи багато; Писати лише на одному боці аркуша, писати так, щоб можна було прочитати, між рядками писання залишати місця на палець. Підписувати дописа справжнім повним призвіщем і подавати свою адресу. А саме головне писати коротко і ясно. От коли дописувач додержується наведеного, він і є селькор. 