"Пише, пише цар Турецький..."
Читав я й чув, що Радянська Влада знищує зайву писанину, яка часами буйно квітне в наших установах. Радянські службовці бувають надто щедрими, коли видумують зразки звітів на 100-200 шпальт, та від їх щирости стає тошно тому, хто мусить таку писанину виконувати. Секретарі сельрад стулюють до купи два-три аркуші паперу й сидять над ними дні й ночі, заносячи туди числа із немазаної стелі. Про відомости «шириною в Чорне море» я не раз писав до «Радянського Села», тепер зупинюсь коротенько на актах, зразки яких одержано від Черкаського Окрфінвідділа. Здавалось би в актах, які складаються з метою надання пільг по с.-г. податкові можна було б обмежитись лише з'ясування події, яка спричинилась тому чи иншому бідуванню платника,

а в довідках зазначити лише № поселищного списка цього платника — останнє-ж, що вимагається актами мається в податкових списках і окладних листах. Черкаський же Окрфінвідділ вимагає від Комісії зазначати в актах те, що не стосується — компетенції Комісії (важити все зерно — ярове й озіме) і про що маються відомости і в списках, і в окладних листах. Наприклад: у с. Хирівці мається три випадки загибелі скоту і майже все село потерпіло від стіхійного лиха — дощів і повіді. За Фінвідділом: на кожного потерпівшого необхідно в 2-х примірниках скласти акта й писати довідки. Гадаю, що за місячний термін з цією роботою не справився б увесь Черкаський Окрфінвідділ, а в селі доводиться працювати лише одному секретареві. 