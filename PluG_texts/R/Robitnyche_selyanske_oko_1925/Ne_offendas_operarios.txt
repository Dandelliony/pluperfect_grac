Не кривдіте підлітків робітників.
Досить ненормальне становище підлітків-учнів по кустарних підприємствах харчесмаківської промисловости. Ось докази цьому. В Черкаській махорчаній фабриці «інвалідів» працює три підлітки. Один з них працює вже більше 6 років по ріжних підприємствах (з 11 років). В «інвалідів» робить уже 8 місяців, а колективна угода на нього підписана тільки тижнів зо-три тому. Підліток цей талановитий, цілком може замінити кваліфікованого робітника, але платять йому тільки 14 карбованців у місяць. Других двоє підлітків працюють теж по 8 місяців, а колугодою охоплені тільки через 4 місяці, після вступу на службу. Ні одному з них не видаєтьси спецодягу. Або заглянемо на учнів, що працюють по заводах штучних мінеральних вод, броварнях та канфетних. Тут підлітки миють пляшки; прикручують дріт до пляшок, загортають цукерики в папірці, роблять ще иншу роботу, яка

як раз не дає тієї кваліфікації, набратись якої мусить підліток, ставши до виробництва. Або от факт із практики хлібопекарні І-шої артілі трудінвалідів. Працює в ній 15-тилітній учень, що вже має 5 років стажу (працював по ріжних пекарнях). В «інвалідів» же працює з півтора роки, а трудумовою охоплений лише два тижні тому. Рosить по 16 годин на добу.,. Нарешті згадаю про млини в окрузі. Там підлітки теж працюють у добу по 14-16 годин... Як бачимо з наведених фактів до підлітків-учнів у нас ще по «старорижимському» ставляться. Майстрі часто довго тримають в учнях підлітків, щоб було їм менше конкурентів по роботі. У нас підлітки працюють по 2-му розряду по два роки — оповідали мені учні з Матусівського млина. Досить наведених фактів, щоб скерувати увагу наших спілок в оборону інтересів підлітків, яким потрібна кваліфікація, а не довга експлоатація їх молодих сил.