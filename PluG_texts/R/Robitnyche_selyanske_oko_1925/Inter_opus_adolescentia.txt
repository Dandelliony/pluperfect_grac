Серед робітничої молоді.
Перша окружна нарада молодих деревообробників відбулася цими днями в залі Окрпрофбюро. До 50 тов. прибуло на нараду. Прибрано: розвішані молотки, пилки, кронціркулі, нутраментри болти, гайки і т. д. Все це виставка робот підлітків. Заслухуються доповіді професійних організаторів молоді Центральн. Комітету Спілки й Окрвідділу. Головне питання на з'їзді — це про „кваліфікацію" молоді. (Підвищення знань). Всі уважно відносяться до справи. Ухвалюють — необхідно й надалі продовжувати Ьщіеідуальне навчання підлітків, запровадити план виробничого навчання і т. д. Кого буде послано до школи фабзавуча? — запитували часто на нараді.

Дізнались: підлітки літ 14 — 15-ти, бо навчання тріватиме довго й буде спеціяльним. Під кінець наради представник Бродянського ліезаводу підніс комсомолові 12 виставочних експонатів роботи підлітків. Вони мали свідчити про їх ступінь умілости в роботі. Представник ЛКСМУ т. Слонімський, приймаючи виставку, засвідчиз, що ЛКСМУ й надалі буде провадити ідеологичну роботу між робітничою молоддю. Тов. Горнштейн від спілки деревообробників у своєму слові вказав на найближчі завдання молоді: кваліфікацію, навчання, професійну й виробничу дісціпліну. Співають Інтернаціонал. Росходяться памятаючи, що вимагає від них завод — тямущого поповнення старикам. 