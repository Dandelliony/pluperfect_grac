Своєю власною рукою... (Досягнення робітників Черкаської фанерної фабрики ім. Чубаря).
Ще так недавно фабрика була в боргах по вуха, повна безгосподарности й безладдя. Після статтів рзбкорів у „Пролетарській правді", заходами профспілки, було змінено старого адміністратора й перевибрано старий завком, котрий був не повідку в завідуючого. Фабрика після цих змін зажила цілком иншим життям. Увага профспілки, досвідчене око нового господарника т. Тевліна й енергійна праця колективу робітників, — все це значно зліквідувало попередні хиби виробництва. Ось факти. Денну норму виробітку в 490 листів збільшено до 900 листів, мало не вдвічі. З 1-го липня запроваджено поштучну оплату праці. Помітно економію в сировині й допоміжних матеріялах. Число робітників побільшало вдвічі (було 36, тепер працює 76).

Необхідні ринки збуту фабрика має, обслуговуючи фанерами та ящиками місцеві потреби й инші і сусідні міста, навіть столицю Харків. Сировиною фабрика забезпечена (добрим сортом вільхи). Перед фабрикою є добрі перспективи поширення виробництва. Вже ремонтується тартак бувш. Чорнобильського, куди незабаром фабрика перейде, ставши комбінованим підприємством (тартак, фанерна фабрика й майстерні ящиків). Останнім часом фабрика стала давати прибуток, цифра котрого за 32 дні досягла 1650 карб. Собівартість фанери значно зменшилась, що дало змогу знизити продажну ціну листа з 1 карб, до 75 коп. Робітники бачать свої досягнення і обіцяють на цьому не спинитися.