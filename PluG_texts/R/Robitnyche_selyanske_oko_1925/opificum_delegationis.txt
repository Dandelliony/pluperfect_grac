Чинять перешкоди Робітничій делегації.
ПАРІЖ, 22-ІХ. Голова робітничої делегації, що має ознайомитись з становищем Мароко, де французи ведуть війну з ріфами, комунист Доріо сповіщає, що французька влада чинить делегації нсіляки перешкоди. За делегацією встановлено найпільнішу стежу. Будинок, в якому делегація ночувала в Алжиру (місце недалеко від Мароко). оточено поліцією. На алжирському вокзалі поліція організувала спеціяльну антіксмунистичну демонстрацію, користавши для цього півтораста поліцаїв. Не зважаючи на всі спроби місцевої буржуазної преси діскредітувати делегацію — тубільне населення захоплено зустріло делегацію. Через голови поліцаїв кидало квітки, до яких привязано було привітання та скарги на французький уряд.