Крам на село.
Гарний врожай цього року збільшив попит селянства на крам, — зокрема на мануфактуру. Хоч в серпні й вересні було кинуто на село як можна більше мануфактури, все ж голод на --- ню серед селянства почувається. Лише в останні дні на селянський ринок поступила така кількість мануфактури, що задовольнить потреби селянства. Цьому сприяли своєчасні заходи Радянської Влади, яка викинула на селянський ринок міські запаси та прискорила ввіз мануфактури з-за кордону. Разом з цим Радвладою приступлено до зниження цін на крам. Так стоїть справа з мануфактурою. Що ж до такого краму як залізо, шкло то-що, то їх треба заздалегідь замовити. Справа в тому, що в належній кількості! цей крам прибуде на селянський ринок лише через кілька місяців. Поки що селянство може з великою вигодою для себе замовити цей крам, через кооперацію. Ціна по замовленню буде нижче теперішніх цін.

Кооперативні товариства коли отримають замовлення від селян одержать гю дешевій ціпі належний крам від державних фабрик, які до того часу вироблять потрібну кількість. Таким чином ми бачимо, що голод селянства на крам буде зліквідовано. Треба лише подбати, щоб маленьку затримку в постачанню крамом села не використали приватні крамарі та не робили спекуляції на селі. Найбільша роля в цій роботі належить кооперації. Кооперація мусить скористати попит селянства на крам. Вона повинна дати селянинові дешевий крам та збільшити свій товарообіг. Селянство повинно слідкувати за кооперацією. Особливо треба слідкувати, щоб кооперація не продавала приватнім крамарям оптом свій крам, ради своєї вигоди. Треба, щоб крам, що отримує кооперація від державних фабрик для селянства, пішов виключно на селян. Коли цього досягнемо, селянство буде задоволено дешевим крамом, а державна промисловість розвине своє виробництво.