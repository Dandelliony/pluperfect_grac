Геть зі списками.
(Балаклеївська цукроварня).

Деякі завкоми вже й забули про одержаний в свій час обіжник Всеукраїнської ради профспілок, в котрому наказувалось ніяких відрахувань при одержанні заробітку не провадити. Але наш завком чи не розминувся з цим обіжником, бо ось що в нас твориться. Приїзджає виплатчик з грішми. Велика черга робітників з далеких сел чекає, а тут тобі підносять аж
три списки, по котрих стягають борги з робітників: за яблука, за квитки до театру, за продукти чи газети і т. п. Через це виходить багато непорозумінь і нарікань з боку нетерплячої черги. Геть зі списками! Райком, нагадай про це нашим завкомам.