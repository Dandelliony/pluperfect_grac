ЯК ПРАЦЮЄ СМІЛЯНСЬКИЙ РОБКООП.
Керує справами робкоопу теперішнє правління вже девять місяців. Перейшов магазин Робкоопу за цей час в ліпше помешкання. Відчинено правлінням одну по одній п'ять філій, з них дві при Райгородській та Балаклеївській цукроварнях. Треба порівняти роботу цього Правління з роботою його попередника. Тодішнє правління гналось за швидким розвитком торгівлі, але від робітничої маси відривалось, не вивчало її потреб. І при переході на індівідуальне членство кепсько було і з числом членів і з паями. Вже не кажемо, про те що ніякої культроботи й кооперпропаганди серед членської маси не провадилось. Теперішнє Правління так само не може похвалитись добрим звязком з робітництвом За 9 місяців й разу не давались доповіді на загальних зборах будьякої спілки. З обраною крамничною комісією у правління тільки суперечки. Значна частина коштів кооперації лежить мертвим капіталом в непотрібному крамі. На полицях

у магазині — дорогі „Рісліни“, вино, масліни, конфети, папіроси з минулого року, брильки, рафінадна маляса до 300 п. і. т. п Від такої торгівлі були літом тільки збитки. Річей першої необхідности не багато закуповували, бо по векселях треба було платити. Справа про притягнення нових членів пайщиків не рушала з місця. Впоряджено, правда, кооперативний куток, але коопгуртка при ньому немає. Порядкують справами Робкоопу чотирі члени правління, зняті з попередніх посад. Я думаю, що можна було-б з роботою справитись і трьом, ощадивши якусь тисячу за рік. Що найголовніш би притягло до кооперативу робітників так це — їдальня. Але такої наше правління й досі не відчинило. Треба, щоб робітництво через свої спілки ліпше впливали на виправлення хиб Робкоопу. Треба також популярізувати необхідність масового кооперування населення. 