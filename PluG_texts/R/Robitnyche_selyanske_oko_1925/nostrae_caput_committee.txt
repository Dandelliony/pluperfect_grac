Робота нашого завкому.
(Черкаська рафінарня.)

Завком наш складається з 9 чоловік. Всі вони є робітники від варстату; членів партії — 6 ч. й позапартійних — 3 ч. Кожний член завкому має певні обов'язки й працює в тій чи иншій комісії. У культроботі є досягнення: членів клубу-250 ч. що становить 75% всього складу робітників; 40 чоловік клубного активу; крім цього при клубі функціонують гуртки; драматичний, хоровий, спортивний, робкорівський, та бібліотечний. За відсутністю доброго грунту за для свойого розвитку, не зважаючи на всі турботи культкомісії та завкому про долю цих гуртків, вони до де-якої міри залишаються непрацездатними. Ліквідацію неписьменности серед робітників не скінчено, і культкомісії в цьому напрямку належить попрацювати. Виробничі наради на нашій рафінарні займають першечергове
місце в сістемі роботи нашого завкому. О виробнича комісія, до складу котрої входять представники адміністрації. За період ремонтування рафінарні, це з травня м-ця ц/р., засідань виробничих комісій бул — 4, нарад — 5. Робота виробничої комісії провадиться досить добре. Про РКК можна сказати, що вона не засвоїла ще й до цього часу своїх обов'язків про те, аби свої засідання робити після „шабашу", а саме головне, це в клубі, а не десь у канурці. Одначе таріфікація заробітньої плати 'нею провадиться правдиво. Охорона праці доглядає за житловими умовами робітників. Відпускна кампанія провадиться успішно: до 98% відпусків вже використано робітниками. Комісії охорони праці необхідно вжити заходів для того аби своєчасно забезпечить робітників спецодягом. 