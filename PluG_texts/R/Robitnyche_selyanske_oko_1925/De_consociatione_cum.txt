Про об'єднання с.-г. товариств.
На Набутівській, як і на инших цукроварнях зараз провадиться організаційна робота представниками Черкаського Окрсельсоюзу, по об'єднанню всіх с.-г. товариств з Окрсельсоюзом. Оскільки зазначена робота тісно звязана з цукроварнями, вона в значній мірі цікавить як робочих, так і службовців цукроварень і ми гадаємо, що було би не зайвим, як би Окрсельсоюз дав розпорядження своїм представникам агрономам-організаторам, які переводять організаційну роботу в районах цукроварень і які, до речі сказати, в більшости мешкають на самих цукроварнях, щоби вони хоча-б один раз на чергових зборах робітників, зробили коротку доповідь: як Окрсельсоюз міркує об'єднати с.-г. т-ва, які для цього маються кошти, і як відіб'ється таке об'єднання на вартости одного берківця буряка для цукроварень.