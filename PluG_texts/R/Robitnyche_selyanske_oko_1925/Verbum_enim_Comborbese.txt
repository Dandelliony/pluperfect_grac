Комборбезе слово за тобою.
(Сміла)

На Біржі в Смілі є багато безробітніх металістів, але роботи для них і не передбачається, бо металообробної промисловости в Смілі майже немає. Є, правда, попит на дрібні метальові вироби, на ремонт сільско-господарчого знаряддя, як у місті так і в селі. Одначе селяне з ремонтом своїх сільско-господарських машин, або з замовленням на нові частини машин їдуть до Черкас, або зовсім не ремонтують їх, і
попсовані машини валяються в подвір'ях закинутими. Кажу це для того, що конче необхідно організувати в Смілі слюсарно-ковальську майстерню. Й організувати її повинен Комборбез. Окрім майстерні можна буде закласти й виливний цех і влаштувати вагранку для виливання. За організацію цієї майстерні в Смілі висловився пленум Спілки металістів. Комборбезе, організуй.