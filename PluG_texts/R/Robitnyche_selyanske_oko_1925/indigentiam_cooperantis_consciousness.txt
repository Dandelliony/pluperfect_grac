Бракує кооперативної свідомости.
19 листопаду минулого року заснувалось в хвості всіх сел Черкащини в с. Дахнівці споживче т-во. Громаді добре дався в знаки кооператив 1922 року. Тоді бувший голова його т. Андрущенко силою збірав паї, примушуючи кожного привезт и до кооперативу % куба дров, а потім все зібране розтратив. Тому то для Дахнівської громади саме ім'я кооператив зробилось ознакою зла. Ікструкюрів Райспілки після того в Дахнівці зустрічали глузуванням і лайкою. Новий кооператив почав своє існування з капіталом 25 карб. Коли селяни почули, що в кооперативі продається гас по 5 коп., а сіль по 2 коп., замісць 7 і 3 коп. у крамарів, поволі почали одвідувати кооперативну

крамницю, а далі стали ремствовать, що в кооперативі часто бракує, як не того то другого краму. Кооперативна ціна міра і взагалі лад дуже припали селянам до вподоби. Подобається й те, що в кімнаті завжди є свіженьке число газети та журналу. Одне тільки й кепсько, що як раз тоді, коли найбільш потрібно пшоно, або борошно, його в кооперативі немає, і мимоволі доводиться йти до крамаря. Громадяни полюбили кооператив та тільки не подумали, що одним співчуванням йому не допоможеш. Не нарікати треба на кооператив, а дати йому можливість завжди мати все необхідне.