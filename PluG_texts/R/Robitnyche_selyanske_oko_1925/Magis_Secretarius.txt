Ще про секретаря сельради.
В порядку обговорення.

Слушне питання зачепив тов Так в своїй статті „секретар — стовп сельради“ (часопис Р.С.О. ч. 2), але предложення, які він виніс, виходячи з селянської дійсности, безумовно не видержують критики Треба пам'ятати, що оплачувати другого техробітника сельради за рахунок усіх сельських організацій не тільки неможливо, а навіть і недоцільно!.. Наші кооперації на селах на добрих 70% дефіцітні, КВД має 150 — 200 пудів зерна, в КНС зовсім коштів немає й ставить перед ними питання про відпуск, для утримання техробітника СР, більш як 200 крб. на рік, не можливо. Та й здоровий розум скаже за те, що ні одна сельорганізація не захоче платити кошти, щоб утримувати техробітника державі, коли в державі є у самої кошти для цієї справи. Правда, т. Так находить вилазку в тому, що техробітник крім сельради буде обслуговувати техроботою всі сельорганізації. На це треба сказати нашою гарною приказкою: „Як будеш
одним місцем по всім базарі їздити, або багатьом х зяїнам служити то толку не буде*. Тут, по моєму, треба шукати другого виходу, який може бути лише таким: Ті села, що мають 500 — 600 дворів, можуть обслуговуватися одним секретарем.а в ті села, що мають 800 дворів і більше, безумовно, потрібен в сельраді крім секретаря і техробітник. На якіж кошти ми будемо його утримувати? По мойому тут відповідь мусить дати держава. Для цієї справи в кожному районі потрібно буде мать одного — двох техробітників. Тоді справа, безумовно, поліпшиться. Разом з тим, щоб сетретар дійсно відповідав вимогам, які виставив тов. Так, потрібно збільшити зарплату секретареві аби для цієї праці можна було притягти кращих робітників, які мають відповідну освіту та громадський стаж. 