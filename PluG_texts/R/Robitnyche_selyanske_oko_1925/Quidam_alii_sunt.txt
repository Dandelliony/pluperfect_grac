Одні плачуть, а другі скачуть.
З початку Революції у нашому селі ніякісінького ладу з земелькою. Одні плачуть, а другі скачуть. Цього 1925 року ми маємо людей, які не мавши під озимину землі, не матимуть хліба і маємо таких, що, крім своєї земельки, гарної оренди мали, з якої по 25-30 кіп пшениці, жита та кіп по 25 ярини взяли, є і такі, які без усякої оренди теж гарного хлібця добули ріжним шахрайством. За цих щасливників оддуваються що-року селянство — воно платить за них податок. Ось приклад: бідна удова Горпина Фощій по окладному листу ч. 6317/262; в 1924-25 р. платить хозподаток за 4,27 дес. землі, І цього ж року їй теж записано 4,27 дес. тоді, коли справді вона користується 3,54 дес. На останнє має Цдовідку від сельземкомісії. Де ж решта землі, за яку платить бідна удова?

її мабуть віддають під оренду, та де-хто тишком — нишком користується. Доводилось бачити, як ця удова не раз приходила та з плачем просила сельземкомісію дати їй по пашпарту землю. Але відтіль теж з плачем верталась. Та не одна вона плаче і буде плакати без хліба і не один сміється і буде сміятись нагарбавши гарно хлібця. Нашій земкомісії байдуже. Вона всім, хто приходив до неї за земелькою давала відповідь: „нема землі, де її вам взяти?. Ходят чутки, що в цій справі у земкомісії теж „рильце в пушку". Треба б перевірити все і раз на завжди зробити так, щоб в селі були всі одинакові, щоб надалі шахрайства з земелькою не було. А захватчиків віддамо до відповідальности. 