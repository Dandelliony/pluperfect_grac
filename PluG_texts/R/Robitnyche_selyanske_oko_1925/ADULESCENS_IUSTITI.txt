СВЯТО МОЛОДІ.
Харків, 7-ІХ. Вчора Харків урочисто відсвяткував 11-й міжнародній юнацький день. В ранку комсомольці й піонери стрункими лавами з прибраними автомобілями й з оркестрами музики направились до центра міста У мійської ради та Окрвиконкому відбулись мітінги за участю багатьох тисяч трудящих. Особливо жвавим був мітінг біля будинку ВУЦВК. Виступав секретар ЦК ЛКСМУ т. Височиненко, який у привітанні підкреслив, що звязок з Західньо - Европейськими робітниками раз-у-раз налагоджується. Цими днями Україна зустрічатиме представників робітничої молоді Австрії. Височиненко закінчив своє привітання словами: Хай усі сто відсотків робітничої молоді світу будуть у наших лавах! Від імени Комінтерну Молоді, який зараз об‘еднує 1.800 тисяч комсомольців привітав демонстрантів, сиеціяльно прибувший у Харків, щоби взяти участь у міжнародньому юнацькому святі, представник Південно-Славського комсомолу Гор кіч, який закінчив промову словами: Хай живе єднання Українського комсомолу з робітничою молоддю всього світу! Після мітінгу по центральних площах відбулись інсценізації. Ввечері робітнича молодь зі смолоскипами й революційними піснями рушила до будинку Центрального

Комітету Партії повз якого пройшло понад 35.000 демонстрантів яких увесь час привітали з балкону ЦК КП(б.)У, представники ЦК ЛКСМУ, Губному і ин. В супроводі врочистих обставин т. Горкіч від імені німецького Комсомолу передає Харківській організації ЛКСМУ фашистського чорно-біло-червоного прапора, якого німецький Комсомол здобув в сутичці з фашиською молоддю. Передаючи прапора т.Горкіч з доручення німецького Комсомолу, заявив: Комсомольці Саксонії надіслали цього прапора, як фактичний доказ їхньої революційної роботи і відданости Комсомолові Радянського Союз а. Горкіч зазначив, що це не єдиний захоплений німецькими комсомольцями у фашистів прапор. Нещодавно Саксонські комсомольці надіслали Комінтерну Молоді ще 4 таких прапори. Вчора Український Комсомол узяв шефство над Нюйорською організацією Комсомолу. З Одеси, Київу, Житомиру, Полтави, Катеринославу, Луганську, Сталина й инших міст України надходять відомості! про врочисте святкування міжнародного юнацького дня, що біжучого року був особливо велелюдним і пройшов з нечуваним ентузіазмом. В багатьох містах прийнято шефство над Західними організаціями Комсомолу.