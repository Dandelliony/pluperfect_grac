Малий фейлетон. Казка про Івана ревізора.
Це діло було не так давно. Іван Горемика був активним професійним робітником на заводі. Коли були перевибори нижчих професійних організацій його обрали в ревізійну комісію, де він був головою. Як свідомий робітник в робітничих справах він виписував де кілька примірників газет. Йому дуже не подобалось, що багато пишуть про розтрати. Та як же так, коли наприклад Григорій з Завкому десь пропив гроші так при чому тут Ревізійні комісії. Ну иноді буває, що пійдеш з хлопцями з Завкоми пиво випить, так що тут такого, ну випили. За чиї гроші? Безумовно за власні. Так яке до цього кому діло. Хай і він п'є. Наздоровички йому за це. Або кажуть, що кожен місяць повинна ревізійна комісія ревізувати свою професійну організацію. Для чого? Хиба я не знаю, хто в Завкомі, або в касі взаємодопомоги? Наприклад хто вони такі. Голова Завкому свій парень, з ним 10 років працюю. Хіба він вкраде гроші? Ні. Або секретар, то там дуже гарний товариш, якій на злочинство не

пійде. А також хлопці з каси взаємодопомоги. Всі такі товариші з котрими можна погуляти, пива випить. І все за свої гроші. Такі слова можливо було чути частенько, коли він балакав з робочими. Пройшло де-кілька місяців; ревізійна комісія, як колись на годину — дві зайде в завком, де які документи попереглядає і составляє акта, що все гарно як слід. Як то з центра приїхала ревізія, та давай по всім правилам провадити ревізію та складати акта, зібрала робітників заводу та зробила доповідь що в касі взаємодопомоги грошей немає, членські внески приймались та в книгу не записувались. Кому гроші видавались ніяк не можна вияснити. Полетіли копійочки в пивні. Збори робітників прийняли пропозіцію ревізійної комісії центру: розтратників виключити з лав професійної спілки, й притягти до суду, а тако-ж притягти до відповідальности ревізійну комісію. Там як слід розберуться. І сів на лаву підсудних, також Іван з „хлопцями" з завкому що розтратили гроші. 