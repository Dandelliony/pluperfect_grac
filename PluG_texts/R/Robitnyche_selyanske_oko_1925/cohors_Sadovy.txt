Ліквідація відомої банди Садового.
Поімка та вбивство Садового. Постійні ограбування селян, кооперативів, пароплавів та держустанов, що провадились біля трьох років на Узберіжжі Дніпра бандою Садового, примусила Черкаський Окррозшук вжити енергійних заходів до знищення банди. Шляхом таємно-агентурної розробки було встановлено, що атаман Садовий ховається в селі Сушки по ріжним хатам, але піймати його в якій небудь хаті, завдяки його скритности та великій масі співучастників було не так то легко.

В ніч на 5 жовтня група Окррозшуку напала на сліди атамана Садового, якого загнали в перелісок біля с. Сушки. Оточений зо всіх боків, Садовий почав стріляти в агентів розшуку з метою прорватись. Завдяки того, що бандіт Садовий мав велику кількість набоїв, тяжко було його піймати живим. В мент стрілянини, Садового було забито на смерть. Труп бандіта Садового був представлений до Пісчанського р-н у міліції де його пізнали селяни та його батько Нечипор Садовий. У забитого бандіта одібрано рушницю руського зразку, 40 набоїв, револьвер „наган" з великою кількістю набоїв.
Де-які --- вчинки банди. В процесі розпиту, поки що встановлено, що ця зграя оперувала 3 роки, за який термін вчинила озброєні ограбування: крамарів в урочищі Довжик Канівського р-н у з убивством гр. Родзінського, проїзджих громадян в Яблонівському лісі, ограбування Переяслівської пристані, Канівської пристані в цьому році зграєю також вбито голову КНС с. Сошки Яківа Костюка на ярмарці в с. Межирички, в цьому році, ограбування крамарів с. Келіберди, забито гр-на Грицька Петренка в с. Бубновій Слободі.
