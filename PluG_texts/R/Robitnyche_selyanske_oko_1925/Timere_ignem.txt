Які будівлі не бояться вогню.
Будувати хати й инші господарські будівлі з таких матеріялів, що не бояться вогню, тобто, з так званих „вогнетризалих — є найкращий і найпевніший спосіб боротися з пожежами в селах і руїною селянських господарств. Хто не знає, яку страшенну шкоду роблять пожежі, винищуючи иноді села, лишаючи селяй не тільки без притулку, а й часто без усього добра, придбаного тяжкою, довгою працею. Гинуть житлові й господарські будівлі, де зберігається й хліб і всяке хліборобське знаряддя, що без нього і селянин — не селянин. І отак, через якийся лихий випадок, усе добро селянинове геть гине. Вчорашній самостійний господар робиться старцем і мусить подаватись кудись на заробітки в найми, щоб хоч із голоду не вмерти та сім'ю бодай як прогодувати. Що правда, при обов'язковому страхуванні будівель од вогню, селянин, погорівши, одержить

страхову віднагороду. Але цих грошей не вистачить, щоб справити нове господарство, бо страхується самі будівлі, а не майно, що коштує багато більше за будівлі, та й то не на повну ціну, При добровільному страхуванні віднагороду дають більшу, але знов таки всіх збитків вона не покриє. Чималу вину, коли станеться таке лихо, має сам селянин, бо мав, чим уберегтися. Це — вог- будівництво. Треба було подумати, з яких матеріялів будувати свої будівлі, шоб вони не боялись вогню. Досі селянин ішов за прикладом своїх батьків і дідів, будуючи все з дощок, дерева та хмизу й криючи соломою. Час уже переконатися, що будувати з такого матеріялу не тільки небезпечно, ба й не вигідно, бо такі будівлі довго не стоятимуть, швидко згнивають і через кожні років ЗО їх треба відновлювати, коли вони за цей час не погорять.
Селянин наш уже не кріпак, не раб, а вільний громадянин, будівник своєї держави. Час уже йому зрозуміти, що добробут держави залежить від добробуту народу, й прикласти ввесь свій розум і сили, щоб забезпечити своє добро від ріжних лихих випадків. За статистичними даними відомо, що кожних ЗО років наша країна перебудовується, ба за цей час горять усі невогнетривалі будівлі. Що-року горить на 336 мілійонів селянського добра. На таку величезну суму біднішає що-року селянство, а від цього біднішає й наша держава. Отже коли селянин візьметься робити свої будівлі з вогнетривалих матеріялів — тоді не буде таких страшенних пожеж, не руйнуватимуться селянські господарства й ті 336 мілійонів, що вони втрачають що-року, залишатимуться цілі. Не буде таких злиднів, не буде голодних і безпритульних, не треба буде витрачатися на відбудову погорілого добра. Ці гроші, повернені на поліпшення та розвиток сільського господарства, даватимуть все більші прибутки й селянство багатітеме, застрахувавшися вогнетривалим будівництвом від свого лютого ворога — пожеж.