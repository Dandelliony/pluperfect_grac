Хоть що небудь, то робимо.
(Канів)

Канівський районовий селянський будинок росташовано в дуже гарному приміщенні. Вміщає воно багато кутків і всі сельбуд'вські гуртки. Там же розміщено і санітарну виставку. Навколо сельбудинку є садок, куди що-вечора ходять відпочивати горожане. В садку театр. Зараз працює в театрі три гуртки: співочий, драматичний, та музичний. Охочих працювати в цих гуртках є чимало, але членів профспілок обмаль. Погано налагоджено виховавчу роботу і це відбизається на всих галузях. Не скористовує сельбуд всих можливостей, що маються тут же під руками. Не притягнено до роботи фахівців, як от агрономів, вчителів і т. ин. Щотижнево видається сельбудом жива газета, що у великій мірі зацікавлює слухачів.
Колись сельбудинок мав і духову музику, та немає ій керовника і вона не працює, замісць неї лаштується струнна оркестра. В сельбуді инколи влаштовує виставу єврейський драмгурток, але вимагає за це платні, з чого виникають непорозуміння. При сельбуді мається також юнсекція, яка нараховує біля 40 членів. Працює вона під керовництвом комсомола та сельбуда і працює жваво. Матеріяльний бік справи в сельбудові виглядає не зле. Зараз сельбуд має біля 700 карб, що їх одержує за оренду садка та землі. Є де чого і з негативних моментів, як от неповне охоплення околиць, неповне втягнення до гурткової роботи членів, відсутність політроботи, але з роботою вони вправляться. 