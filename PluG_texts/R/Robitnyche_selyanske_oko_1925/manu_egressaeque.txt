"Бубну б'ють!".
(Село Бурти на Шполянщині).

Великими зусиллями райполітінструктора та завхати-читальні було вижито з хати-читальні куріння, лускання насіння, парубоцьке обнімання та инше. І що ж ви думаєте й відвідувачів зменшилось... Партія парубків, дістала по колоді карт і почала культроботу по хатах, по кутках, по під тинами, в бур'янах,в проваллях і де тільки можна. Від їх навчилась і дітвора... Пацанові 3-4 роки, а він уже бубну б'є, аж курить...
Азарт збільшується, що далі більше й скоро не буде ні одної хати, щоб не було карт. Але це ще нічого! За картами йдуть випивки, а далі й крадежі. За останні 2 тижні зроблено біля 8 підкопів під комори... А сельрада спить, КНС — спить голова сельради — спить і все „начальство" — спить. А ну сельрадо, прокиньсь та доведи про це до відома Р. В. К. то він може щось і поможе, а то знаєте селяне скаржяться.