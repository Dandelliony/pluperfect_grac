"27"
„Комітет та Виконбюро Черкаського педтехнікума, прохають шановний товаришу, одвідати вечір 26.ІХ-25 р., присвячений першому випускові студентів 3-го курса на стаж . Цей папірець лежить ось зім'ятий. і коли мій погляд ненароком падав на нього, перед очима встає урочисте свято „27*. Прибране гірляндами сосни помешкання педагогичного технікуму, заклопотані постаті студентів, урочистий вигляд гостей, а над усим 27. Двадцять сім студентів нині святкують перемогу на третьому фронті. Бадьорі дзвінкі голоси, переплітаються з гучним оркестром і музики й наче весняна повідь дзюрчать у вікна, в двері. Ш куточки педтехнікуму заллято електрикою. До початку ще з пів години і гости оглядають приміщення. Там в лабораторії гурт червоноармійців оточили колом мікроскоп і один за одним розглядають сухоти, тіф, халеру: Ну що бачив? Таке тобі мале, а таке зле. Студент привітно всміхаючись, пояснює. Рядом кімната з колекцією виробів ученських, тут теж повно. Товпляться до шафи, з діпломними роботами: Справжні твори! Да-а! З усіх галузів Радянської педагогики! — і Чим багаті... — червоніє студентка і веде цікавих далі. Ось кімната, наче-б темно. Лихтар там. На екрані трактор: Який же це? — Американський паровий! Я ж таки бачу, що не з нашенських! Мигнуло і на місці трактора, щось невиразне: Рука в проміні Рентгена. Видно тільки фаланги (кістки кісті). Ага! А поруч аж вікна деренчать — розлягається спів. То „генеральна" перед виставою. В коридорі гості стовпилися коло стіни, читають газету — туж, туж почепили: Щось не теє... Слабувато! Малюнків нема, та й написана для дуже письміних — не вчитаєш, дрібно. З газетою студенти таки підкачали: .Забігались, звісно, а так у нас газета гарна" — виправдують- червоніючи. Раптом розсипався і повис над гоміном срібний дзвінок. Гості заметушились до залі і по невеличкій заминці слухали вступну промову завідувача педтехнікумом тов. Вадімова. Він говорив: „Випускаємо вперше червоних педагогів. Багато гіркої скоштували ми отут в період організаційного будівництва школи, — все-ж виходімо загартованими, свідомими своєї праці, — і провівши паралель між старою і новою школою, він додав: - отут, в цьому будинкові була гімназія.

Біля 300 душ панських дітей виховувала вона і було просторо а нині ми ледві сотнею вміщаємось. Це значить, що наука наша Радянська зовсім инша. Книжка у нас не сиротою, з нею ми єднаємо знаряддя сільськогосподарського виробництва, і з ними нам тут тісно." — Чула і щира промову завідувачева, глибоко запала слухачам і як би підготувала до дальнійшого. А далі була офіційна частина. Щось біля 20 представників ріжних організацій, прийшло привітати молодих педагогів. Пружні побажання, батьківська порада, та пересторога на тернистім ще шляху, ось їх дарунки. Була й подяка. Представник Черкаських деревообробників над якими шефствувала школа, дякуючи від імені колективу казав: — „Ідіть, товариші, на село, несіть туди свої знання і будьте такими, якими були з нами, виховуйте там, як виховували нас. — Був і наказ. Представник червоної армії, вітаючи від імені 5 полку дав наказа. — “Від червоноармійців 5 полку даю вам наказ: мітко влучайте по останьому ворогові — темряві і давайте в наші лави письмених вояків." —  — „Слухаємо". — відповіли молоді вчителі устами свого представника жінки. Вони обіцяли виправдати себе як найкраще. По офіційній частині була й неофіційна — то концерт. Студенти виступали з власними імпровізаціями, присвяченими випускові. Дуже вдало пройшла сатира над Черкаською інспектурою наросвіти, яка з дня на день водить курсантів і ніяк не спроможеться видати призначення. Гарно співав хор, але тут в де чого характерного. Один і той же хор співав за орудою двох дирегентів і зовсім по ріжному. В руках тов. Лебединця — це чудовий хор з класичними п'єсами. Імпровізація студентська де яких пісень, остільки була вдалою, що авдиторія вимагала безкінечного виконаня. Приклад: Мотив „Засвистали козаченьки" хор співав студентськими словами: „Стоїть церква як квіточка А школи немає — Батько сина комсомольця З двору проганяє, Іди, іди мій синочку Тай не огинайся.... Вплив надзвичайний. А загалом 27, що сьогодня прощаються на від'їзді до праці — це єще двадцять сім селянських свят. — „ Ваше свято — наше свято" — Так сказав представник ОВК.
