Непрохана послуга. (Матусівська цукроварня).
Не раз уже траплялося, що бухгалтер цукроварні т. Щербатюк розпечатував пакети завкому й робкоопу, перевіряючи „чужу" просту й рекомендовану кореспонденцію. І довелося завкомові писати ще в квітні місяці б. р. до адміністрації цукроварні. „Завкомом помічається часте роспечатування конторою пакетів і довготермінове затримування листувань на ймення завкому й робкоопу, чого ніяк не повинно бути. Завком нагадує, що винуватців цього непорозуміння, коли ще таке буде відбуватися й на далі, буде притягнуто до відповідальности". На що ж таки, одержано, від контори цукроварні, за редагуванням т. Щербатюка, дипломатичну відповідь, такого приблизно змісту: „Коли завком бажає, щоб не траплялося непорозумінь з розпечатуванням пакетів, нехай доб'ється від усіх установ, безпосереднього постачання в своє помешкання кореспонденцій аеропланом"... Було 14 серпня... Смілянський телеграф швиряв дротом: літери, слова, речення...

„Набутівський завком. Всім подавшим заяви у ВУЗи й одонтологичний робфак — з'явитися сімнадцятого О. П. Б., приймальну комісію. Кириленко 477". І, не сіялось, але де не вродиться в Корсунській п.-т. конторі т. Щербатюк, забрав телеграму та й заховав собі в кишеню. Бігають, нервуються, майбутні учні ВУЗ-ів і робфаків. Що ж це таке?.. Коли ж нам будуть командіровки?.. А, лисий, його, знає... у Київі вже іспит тримають... Мабуть не попадемо ми в вищі школи!.. Але ось 26 серпня завком нарешті отримує так довгосподівану телеграму. ( виявилось, вилежала ця телеграма 12 днів у головбухівській кишені. Коли б головбух трошки бачив далі за свої книги, нехай би він підрахував, скільки безнадійности, суму й злости на нього кипіло в нашого молодняка, що рвався опинитися в стінах вищих шкіл!.. 