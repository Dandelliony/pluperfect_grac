Спогад про Термінологічну Комісію Міністерства Шляхів у Києві
У початках 1918-го року народилась думка в Міністерстві Шляхів У. Н. Р. заснувати фахову Термінологічну Комісію, Нове українське державне життя вимагало створення, в якнайкоротшому часі, властивих назов та виразів лучбових (комунікаційних), а найскоріше - залізничих. Тодішній міністер шляхів інженер Сакович, теперішній професор Подєбрадської Сільсько-Господарської Академії, видав був у березні наказа про заснування »Термінологічної Комісії Міністерства Шляхів« jз дорученням авторові ціх рядків ерганізувати її. Знаючи ще з часів студентських із Київської Політехніки інженера Степана Риндика, як одного з глибших знавців
нашої мови, вирішив я запросити його з Бирзули, де він працював, як заступник керівничого головної паровозовні. І дійсно, я не помилився - інженер С. Риндик дуже охоче згодився перейти до Києва, і скоро систематично та з ентузіязмом віддався нелегкій праці у Термінологічній Комісії. І пізніш інженер Риндик не кинув праці, зв'язаної з термінологією,
та склав підручника для вищих технічних шкіл: »Міцність матеріялів«. На другого члена Комісії запросив я наддністрянця інженера Тадея Секунду, теперішнього співробітника Академії Наук у Києві; праця цього члена Комісії, добре знайомого з мовами польською та німецькою (вихованець Політехніки у Відні) була дуже корисна, як при творенні та опрацьовуванні термінів, так і при виданні »Термінологічного Збірника Міністерства Шляхів« та трьох додатків до нього, фахових словничків. Крім цих сталих членів Комісії працювало ще кілька, але прізвищ їх, на жаль, не пригадую тепер, бо занадто багато
вражінь переходової доби стерли їх з пам'яті. У своїй праці Термінологічна Комісія спиралася не тільки на знанні та творчості своїх членів, але в деякій мірі й на праці інших споріднених комісій, що існували при Міністерстві Освіти, а пізніше при Академії Наук; крім цього ставав у великій пригоді й відомий Словник української мови, виданий за редакцією
Б. Грінченка. Труднощі були нам великі, але й завзяття було в нас не мале ... »Нива не орана, нива несіяна«... Термінологічний матеріял, випрацюваний за шість місяців, що уклався у трьох словничках - двох технічно-залізничих (українсько-московський та -московсько-український) та одного московсько-українського залізничих посад, - був даний до перегляду та оцінки київським фахівцям-філологам-професорам І. Огієнкові та Є. Тимченкові. Згадані професори прислали до Міністерства Шляхів прихильну оцінку, признаючи працю Термінологічної Комісії за добрий матеріял до друку та поширення. Тепер, у Варшаві, маю, на жаль, з чотирьох зазначених зшитків (збірник та три словнички) тільки одного: »Московсько-
Український Словничок Залізничих Посад«. Додаток ч. З до першого числа »Термінологічного Збірника Міністерства Шляхів«. Друкарня Міністерства Шляхів. 1918. Сторінок 56, in 16°. Бувши р. 1919-го в Галичині, бачив я в Станиславові на виставі одної з книгарень »Термінологічний Збірник«, так що, можливо, й галичани, особливо залізничники, скористали з праці нашої Термінологічної Комісії. Насамкінець згадаю про кілька термінів, що їх ухвалила Термінологічна Комісія до вжитку, і що мають загальне значення: Інженір, мірчий інженір (межевий), залізнича валка, блискавична валка (експрес), діловід, рахівничий (бухгальтер), дрібна направа, довідкове бюро, зарядчий довідкового бюра, керовничий головних майстерень, доглядач складу (рос. смотрітєль ), сортувальник матеріялів, машинистий (машініст).

Варшава. Інж. М. Дерев'янко