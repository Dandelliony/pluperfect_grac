Чистота й правильність української мови
Відповідь на запитання наших Читачів
Хто з Вп. Читачів "Рідної Мови" хотів би одержати від нас і листовну відповідь на своє запитання, той мусить прислати на те відповідного поштового значка. - Просимо в одному листі не присилати нам за­надто багато запитань. Відповідаємо на запитання не тільки наших передплатників, але й кожного, хто цікавиться питаннями мови. Обшир (М. Н.). В українській мові відоме тільки "бшир", так наказує писати академічний правопис. Повстало з давньонім. oberschar (тепер. Uberschaar), пор. польське obszar; але підо вnливом народньої етимології (див. "Рідна Мова" ч. 5 ст. 171-174) пішло за словом »широкий« і перетворилося в »обшир«. Овшім (о. Я. Сеньківський). Вдавнину, підо впливом польського owszem, частенько вживали і в нас цього слова. Так, Київська Учительна Євангелія 1637 р. пише … 15. 38. "Ключ Розуміння" Іоан. Галятовського 1665 р.: … 43 б. Полтавські судові акти (але писар був десь із західньої України): А Кость і овъшем ставилъ ся безпечне 18, 1665р., і т. ін. Таке »овшем« можна знайти і в зах укр. пресі (напр. "Укр. Голос" ч.ч. 194,203). Апе тепер літературна мова зовсім не вживає цього слова (замінюємо його словами: так, аякже, авжеж т. ін.). Один одного (інж. Ф. Гай-Гаєвський). Літературна мова вживає тільки форм: один одного, один за одним, один по одному, оминаючи тим архаїчні (і російські) один другого, один за другим, один по другому, Ось трохи прикладів і наших письменників. П. Куліш "Чорна Рада": Один одного пхає 84, Держали один одного 102, Один одного з біди визволяти 274, Один за одного туляться 378, Нишком один на одного чигають 16, Один на одного заглядували, Козаки пішли один проти одного 25, Дали один одному в груди 169, Виходили один за одним 11. Б. Грінченко "Під тихими вербами": В пригоді один одному можуть стати 10, Почав перебирати одна по одній події 24. М. Коцюбинський, т. І: Одна на одній 9, Розбивали один одному голову 12. І. Франко, "Зах. Беркут": Старці йшли один за одним 49, Стояли, не зводячи ока одна з одної 24, Нам не потрібно розходитися віддалік одним від одних 21. О. Маковей, "Ярошенко": Вбивати один одного 150, Трубачі, один за одним, nідхоплювали гасло. А. Чайківський, "Одарка": На небі виступали одна по одній зорі 43, Бабуся оповідає казку одна по одній 48. В. Щурат, »Пісня про Роланда« : Один одному каже 64. М. Рильський, "Гомін" 1929 р.: Одна за одною іскринки пурпурові 17, Всміхаючись одна одній 74, Сміємось одна одній 76. Як бачимо, письменники форми "один другого" не вживають; у "Кобзарі" Шевченка : Одна одну хилить 398, але 4 рази маємо »один другого« під російським впливом. Остаюсь, а не остаю (о Дм. Йосифович). Українська літературна мова вживає тільки форми »оставатись«, а не "оставати", а то у треба: Остаюсь із високим поважанням, Див. про це окрему мою статейку на ст. 265-268. Повний чого (нж. К. Думанський) . В літературній мові звичайно пишемо »повний чого«, і тільки рідко - »повний чим«. П. Куліш, "Чорна Рада": Повні збожжа 320. Пісня: Пливе човен води повен. М. Старицький, »Поезії«: Повний ласих дівочих понад 113, Повні звіроцтва та злоби 306. Б. Грінченко, "Під тихими вербами": Повний страх у голос 101, Повна хата дітей 177, Того клопоту повна голова 266, Сиділи за столом, повним усякої страви 10, Засміялася ротом, повним дебелих жовтих зубів 146. Б. Лепкий, "З глибин душі": Срібла дріжучого повен 32, Сонця повний 106. Повний чим - дуже рідке, напр у Б. Грінченка, »Під тихими вербами«: Ім повна світлиця 18, Не хотів покидати того, чим повна була вся його душа 103. С. Черкасенко : Очі - леле! - повні сумом (рима - шумом), Академічний "Рос.-укр. словник" ІІІ 339 подає тільки »повний чого«, а тому форми »повний чим« ліпше не вживати. ІІІІІІІНе вживайте сnова "позаяк" (інж. Ф. Гай-Гаєвський). Ви слушно нарікаєте на це місцеве слово, але його вже і в Галичині потроху виводять із письменної мови. Літературна мова слова "позаяк" зовсім не вживає. Академічні словники не знають цього "позаяк", не знає його й словник Б. Грінченка. Академічний »Рос.-укр. словник« ІІІ 411 рос. "потому что" перекладає : »бо, тому що, того що, тим що, що«. Слова »позаяк« вживають ще ті, що літературну мову слабенько знають. Див нижче »тому«. Див. ще »Рідна Мова« ч. 5 ст, 183. Прихильник, а не приклонник (Др. А. Луць­кий). Слова »приклонник« літературна мова зовсім не знає, вживає тільки »прихильник«. Скоріше, а не скорше (Др. А. Луцький). Українська літературна мова знає тільки скоріше, а місцевого західньоукр. »скорше« не вживає. Тільки (Л. Команівський). Літературна мова знає »тільки, скільки«, а форм "тілько, скіпько" не вживає. Див. "Рідне Писання" § 163. Тому (інж. Ф. Гай-Гаєвський), Академічний "Рос.-укр. словник" ІІІ 430 рос. "позтому" перекладає так: "тому, а тому, через те, тим, оттим, отже, так, то, от. для того"; рос. »поэтому то«: »тому то, тим то, тож то«; рос. »потому« lll 411: "тим, отсим, тому, того, через те, то, ото". Отже, оминати вираз »тому то« не слід. Човен (Л. Команівський). Літературна мова вживає тільки форми човен, а човно - це форма місцева. Пор. в »Енеїді« Котляревського: На човен І 14. У човен сівши 26, Човен легкий ІІІ,19, Човен одпихаєш 20. М. Старицький, "Поезії" 1908 р.: Свій ч6вен 92. Коцюбинський, Оповідання, 1903 р. т. І: Човен ліг 6, Чорний човен 6. Пісня: Пливе човен води повен. Рідше: човен, чавна. У множині: човни (не: човна). Шановний (З. Туркевич). Слово »шанувати« здавна відоме в нашій мові, повстало з нім. schonen (добре з ким обходитися) і сильно в нас поширилось, пор. шана, пошана, шаноблививий і т. ін. Пор. в "Месії" 1669 р. ст.: 1356: такъ належитъ шановати. Так само й »шановний« дуже давнє слово, вільно в нас уживається, напр. у М. Вовчка, »Народні Оповідання« 1862 р. т. 11. 177: Двері розчиняє як батькові шановному. Всі академічні словники знають слово »шановний«. »Російсько-укр. словник« 1928 р. т. ІІІ ст. 425 рос. »почтенный« перекладає: »поважний, шановний, почесний, почтивий, статечний, гідний, достойний«. Див. ще »Рідну Мову« ч. 4 ст. 113-118, бо може »шановний« прийшло до нас через мову польську. Яблуко, яблуня (Л. Команівський). У літературній мові зовсім уже защепилися форми »яблуко, яблучко, яблуня, яблунька, яблуневий, яблучний« і т. ін., де маємо у зам. о. З давнього … повстала ще й форма »ябко«, часом уживана і в мові літературній. Див. »Рідна Мова« ч. 4 ст. 120, Див. ще »Рідне Писання« § 13. N3 слів на -ар (о. Дм. Йосифович). Так, у нас дуже плутають форми N3 слів на -ар. Звичайно ці слова (коли з давніх на -арь, родовий на -ря) в назовному множини мають -рі (особливо під наголосом), напр : косарі, лікарі, багатирі і т. ін. Закінчуються N3 на -рі також (так наказує академічний правопис): комар, тягар, комисар, семинар, паламар, каламар, хабар, хоч в родовім вони мають -ра, в оруднім -ром. Від слова товар N3 буде товари, а від вечір - вечори. Див. "Рідне Писання" § 68. Фура і хура (Ол. Глувко), фурман і хурман - це літературні форми; форми: »фіра, фірман« - місцеві зах. українські. Слова »фура, фурман« походять із нім. Fuhre, Fuhrmann; пам'ятки XV ст. вже знають форму »фура«, напр. акт 1456 р.: отъ воза фурманского (»Akta grodzkie і ziemskie« VII 230). Чоловічий рід (суддя Яр. Марків). Академія Наук затвердила вживати »чоловічий« рід, а не архаїчне »мужеський«. Слова »чоловік, чоловічий« так сильно поширені в нас, що ліпше справді вживати "чоловічий", рід, а не »мужеський«. Шкура (Ол. Глувко), »шкуратяний, шкуряний, шкурництво« - це літературні форми; місцеві: »скіра, шкіра«; старослов. …, рідко …, лит. skura. Праслово, відоме й без початкового с: »кора«. Т. Шевченко писав тільки »шкура«: Чия на вас шкура 250. Див. »Рідне Писання« § 13. Щоби - щоб (багатьом). Літературна мова вживає »щоб«, а архаїчна зах. укр. форма »щоби« рідка. Цікаво, що в »Кобзарі« Т. Шевченка нема »щоби« ані одного разу, тут все »щоб«. Див. »Рідне Писання« § 255. Український наголос (Українське Т-во "Запорожська Січ" у Монтреалю). Вимова східньоукраїнська і західньоукраїнська дуже відрізнюються одна від одної. Нема в цім нічого дивного: українська земля дуже велика, говірок у нашій мові надзвичайно багато, а до того ще й жили ми не в однакових культурно-історичних умовинах, а тому й не змогли ми витворити ані однієї літературної мови, ані однієї вимови, цебто - не стали ще закінченою Нацією. Добро Нації вимагає від нас якнайскорішого переведення до життя надзвичайно потрібного нам гасла: Для одного народу - одна літературна мова й вимова, один правопис! У літературній вимові принято так наголошувати: булава, діло, свобода, Шевченко-Шевченків-Шевченківське свято (в Галичині вимовляють по-місцевому: булава, діло, свобода, Шевченківське). Усі Словники Київської Академії Наук подають тільки таку вимову: діло, булава, свобода, Шевченківський. Не можна в літературній вимові брати на увагу всіх місцевих вимов, бо їх занадто багато (пор. ледве, ледві, ледви, ледво, ледва, а для літературного вжитку вистачить і одної-двох, тому принято писати: ледве, рідше - ледві). Давність поплутання зменшених форм на -ик і -ок. В Книзі Коронного Люблинського Трибуналу для Київського Воєвідства т. 3 ст, 9б, в справі 1598 р. архимандрита Печерського Никифора Тура, знаходимо: "млыникъ ихъ" і "млынокъ ормяньский". Уже в 1598 р., як бачимо, на маленького млина кажуть: млиник і млинок. Віддієслівні прикметники на -ний (Проф. І. Шовгенів). Віддієслівні прикметники, що не загубили ще ясного відтінку дії, звичайно не закінчуються на -ній, а тільки на -ний. Такі прикметники, як: незабутній, заробітній, майбутній, старожитній і т. ін. відтінок дії зовсім уже втратили (доповнення до ст. 210 »Р. М«). Див. »Рідне Писання« § 128. Туба-труба-сурма. "Діло" ч. 163 за 1933 р. пише: "Доручав своїй тубі Комінтернові ставити проблєму". Літературна наша мова слова »туба« (лат. tuba, часте в мові польській) не знає, звичайно вживає праслов'янської позички з германського »труба« (давньонім. trumba, староц.сл. …, італ. tromba) або »сурма« (з турецького surna сопілка).