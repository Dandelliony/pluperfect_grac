Походження українських слів
10. Штани
Останнє слово, цебто портки, а також подане вище рос. порть, »штани« посередньо кидають яскраве світло на слововивід одного з найбільше загадкових імен східньослов'янського словника - на штани (рос . штаны). Давні пам'ятки не мають цього слова, інші слов'янські мови не знають його, тим то відразу можна було б подумати про його чужоземне походження. Так і зробив ще 1870 р. Matzenauer, подавши штани в своіх «Cizі slova v slovanskych jazycich«, хоч вказати якенебудь чуже джерело для цього слова йому не вдалося. Скільки знаю, зробити це спробував тільки Соболевський (»Матеріялы и изслtдованія« 189), - він виводить загадкове слово з латин. sutana. Але слово sutana в середньовіччі завжди визначало саму верхню одежу духовних осіб, і зовсім незрозуміло, як його святе значення могло так змінитися на малолітературне (на »невыразимые«). Крім того , не треба забувати, що в давньоруськім побуті »сутани« не було, тим то наші предки мали б одержати свої »штани« (коли тільки справді робили їх із цієї одежі) готовими з Заходу. Але в такому разі слово штани повинно б бути дуже частим у західньослов'янських мовах, а між тим ані в мові чеській, ані в польській досі не знайдено найменшого сліду його. Усі ці міркування змушують ене рішуче відкинути гіпотезу славного російського вченого, хоч її й прийняв свого часу І. Огієнко в своїх цінних »Иноземных елементах въ русскомъ языкt« (ст. 22). А між тим і в цім випадку »ларчик просто відкриється« , як що ми, беручи на увагу основне значення с. »порты« і »портки« (щось зшите), відбудуємо первісну форму штанів « як шьт-ана і потім порівняємо з литовським прикметником siut-inis »те, що відноситься до шиття, що призначене до зшивання« . Це порівняння відразу покаже, що 1)суфікс -ана в формі шьт-ана тільки вищим ступенем свого вокалізму різниться від суфіксу -inis лит. слова; 2)що корінь шьт-, у протилежність до лит. siut-, передає не довгу форму індоєвроп. кореня *siu- шити« (звідки давньоцерк. сл. шити, укр. шити, польське szyc і т. ін), але коротку, цебто siu., Іншими словами, це значить, що слово штана повстало з *sіutana > sit-ana і на початку визначало те саме, що й ръrtъ (порт), а саме, - »тканину, що зшивається чи пришивається до другої«; дві такі тканині, з'єднані разом, і складають тут спідню одіж, що ми звемо її в формі множинній
(pluralia tantum) штанu.
Гр. А. Ільїнський