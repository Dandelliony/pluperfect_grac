Огоновський яко філолог
Проф. Омелян Огоновський належить до тих небагатьох, що поклали тривкіші підвалини під наукове опрацювання української граматики, хоч до таких вислідів, як Потебня, Житецький, Михальчук не
дійшов у своїх дослідах. Галицькі умовини сімдесятих і вісімдесятих років не дозволяли обмежитися виключно до кабінетнонаукової праці. Відомі заборони українства в Росії, проголошення (і перепроваджування в життя) від чільніших тодішніх галичан ідеї обʼєднання з російською культурою наказували йому взяти діяльну участь у відродженні української культури, опертої на національному ґрунті. Звідсіля й різнорідна його діяльність як поета, драматурга, письменника, культурноосвітнього й громадськосуспільного робітника (довший час був головою »Просвіти«), історика літератури, мовознавця і врешті - університетського професора. 3 усієі спадщини проф. Ог. тільки деякі праці не стратили й досі своєї вартости й такими остануться ще на довший
час. У розробленні української граматики, як загалом українознавства, пішов значно вперед від свого попередника проф. Якова Головацького, що вже під старість перестав вірити в силу духа рілної нації й перебрався до Росії. Граматичні праці проф. Ог. виказують широке обізнання з тодішньою відповідною літературою, багатство матеріялу, призбираного з великою пильністю й докладністю зо старих памʼяток і з гущі народніх говорів, послідовне підкреслювання самостійного становища української мови серед її словʼянських сестер. »Rozprawy Wydziatu Filolog.« т. 5. Акад. Наук у Кракові (1877) приносять першу працю Ог., між іншим габілітаційну, п. н.: »O przyimkach w jezykach starostowienskim, ruskim i polskim«, де на 200 сторінках поданий за Поттом і Міклошічем перегляд препозицій у згаданих мовах, із їх етимологічним і синтаксичним значенням, із спробою власних вияснень, прийм. възъ, надь, обб, із виказанням деяких рис української мови, відмінних від російської. Прихильну замітку про цю розправу подав Кочубинський в »Итогах славянской и русской филології (І. Кокорудз, ЗНТШ 5-6), Яґіч в Archiv'i 3 і критичну рецензію Онишкевич (Arch. 4), збиваючи декотрі етимологічні виводи авторові, своїх натомість не подаючи.
В »Einige Bemerkungen über die Sprache der altpolnischen Sophienbibele (Archiv 4, 1880) дає проф. Ог. декілька дрібних при-чинків до вивчення цінної старопольської памʼятки. Вносить між іншим 20 текстових поправок до рукопису, що його видав проф. Малецький, подає низку фонетичних рис памʼятки, дещо з відміни й будови слів, спинюється над чужими словами, а при всьому рясно наводить приклади з староукраїнських памʼяток. Найцінніша праця Огоновського - »Studien auf dem Gebiete der ruthenischen Sprache« (Львів, 1880). Це вибір з кожної частини граматики найтиповіших ознак української мови, зроблений, здається, з метою виказати її велику розробленість і живучість, її здібність стати культурною мовою. По коротких вступних літературно-історичних замітках, що в них підкреслене відношення української мови до її сестер західньої й східньої з поданням скількости українців і їх говорів, ідуть нариси з ділянки фонетики (голосні, приголосні), словотвору, відміни, складні й наголосу.
Поза Потебню й Житецького в дослідах українськоі звукової системи, а поза Міклошіча в інших ділянках граматики не вносить автор нічого нового. Кожне тільки явище ілюструє багатством язикового матеріялу, призбираного головно з етнографічних записів і з усних заподань. В цьому саме й вартість »Studien«, що ї кожний україніст славіст, що хоче вивчати українську мову, поминути не може. Тодішня критика прийняла »Studien« назагал прихильно. І. Франко, острий критик інших праць проф. Or., цю працю називає найосновнішою на полі українського мовознавства (»Сьвіт« І, Львів 1881), Яґіч в короткій замітці (Arch. 5) признає їй ціну через багатство матеріялу; завважує при цьому, що підкреслювання самостійности української мови в занадто гострому тоні зменшило об'єктивність праці; кінцеві завваги до рецензії проф. Брікнера (Arch. б) такі: Широке притягнення зібраного матеріялу, головно з галицьких говорів, посуває значно вперед знання української мови; хоч автор добре обізнаний з відповідною граматичною літературою, мало дає самостійних вияснень, вдоволяючись самим сконстатуванням факту. Білорущина має, щоправда, чимало спільних рис з українською мовою, та це ще не уповажнює вважати її діялектом останньої, бо і з великорущиною має теж багацько дечого спільного. Додатком до »Studien« є »О wazniejszych wlasciwosciach jezyka ruskiego« (»Rozpr. Wvdz. Fil. Akad. Um.« т. Х, 30-93, Краків 1883) з однаковим порядком і розкладом матеріялу, з багатьома порівняннями явищ української мови з відповідними в польській мові. Помилково тільки дошукується проф. О. слідів носовости на українському ґрунті в таких, між іншим, словах, як лемківські тромбота, пробант, мента, бо це запозичення з німецької мови, останнє через мадярську. Звідомлення про цю розправу з підкресленням її ваги через велике багатство матеріялу подав І. Гануш у »Slovan. Sbor.« ІІІ 224 (1884). До речі, в праці проф. Грунського та Ковальова: »Історія форм укр. мови« 1931 р. ст. 323 помилково подане це звідомлення за рецензію на »Studien«. Видав теж проф Ог. »Слово о полку Ігореві« (Львів, 1876) з історично-літературними замітками, з реконструкцією
тексту, з прозовим перекладом на живу мову і, що найважніше, з багатьома граматично-філологічними поясненнями. Книжка, щоправда, призначена для шкільного вжитку, однак і досі не втратила ширшого наукового інтересу, хоч би тому, що в ній, слідом за Максимовичем, ясно показаний тісний зв'язок »Слова« з українськими народніми піснями. Із шкільних підручників слід згадати: 1) »Linguae palaeoslovenicae spec1mшa quoedam е monumentis ad А. Wostokow et Ft. Miklosich collect:s« (1871) для студентів, 2) »Хрестоматія староруска для висших кляс ґімназіяльних«. Текст з поясненнями, додатком граматичним і ело-варцем, і 3) »Граматика руского язика для шкіл середних«. Поодинокі виїмки хрестоматії, каже проф. Брікнер, Arch. б, підібрані щасливо, багацько приміток улекшує зрозуміння текстів під кожним оглядом.
Додати б до цього, що тепер починається звичайно староукраїнське письменство аж з ХІ віку, а не з Х, як у хрестоматії Ог. Проф. Ст. Смаль-Стоцький признає вартість Граматики через чистоту й поправність її мови. Для повноти погляду на оцю ділянку праці проф. Ог. треба ще згадати про дві статті характеру науковопопулярного: 1) »Короткий погляд на історію словян-
ських язиків, особливож на історію язика руського« (»Правда« 1872) і 2) Моєму критикови« (Львів 1889). В першій сказано коротко про походження слов'янських мов, їх поділ і обопільне споріднення; мова про взаємини української й російської мов не все витримана на науковому рівні і на об'єктивному представлені фактичних даних. Самостійне не підрядне становище української мови проведене, як і всюди у проф. Огоновського, різко, хоч білорущина (за проф. Малиновським і Міклошічем) і словацька мова все таки тільки діялект. В другій статті, що є відповідь на рецензію проф. Пипіна у »Вестнику Европы« (1890) »Історії літератури рускої« не признає проф. Ог. існування вдавнину праруського язика, що з нього пізніш мали виділитися всі три східньослов'янські мови (укр., білорус. й рос.) здається тільки тому, що стан у минулому використовувано деким для теперішности; »була лиш тая мова,
каже, котра опісля стала зватись рускою, южнорускою або малорускою«. Рецензії праць проф. Міклошіча: »Vergleichende Stammbildungslehre der slavischen Sprachen«, »Vergl. Wortbildungslehre der sl. Sprachen« і Житецького: »Очеркъ звуковой исторіи малорусскаго нарtчія« доповнюють перегляд мовознавчих праць проф. Огоновського. Спадщина, щоправда, невелика, але запевнює йому визначне місце не тільки в українському, але й слов'янському мовознавстві.

Йосип Шемлей.