ПЕТЕРБУРГ, 19. На посаду помішника начальника переселенського управління назначено Струве, що до сього часу був ревизором по межуванню та земельному упорядкуванню селян у чотирьох сібірських губерніях. 
Емігрантам—євреям дозволено користуватися переселенським таріфом, коли вони матимуть свідоцтво еміграційного товариства. 
В гостинниці застрелився комісіонер Тютінман. В листові він пише, що боявся суду за безпідставне підозріння в підпалі власної кватирі в маї минулого року. 
РІГА, 19. Політехників упереджено, що коли повторяться протести, схожі до тих, які були проти Пурішкевича, то буде закрито інститута. 
БІЛОСТОК, 19. „К. М.“ телеграфують, що конвойний стражник застрелив робітника, коли той хотів утекти. 
ДОРПАТ, 19. Сходка студентів дорпатського університету висловила подяку депутатам опозіції і здивування мовчанці професури. 
ПЕТЕРБУРГ, 19. Скликана головним управлінням землеустройства і хліборобства для вироблення плану агрономичної допомоги людності нарада інспекторів сільсько-господ., уповноважних сільсько-господ. части і урядових агрономів вирішила, що звязок між організацією агроном. допомоги людності і кредитовими інстіт. може встати через розвинення кредитовими інстітуціями посередницьких операцій, порозумінням між кредітовими т-вами і с. господарськими, дозволом членам кредітових т-в позичок у с.-госп. земських складах та, нарешті, участю представників кредітових закладів у повітових економичних радах. Об'єднання діяльности закладів дрібного кредіту може тоді статись, коли буде засновано імперський с.-господарськ. банк, буде заведено повітові с.-г. банки (в повітах де істнують земські каси функції банку переходять до кас) та буде заведено наради представників кредитових інстітуций. Всі ці заклади мусять з'явитись з місцевої ініціативи. Що до діяльности уряду в цім напрямку, то вона буде виявлятись в інструктованні та в формі матеріальної допомоги.
ОДЕСА, 19. На нараді, під проводом начальника півд.-західн. залізниць з участю представників міста й купецтва, обговорювалося питання про наближення колії Одеса-Бахмач до города. Ухвалено збудувати вакзал на Пересипи, як було проектовано управлінням київо-воронізької залізниці.
Раскольники знайшли на куяльницькім лимані частину кістяка мамонта, яка важить три пуди.

