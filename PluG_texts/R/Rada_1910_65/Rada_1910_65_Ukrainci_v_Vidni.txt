Українська університетська молодь на зібранні 16 марта, окликаному з приводу останніх заходів польонізувати львівський університет, ухвалила такі резолюції: „Українська університетська молодь у Відні, зібрана 16 марта року 1910: 1) констатує, що львівський університет de jure і de facto утраквістичний, і через це з найбільшою рішучістю висловлює протест проти його польонізації до того часу, поки не буде засновано самостійного українського університету у Львові; 2) закликає уряд як найшвидше почати справу заснування українського університеу у Львові, щоб, таким чином, уникнути тих наслідків, яких зараз годі навіть передбачити; 3) звертається до українських парламентських послів без різниці партій з проханням, щоб вони з кожним, навіть найменшим, замахом на права української нації до теперішнього львівського університету боролися з найбільшою рішучістю, поки не засновано буде самостійного українського університету у Львові; 4) солідаризується цілком з кожним кроком львівських товаришів в боротьбі за український університет і зобов'язується брати активну участь в цій боротьбі, поскільки це потрібно буде для справи". (Діло).

