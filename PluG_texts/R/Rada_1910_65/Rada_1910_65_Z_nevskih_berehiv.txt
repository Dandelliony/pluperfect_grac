LVII. Славянське Ельдорадо.
Візіт новоявленого болгарського Царя до Петербургу, приїзд його сусіди Короля сербського, а найбільше мабуть те, що той і другий більшу частину свого ділового часу в Петербурзі витратили на таємничі наради з Ізвольським—воскресили в правих урядових і громадських кругах нашої столиці стародавні мрії про славянську державу під кормигою Петербургу. Як відомо і Кирило-Мефодієвське братство мріяло про таку державу, але трохи з иншого кінця —в формі славянської федерації. 

Нашим же правим від самого цього слова моторошно стає. У них усе на умі те загально-славянське Ельдорадо, про яке ще Самійленко таку чудову пісеньку склав: 
Є на світі десь країна 
Пишна, вільна, щастям горда — 
Благоденствує там кожний…
 Держиморда, Держиморда!..
 Але що у розумніших з них на умі, то у слабіших на голову—на язиці. За теперішніх часів здавалось би прилюдно балакати про те, що б розповсюдить блага російської культури і констітуції і на австрійських славян та південних братів їх—не то що наївно, а просто непристойно. Отже знайшлись люде, що використували приїзд славянських гостей до Петербургу, як раз для таких розмов, для того, щоб з публічної трібуни заявити славянам, які то їх блага чекають під урядованням Думбадзе і Толмачевих. Цілком зрозуміло, що такі люде могли знайтися тілько серед членів „Славянського благодійного товариства”, що давно уславилось „быстрыми на разумь Невтонами“. В публичній лекції, правда перед дуже невеличкою авдіторією всяких чиновників „особыхь порученій", вони не тілько намалювали яскраву картину життя в майбутньому славянському Ельдорадо, але і докладно, з цифрами в руках, довели, що инакше й бути не може.

Багато славянськах учених, публіцистів—мріє про якісь там австро-славянські штати. Кажуть немов би то федералізована і повернута в автономні штати славянських народів сучасна А.-Венгрія притягне до себе своєю вищою культурою і більшою свободою громадянства усі славянські народи, що оточують теперішню Австро-Угорщину. Це перш за все поляків, потім малоросів, білорусів, сербів, і навіть болгарів. Тоді увесь славянський світ поділиться на дві великих держави—Австро-славянські штати, що будуть складатися з 20,000,000 поляків, 10,000,000 чехо-словаків, 35,000,000 малоросів Россії й Австрії і 10,000,000 білорусів (по статистиці 1905 року); і Великорусскої Держави—з 60,000,000 великорусів…
75,000,000 перших проти 60,000,000 других. 

З південними славянами перша група побільшилася б до 90,000,000. І таким чином центр славянської державної ваги тоді перейшов би од Россії до Австрійської славянської федерації. 

Але докладчик всіми святими запевняє публику, що це дурниці, про котрі тілько мріять можно. Иого аргументи досить орігінальні і справді „сногсшибательны" навіть для чиновницької аудіторії.

Перший — ніякої „высшей культуры и большей гражданской свободы”, що приваблювала б до них малоросів і білорусів, в Австро-славянських штатах—не буде, як і буде—то хіба „мнимая", на котру і одні й другі ніяк не проміняють „настоящую” культуру і „настоящую” свободу, що панує очевидно й тепер в Росії.

Другий—це те, що славяне в сей час складають в Австрії не більшість, а меньшість. У Венгрії теж саме. І що рік, то австрійських славян стає в порівнянню з иншими менше та менше. Правда не на багато,—так на 0,01 проц. в рік, а як по приєднанню Боснії й Герцеговини так навіть збільшилось з 46,6 проц. до 48 проц., але все одно—при таких умовах мріять про славянізацію Австрії можуть тілько „политическіе дальтонисты".

Докладчик мабуть забув, що учені поборники австро-славянської федерації мріють ославянить Австрію якраз не приростом теперішнього славянського елементу, а придбанням сусідніх племен, що од „настоящей” культури і свободи можуть колись забігти не лиш до Австрії, а й тепер тікають до всіх країн світа, не виключаючи навіть і Австралії.

Розтрощивши в „пух і прах славянських учених „дальтонистовь”, докладчик з апломбом Дельфійського оракула чревовіщає”: 

„Несостоятельность клерикально-феодального австро-славизма заставить раньше или позже западныхь и южныхь славянь помириться сь идеей руссо-славизма“. Ось тут то і починається самий „цимес* докладу. До руссо-славізму 35 милійонів малоросів і 10 милійонів білорусів має приваблювати те одно вже (окрім „настоящої" свободи та „настоящої" культури. В. П.), що руссо-славізм—ідея „собирательная для русскаго народа“. Докладчик заздалегідь застерігає, що під малоросами, білорусами і взагалі „славянами" він всюди розуміє самі тільки „народныя массы", а не „обезнародившіеся верхи". 

Для инших славянських народів, що мають щастя бути більш культурними, докладчик обіцяє в своїм руссо-славізмі „освобожденіе” од чужого ярма. 

„Притягательная сила русской государственной политики зиждилась на строго демократическихь началахь». Вь этомь таится главная сила вь идейномь соревнованіи сь феодально-клерикальнымь австро-славизмомь!"—кінчив свій красномовний доклад представник славянського благодійного товариства.

Що ж, побажаємо превелебному товариству талану в проповіді й здійсненню цієї чудової ідеї. Боїмось тільки, що не самі тільки „обезнародившіеся верхи“ славянського світу не оцінять „благодѣтельной” справді ідеї петербурзького товариства, а що і „народная массы 8 не сподобають її, прирівняють до старого панславізму, і „окажутся обезнародившимися".

Бідна ж її головонько! Кому ж тоді доведеться репрезентувати справжні народні славянські маси? 

Нікому иншому, як членам благодійного товариства з Вергунами, Філевичами та Соболевськими на чолі. На кого ж і возложити славянські тяготи, як не на цих патентованих благодітелів славянства?

