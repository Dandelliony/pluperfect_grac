Шевченкове свято в КатеринодарІ. Традиційний шевченківський концерт відбувся 13-го марта в Катеринодарі дуже добре. Фойє „Сѣв. театра”, де відбувався концерт, прикрашене було малюнками до Шевченкових творів та цітатами з його віршів. В самій глибині стояв бюст поета. В ятках продавали програми та білети на лотерею, що відбувалась при концерті. 
Концерт роспочали рефератом д. Скотинського: „Життя й поезія Т. Шевченка”. Добре співав хор під орудою д. Тараненка —„Жалібний марш” та инші пісні. „Думку” муз. Степового виконала співачка д. Цветікова. Артистка Гаріна співала дуже добре „Садок вишневий”. 
Воєнний оркестр під керовництвом Е. Еспозіто грав такі муз. твори; „Козачок” муз. Направника, „Українська увертюра”, муз. Гросмана, “Козак“ Рубінштейна, „Пѣснь косаря", муз. Чайковського. 
Співали ще—д.д. Мульченко („Реве та стогне”), Глінський („Ойполя“, музика Степового), Демідова; Г. Доброскок читав Шевченкові вірші: „Іржавець”. „Холодний яр” та инші. Усім охочим бути на концерті не вистачило місця.

