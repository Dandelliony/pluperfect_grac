В українському клубі сьогодня од 8 до 9 години ввечері відбудуться сокільські вправи.
В судовій палаті 18 марта розглядали справу селянина Демянчука, котрого обвинувачували за образу Його Величности без наміру викликати неповагу. Розглянувши справу, судова палата присудила Демянчука на 1 місяць до кріпости.

В політехнікумі. Студентський „союзь націоналистовь при кіевскомь политехническомь институтѣ“ повідомив в спеціяльній відозві, що він негативно ставиться до протесту студентської збірки і цілком згожується з тим, що Пурішкевич сказав про студенство в своїй думській промові.

Випущено з під арешту цими днями політичного вязня Віктора Лисенка.

Арешт. В Київі арештовано кондуктора трамвая—Тімофеєва, якого з наказу адміністрації заслано було на 2 роки в вятську губ., звідки він втік. Тімофеєва знову засилають назад.

Вистави по театрах не відбуватимуться з 20 до 28 марта.

Дісертація. 21 марта о 1 годині вдень в 8 авдіторії в університеті оборонятиме К. М. Смірнов магістерську дісертацію на тему: „Банки и банкирскій депозить вь Римѣ“. Офіціяльними опонентами мають бути професорі: В. Л. Удінцов та М. М. Кашков.

Виставка художників—киян в університеті 26 марта кінчається. До цього часу на виставці перебувало більше, як 3000 чол.; продано 32 малюнків і етюдів.

Нове товариство взаємної запомоги. Цими днями затвержене „Общество взаимопомощи лиць наемного труда вь сахарной промышленности” незабаром роспочинає свою діяльність, яка, по статуту, має обхоплювати 12 губерній.

Снігові заноси. В управлінні південно-західньої залізниці одержано звістки з станцій: Окниця, Раманкоуци, Ларги і Бирново про снігові заноси. Завірюха захопила новоселицьку, волочиську, могилівську і частину елисаветградської залізниці. Зроблено скрізь заходи, щоб заноси не затримували поїздів. На ст. Копайгород занесено снігом поїзд і затримано його на 2 ч.

На Дніпрі останніми часами вода все прибуває по два вершки за сутки. В Київі досить жвавий рух на пристанях. Багато прибуває що дня з південних пристанів буксирних параходів, що або лишаються таки в Київі, або пливуть з вагою далі на північ.

Сніг. 19 марта вночі в Київі йшов чималий сніг. Вранці все мало цілком зімовий вигляд. За день сніг трохи ростав; в повітрі не було морозу. Вдень 19 марта також кільки разів сніг поривався йти.

Пам'яти А. Ф. Кістяковського. 20 марта в 14 авдіторії в університеті відбудеться спільне засідання товариства „Патронат” і юридичного товариства. Проф. Г. В. Демченко прочитає про патронат лекцію, присвячену пам'яти проф. А. Ф. Шстяковського. Початок о 8 год. ввечері.

Залізниця мім Цвітковою і Казятином. В найближчій сесії київського порайонного комітету мають розглядати доклад про збудування залізниці між Цвітковою і Казятином. Автор цього проекту—інженер Іокчи.

В університеті цими днями одбулися вибори професора для кафедри фізіології. З усих кандідатів найбільше голосів одержав прив.-доц. військової медичної академії—д. Чаговець (✛20 і—6), а потім прив.-доц. військової медичн. академії—Болдирев (✛ 15 і—11), прозектор при кафедрі фізіології в київському університеті—Леонтович (✛14 і—12) і, врешті, прив.-доц. військов. мед. академії Бабкін (✛8 і—18).

На історично-філологичному факультеті київського університету державні іспити почнуться 3 мая; прохання прийматимуть з 20 марта до 14 апріля од 2—3 годин вдень що-дня, окрім празвиків.

Рвизія сенатора Дедюлина. Канцелярія сенатора Дедюдина буде в гостинниці „Гладинюка" на Фундуклеєвській вул. Приймати приватних особ в справах ревизії київського і одеського інтендантства сенатор Дедюлин почне з понеділка, 21 марта; до того часу вироблено буде детальний план ревизії. Канцелярія сенатора Дедюлина в Київі функціонуватиме пів-року, поки не скінчиться сама ревизія. На деякий час виїздитиме вона в Одесу. 

Забастовка в „Гранд-Кафе“. Хазяїн ресторана „Гранд-Кафе" не згодився задовольнити вимоги офіціянтів і через це вони не схотіли вчора стати на роботу; хазяїн повернув їм заклади і порощитував їх. 

Сельсько-господарська виставка. Вчора на засіданні виставочного комітету виробляли умови угоди з міською думою. Комітет ухвалив ще раз звернутися до думи з проханням дати для виставки Царський садок на умовах першої заяви. Це прохання комітета дума має розглянути на тім тижні. Одержано також телеграму од харьківського сельсько-господарського товариства в справі улаштування сел.-госп. виставки в Харькові, замість Київа.

3 урядових наказів. Київський губернатор спеціяльним наказом (10-го марта, № 1528) повідомив всіх підвладних йому повітових справників, що він дозволив інструкторові по молочарському господарству Костеві Ів. Михайлюкові улаштовувати по селах на Київщині, без попереднього повідомлення поліції, народні читання і розмови про сельсько - господарські справи.

Базарні ціни. 18 марта по київських базарах ціни на живність такі були: мнясо—16 коп., телятина—13 коп., філє—30 коп., свинина—18 коп., судак—30 коп., щука—20 коп., короп—25 коп., картопля—1½ коп., капуста—10 коп. і дорожче за качан, буряки—2 коп., клюква—5 коп, за хунт, сушені гриби —1 карб. 20 коп., яйця —20 коп. за десяток.

Нещасні випадки. 18 марта застрелився київський власник будинка і співробітник „Кіевлянина" Н. Тальберг. Причина — тяжка хвороба. Вчора в дворцовій часті арештантка Титана Совицька зробила замах позбавити себе життя, перерізавши горлянку. Становище Совицької безнадійне.

Засідання гуртка натуралістів київської політехники відбудеться сьогодня в ботаничній авдіторії о 4 годині вдень.

3 Київщини. Переселення. Для переселенців з київської губернії цього року призначили в західній Сібірі 8,400 подушних наділів. Через те, що охочих переселитися з київської губернії є мало не 68,000 душ, то, звичайно, цієї землі на всіх мало. Через це нарада членів землеустройчих комісій постановила поділити цю всю землю на всі повіти київської губернії, по 700 часток на кожен. Організовані гурти ходаків почнуть їхати на Сібір 10-го апріля.

Стародавня церква. „К. В.“ оповідають, що в с. Острові, васильківського повіту, стоїть церква, дуже стара. Церква ця аж зігнулась на бік вівтарем, хоч і стоїть підпора. Церква розвалиться зараз, як тільки здійметься буря і наробить багато лиха. Батюшка каже, що й такої церкви стане на його вік. І ніхто не журиться.

3 Волині. Театр у Ровні. Влітку в г. Ровні, в залізно-дорожньому театрі, гратиме трупна д. Бродерова. Ця трупна грає „все“—россійську драму, вкраїнську мелодраму, оперетки, і так ин.

Пожежі. З земської страхової статистики видко, що за ввесь 1909 рік на Волині було 1.516 пожеж. Згоріло 4.364 селянських двора. Видано 556.174 карб. страховки. Це виходить на 100.000 карб. більше, ніж позаторік. В январі й февралі сього вже року було 129 пожеж, за які земство виплатило 19.414 карб. страховки.

3 Поділля.Євангелисти. Скілька літ тому в с. Ярославці, летичівського повіту, завелись уперше євангелисти, згуртовані одним селянином. Спершу, як пишуть „К. В.”, односельці дуже ворогували з сектантами, а далі, побачивши, що вони живуть добре, нікому нічого лихого не роблять, і поставились до їх инакше. Тепер у Ярославці так намножилось євангелистів, що вони одділили собі вже частину кладовища, щоб ховати там своїх мерців.

Переселенці. Землеустройча комісія має відомости, що сього року з Поділля з'охотилась виїхати за Урал 3.821 сем'я, або 20.695 душ. Найбільш переселенців припадає на Приморську країну. Туди їде 2.139 семей, себто 11.011 душ. Далі йдуть округи—Амурський, куде їде 4.480 душ, Іркутський—1.729 душ, Єнисейський —948 душ, Акмолінський—624 душі, Семипалатинський—1.085 душ, Тургайський—572 душі.

3 Чернігівщини. Віспа. „Ч. Сл.“ повідомляв, що в с. Чепіговці, городнянського повіту, слабують люде на віспу. Кожного дня слабне по скілька душ. Усіх слабих на віспу у цьому селі за малим не 20 душ. Здебільшого, це все діти.

З Полтавщини. Переїзд переселенців. На Полтавщині саме тепер заворушились переселенці. За два тижні, з 1 до 15 марта через станцію „Полтава" пройшло 16.600 переселенців. Між ними було 2.150 самовольців. Переселенці везуть з собою багато всякого добра та скотину. За цей час перевезли 180 коней. За цих таки два тижні вернулося назад з Сібіру 317 переселенців. Здебільшого, вони поприїздили, щоб дати раду своїм справам дома.

З Харківщини. Суд над студентами У Харькові вже відбувся дісціплінарний суд над 15 студентами технологичного інституту за сходку з протестом проти Пуришкевичевого наклепу. Одного студента виправдали, двом висловили догану, а иншим зробили увагу. Судили тільки тих, кого бачила на сходці інститутська адміністрація. 215 студентів заявили, що й вони солідарні з підсудними. Заяву їхню суд прийняв.

Втекли арештанти. „Ут.“ сповіщає, що 15 марта в 5 годин ранку з харьківської губернської земської лікарні, через вікно в уборній, утекли два арештанти Гейко та Гревизірський. Арештанти перелізли через паркан, а далі подались до Чугуєва. Одежу вони собі завчасу наготовили.

3 Катериносдавщини. Розбійник. На каменському заводі поліція обступила хату, де переховувався звісний ватажок розбійників, що втік з під арешту, Кузин. Обступлений зо всіх боків він, як пишуть „Од. Н.”, хотів прорватись з ножем у руках крізь низку поліцейських, але вони пристрелили розбійника.

3 Херсонщини. В університеті. Двічі вибірали в одеському університеті проректора, замість професора Маньковського, і обидва рази з того нічого не вийшло. Тепер на проректора призначить когось з професорів сам міністр. 

3 Таврії. Труси й арешти. „Р. В.“ сповіщають, що останніми днями в Сімферополі було багато політичних трусів та арештів. Так само і в Мелітополі та в Євпаторії поліція потрусила й арештувала багатьох робітників та прикащиків.

3 Кубані. Нова книжка. Незабаром в Катеринодарі вийде: „Исторія кубанскаго казачьяго войска".

Шевченкове свято. Шевченківський концерт, що одбувся 13 марта в Катеринодарі, зібрав повен театр. Успіх концерта був великий. Під час концерту наробив гармідеру якийсь добродій, бо, на його думку, в святкуванні памяти великого поета було „стремленіе кь ниспроверженію строя". Аге цього добродія, як переказує „Куб.Кр.“, заспокоїла сама поліція, упевнивши, що він помиляється.

