Шевченкові роковини.
МОСКВА. Московська міська дума робить заходи по упорядкуванню свята з 
приводу ювилею українського поета Т. Г. Шевченка. ( Власн. кор.).

Заборона вшанування пам'яти Пірогова.
ЖИТОМІР. Завтра мало відбутись в Житомірі вшанування пам'яти Пірогова: 
місцеві лікарі хотіли прочитать реферати про Пірогова, але адміністрація 
заборонила. (Власн. кор.).

Штрафи на газети.
ВАРШАВА. Оштрафовано юмористичні журнали: "Когут" на 200 карб, і 
"Куявську газету" на 200 карб. Конфісковано останній номер "Млота".

Всякі звістки.
ПЕТЕРБУРГ. Предсідателем правління подільської дороги настановлено 
інженера Руіна. Посажено в "Крести" письменника Тана, засуженого на рік 
у кріпость. Синод пристав на пораду Восторгова — запрошувати жінок в 
місіонери. Потрушено багатьох членів професіональних союзів. Кинувся 
під поїзд студент Гриневич. Йому одрізало ногу. 
МОСКВА. З Минська повідомляють, що на гільзових фабриках викрито 
мошенства з бандеролями. Фабрики закрито; машини опечатано; запаси 
конфісковано. Двох фабрикантів арештували, один втік. В охотничому клубі 
підчас танців молодий парубок зарізав дівчину. Злочинця арештовано. 
З Пскова повідомляють, що каторжанин Клементьєв, якого засудили на 18 
років за вбивство жінки, загострив мідний хрест, який носив на шиї,
і порозрізував собі жили. Його забрали в лікарню, де він вночі повісився.
ВАРШАВА. На улиці Налевки, біля дверей кватирі фабриканта Репштейна 
розірвалась підложена кимсь бомба. Сходи і кватирю понівечило. З людей 
нікого не поранено. 
РОСТОВ-на-ДОНУ. Вже де-кілька день лютує велика буря. На Азовському морі 
наробила вона багато шкоди суднам. В городі з багатьох домів позривано 
покрівлі, вивіски, поскидано з стовпів лихтарі. Вітер перекидав екипажі 
у звощиків. 
ВАРШАВА. Через те, що справи сахарозаводчиків ішли в цьому році дуже 
добре, закладаються нові сахарні заводи і збільшується продукція старих. 
На головній почті викрито зловживання: чиновники роспечатували листи і 
виймали з них гроші, марки, лотерейні білети і инше, що знаходили там. 
По всьому краї дуже гарна озимина. Варшавське товариство охорони жінок 
постановило поширити свою діяльність на всю країну. Розроблюється проект 
захисту для дівчат, з ремісничим одділом. {Власн. кор.). 
МОСКВА. Вчора відбулося перше зібрання української секції при т-ві 
Славянської Культури в Москві. {Власн. кор .).

ЗА КОРДОНОМ. 
Драма в театрі.
ПАРИЖ. З Рима телеграфують; в оперному театрі підчас спектакля убито 
артистку Гамильтон. Душогуб, коханець артистки, застрелився.

Замах на Венізелоса.
ВАРШАВА "Kur. Por." телеграфують з Афин, що замах на Венізелоса зробив 
робітник з Фесалії. Злочинця досі не арештовано.

Новий англійський парламент.
ВАРШАВА. "К. Por" телеграфують з Лондону, що новий парламент в Англії 
буде скликано 1 февраля 1911 р.

Всякі звістки.
МОСКВА. З Мадрида телеграфують: в Вальядолиді, в кавалерійській школі 
серед юнкерів почався заколот; почався він після того, як в школі було 
потрушено: шукали нелегальної літератури. Для втихомирення учнів 
викликали піхотний полк. З Салоник: Турецький уряд закрив соціалістичну 
організацію. В Ємені знову революція. З Рима: На ґрунті журнальної 
полемики між редактором-соціалистом Фреверсом і співробітником 
буржуазної газети Дефренці сталась дуель. Дефренці злегка поранено. З 
Берлина: Моабитський процес скандальний; поліцейські, боячись присяги, 
не хотять одповідати на запитання. Публіка протестує. Голова попросив 
публіку вийти з зали. Начальник поліції в окремій відозві просить 
горожан допомогти поліції своїми посвідченнями.