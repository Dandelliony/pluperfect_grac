Театр і музика.
"Катерина", "По Мюллеру".
Для першого дебюту д. Аркас виступав в "Катерині", опері свого покійного 
батька. Голосові данні д. Аркаса мало одповідають басовій партії Остапа 
Палія (батька) — низів в голосі зовсім немає, на верхах він збивається на 
тенора. Словом, ні школи, ні постановки невеликого голосу немає і з 
цього боку виконання було зовсім дилетантським. З боку сценичної гри 
артист справляється з своєю партією досить гарно, в експресією і місцями 
дає глядачеві навіть сильне вражіння. Грою, властиво, і покривалося 
виконання партії. Єсть також в д. Аркаса звичка до сцени. Друга 
дебютантка, д. Терент'єва, в ролі Ганни не виявила ніяких данних на цю 
партію. Голос малесенький, гри — ніякої. З успіхом грали старі виконавці: 
д-ка Петляш (Катерина), д. Бутовський (Андрій), останніми часами артист 
почав навіть давати де-яку гру, а д. Золденко (салдат) справляється 
досить гарно з своєю рол‘ю; його дужий голос (баритон) все набірається 
краси і сили, треба тільки давати більше безпосередньої гри і менше 
трафаретних оперних рухів. Скільки разів йшла вже "Катерина" в трупні 
д. Садовського, там мабуть, і ліку не знають цьому, а хор як вийде на 
сцену, то топчиться якось на одному місці, начеб це були аматори; 
ніякісенької тобі живої сценичної гри, все так недбало. Ця увага 
особливо стосується до жіночого хору. Взагалі п. режісьору треба 
звернути більше уваги на гуртові народні сцени, бо часами буває таке 
вражіння, наче вони проходять без усяких попередніх репетицій і грає тут 
"народ", як кому на душу припаде. Особливо такі контрасти кидаються в 
очі після звичайної гарної гри артистів. Ще пару слів про оркестр. 
Останніми часами трапляється частенько так, що він розходиться з 
капельмейстерською палочкою п. Єлінека. На це треба звернуть увагу, бо 
нас ждуть серйозні музикальні постановки. Після "Катерини" виставляли 
жарт д. Олександренка "По Мюллеру". Артисти грають тепер жвавіше, 
веселіше і од самого жарту лишається далеко краще вражіння. 
А. Вечерницький.

Концерт народніх славянських пісень. 
Позавчора в залі Купецького зібрання відбувся цікавий концерт 
студентського хору під орудою д. А. А. Кошица. Програму концерту 
складали виключно пісні народні —славянські. Думку впорядників концерту 
— познайомити ваше громадянство з народніми славянськими піснями—треба 
признати щасливою і вартою як найбільшого спочуття. І справді, серед 
инших європейських народів славяне сміливо мають право похвалитися 
багацтвом і красою як змісту, так і мелодій своїх народніх пісень. На 
жаль пісенні скарби славянства для широкої публіки дуже мало відомі. 
Тому з приємністю доводиться зазначати кожний крок, направлений до 
ознайомлення з народніми славянськими піснями нашого громадянства. 
А. А. Кошиц —це один з найкращих у Київі хорових діріжорів. Хор в його 
руках це цілком слухняна могутня сила, з якою він робить найнебезпечніші 
експеріменти, витягує з неї все, чого йому забажається... Окрім того 
д. Кошиц розуміє самий дух народньої пісні, особливо української і свої 
почуття уміє передати хористам. Сотня молодих, свіжих, дужих голосів, 
стежачи за найдрібнішими рухами свого діріжора, зливалася з ним в щось 
одно суцільне. Вражіння од співу лишалося велике. Майже вся перша 
частина програми присвячена була пісням українським. Вибір номерів був 
добрий, хоч, правда, трохи одноманітний ("Софрон", "Ой у полі два явори",
"Ой у полі круті гори"), але майже бездоганне виконання цілком цей 
дефект зглаживало. Особливо уподобалося нам виконання пісні "Ой у 
полі круті гори". Після задушевних мелодій, глибокодумних слів нашої 
пісні, інтересно було слухати широкі без кінця, розмашисті мотіви пісень
великоруських, у яких на один слог припадає иноді трохи не половина 
мелодії. З цього одділу варт зазначити пісню „Охъ и сторона-ль моя", 
записану Кошицом серед великоруських козаків на Кубані. Пісні західних 
славян представлені були досить бідно ("Cztery lata", "Hej ze ino",
"Czego ty dsiewezyno"-польські, "Vltavo", „Kde domow moj"- чешські, 
"Стара плавина"—болгарська, „Радо іде" — сербська, "Naprej" — словенська).
Особливо приходиться пожалкувати, що не було більше пісень сербських —
таких рідних українським. Окрім хора виступали й солісти - 
д.д. Вінніцький, Коноваленко й Тихальський. Перших два співали народні 
пісні так, як співають звичайно романси. За те останній —д. Тихальський, 
властитель чудового, ліричного тенора, показав своє розуміння чисто 
народнього співу. На прикінці висловимо бажання, щоб студентський хор 
під орудою д. Кошица виступав у Київі частіше і познайомив наше 
громадянство з піснями по змозі всіх народностів, що населяють Росію. 
М. Лісовицький. 
Городський театр. Сьогодня, 19 ноября, в городськім театрі відбудеться 
перша вистава одної з кращих опер Римського-Корсакова "Царская невеста". 
Написана на сюжет драми Д. Мея, опера ця дала композіторові змогу 
проявити одну з найбільш симпатичних прикмет свого ріжнобічного генія—
мяхкий ліризм. Більшість партій у „Царской невесте" витримана в тонах 
або цілком ліричних або епічних, у малюванні яких Корсаков і досі не 
має собі рівних. Опера ця давно не йшла у Київі, отже сьогодняшня її
постановка повинна зацікавити всіх прихильників музикально-прекрасного. 
Інтерес спектакля збільшується ще тим, що головні партії опери поділено 
між такими талановитими артистами, як д-ка Воронець (Марфа), 
д-ка Лєминська (Любаша), д. Орішкевич (Ликов), д. Каміонський (Грязной), 
д.д. Брайнін, Тіхонов та Улуханов. 
Український театр. Сьогодня в театрі д. Садовського бенефіс артистки 
М. Малиш-Федорець; йде „Чарівниця" з участ'ю кращих сил; бенефіціантка 
виконає заглавну роль. Завтра, в суботу, спектакля не буде; труппа 
пильно готується до перших вистав „Єнеїди", які оповіщено вже на 23 і 
24 ноября. В неділю, 21 ноября, увечері йде вперше в цьому сезоні 
„Тарас Бульба". Роль Тараса гратиме М. К. Садовський. 
В театрі „Соловцовъ" сьогодня бенефіс артиста С. Кузнецова. Іде комедія 
Бомарше —„Женитьба Фигаро". Роль Фігаро грає О. Кузнецов. Наші головні 
ролі поділені так: п. Чаруська —Сюзана, п. Гофман —Керубіно, 
п. Рудницький — Альмавіва, п. Неделін — Бартоло, п. Дуван-Торцов — Гусман, 
п. Леонтьев — Антоніо. Ставить пьєсу режісер Н. Сокольський. 
Одеський антрепреньор А. Сібіряков найняв на великий піст київський 
театр Медведєва. Сюди він привезе з Одеси всю свою оперну труппу. 
Труппа Л. Сабініна. 17 ноября грає в Ростові на Дону, в театрі Мошонкіна,
Труппа переїхала в Ростов з Саратова і пробуде там до 20 января.