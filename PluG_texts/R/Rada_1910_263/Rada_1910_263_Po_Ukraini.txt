ПО УКРАІНІ. 
У КИІВІ.
Український клуб. 
Сьогодня в українському клубі одбудеться музично-вокальний вечір 
Української Громади студентів-політехників на користь громадської каси 
взаємної допомоги. Завтра в українському клубі чергової танцювальної 
вечірки, зважаючи на рокове свято в неділю, не буде. 

В комерційному інституті вивішено скрізь заклик групи студентів інституту до товаришів 
студентів. В цьому закликові група прохає студенство берегти свою вищу 
школу, так потрібну для південно-західного краю, і не утворювать таких 
умов, при яких школа мусіла б закритися. Це тим більше потрібно, каже 
група, що законопроект про інститут дуже прихильно прийняло міністерство 
торгу і промисловости, доля його ще невідома і перше, ніж робить якісь 
виступи, студенству треба добре подумати над ними. 

В київській єпархії. 
З поради митрополита Флавіана обов'язки між архиреями київської єпархії 
поділено так: єпископ Павел завідуватиме справами роспорядчого і 
сектантського столів і всіми справами епархіяльного попечительства. 
Єпископ Павел крім того займав посаду товариша голови єпарх. 
місіонерської ради, завідує духовною семинарією і дівочими духовними 
школами, доглядав за навчанням Закону Божого в середніх школах мін. 
нар. освіти і предсідательствує на пастирських зібраннях. Єпископ 
черкаський Назарій завідує консісторськими справами по видачі метрик, 
хазяйственними, будівельними, справами розводу і доглядає за навчанням 
Закону Божого в школах відомства Імператриці Марії, військового і 
фінансів. Єпископ уманський Димитрій предсідательствує в єпархіальній 
шкільній раді, завідує чотирьма духовними школами і всіми городськими, 
а також доглядає за релігійним вихованням в народніх школах усіх 
відомств.
 
Трус. 
Вчора з наказу судового слідчого 4 участка потрушено 
кравця М-ого, що жив на Прорізній. М. обвинувачено за лихвярство. 
Витрушено компромітуючі документи. 

Висилка Гр. Чупринки. 
Арештованого українського поета Грицька Чупринку вислано в г. Васильків, 
де його випустять на волю. Д-ій Чупринка, як виявилось, адміністративно 
був позбавлений права жити в Київі і на Чернігівщині. 

Переведено у тюрму. 
Арештованого в радомисльському повіті Н. Шкоденка, який сидів досі в 
старокиївському участку, вчора переведено в лук'янівську тюрму.

Дні виборів в київську городську думу. 
Сьогодня вибори по лук'янінському участку. 22 ноября (понеділок) вибори 
від плоського уч. 23 ноября (вівторок) вибори від подільського уч. 27 
ноября (субота) вибори від либедського уч. 29 ноября (понеділок) вибори 
від дворцового уч. ЗО ноября (вівторок) вибори від бульварного уч. 2 
декабря (четверг) вибори від Соломенки.

Лекції пам'яти Пірогова. 
Завтра в залі комерційного зібрання на користь "о-ва взаимнаго 
вспоможенія учащимъ и учившимъ въ нач. школахъ кіевск. губ." буде 
прочитано такі лекції: проф. Сікорський —Н. И. "Пироговъ, какъ мыслитель 
и челов'Ькъ"; В, А. Флеров —"Идеальный педагогъ-администраторъ"; 
Г. Є. Афанасьєв —„Поминальное слово о Н. И. Пирогове". Перед другою 
лекцією студентський хор під орудою О. А. Кошица проспіває кантату 
"слава" на честь Пірогова. Початок у 8 год.

Ліквідаційні збори членів скасованої "общественной библіотеки".
 17 ноября в помешканні громадського зібрання одбулися загальні 
ліквідаційні збори членів скасованої громадської бібліотеки. Головою 
зборів було вибрано Є. Г. Шольпа. Одкрив збори К. Ц. Василенко. Прибутку 
в бібліотеці з 1 января було 11144 карб. 57 коп., а видатків 11140 карб. 
12 коп. В касі зосталося 4 карб. 25 коп. Абонентів у бібліотеці було 
1631. Зразу громадську бібліотеку мали передати в київську городську, 
але остання не схотіла приняти бібліотеки, бо у неї є 11.000 карб, боргу. 
Тоді правління бібліотеки хотіло передати її "общественному собранію" 
або товариству допомоги початкової народньої освіти, або народній 
аудіторії. "Общ. собр." згодилося приняти бібліотеку. Загальні збори 
постановили продати все майно бібліотеки київському "общественному 
собранію" за 10.787 карб. 98 коп., з умовою, щоб ліквідацію усіх боргів 
воно взяло на себе, а також повернуло абонентам застави. Окрім того 
збори висловили бажання, щоб бібліотека була приступна для читачів. 
В ліквідаційну комісію вибрано д.д.: Р. К. Лубковського, 
К. П. Василенка, Л. М. Бриліанта, А. В. Долгова і М. П. Ліпмана.

Судова справа околодочного. 
Вчора судова палата засудила бувшого околодочного надзирателя 
Я. Кобзаренка за хабарництво і рострату на рік в арештантські роти. 
Обороняв підсудного В. В. Матусевич.

Дозвіл на лекції 
П. київський губернатор дозволив черкаському повітовому агрономові 
В. В. Шаркову уряджувати на Київщині сельсько-господарські лекції.

На "Скорую помощь". 
Од спектакля в театрі "Соловцовъ" і од спеціяльного кабаре товариство 
швидкої медичної допомоги має чистого прибутку 1.800 карб. 

Вечір. 
Сьогодні в народній Авдіторії (Бульв.-Кудр., 26) відбудеться літературно 
музичний вечір. Білети продаються в народній авдіторії. 

Перевірка. 
Вчора вночі в № 49 по Н. Валу київська поліція зробила перевірку. 
Арештовано де-кілька душ, які не мають права жити в Київі. 

Шахрай. 
Позавчора втік з Київа содержатель кофейні "Кафе-Палас" Ріхард Грунвальд, 
завізши з собою 5 —6 тисяч карб., грошей, взятих в заставу од 
управляющого, касірш, 35 офіціантів і инших служащих.

3 Київщини. Промислові підприємства на Київщині за 1909 рік. 
Винокурних заводів було 71, на них вигнано 177.311.730 градусів спирту; 
продуктивність 22.550.273 карб. Робітників на заводах було 1,163 
чоловіка. Броварень було 83. Продуктивність 1.740.657 карб.; пива 
зварено 2.513,996 відер і меду 16.317 відер. Робітників на заводах було 
810 чол. Тютюнових фабрик було 19, а продуктивністю в 4.179.662 карб. 
Сірникових (спичечныхъ) фабрик було 4, продуктивність їх—391.042 карб. 
Гільзових фабрик було 25, з 599 робітниками; продуктивність —694.163 
карб. Майстерень, які виробляють золоті та срібні речі, було 190. Вони 
переробили 14 пуд, 39 фунт, золота і 207 пуд. 37 фунт, срібла. 

Заробітки вчителів. 
Помішник вчителя парафіяльної школи на Київщині мав на рік жалування 100 
карб., котре виплачується не що-місяця, а по пів річно. На 100 карб, в 
рік вчитель мусить прохарчуватись, зодягтись, коли захворіє — лічитись і 
т. ин.

Отруївся. 
На ст. Христиновка отруївся наймит начальника тяги Маленко, 25 років.

Похід на земську школу. 
З наказу начальства виключено учнів з Овсянецької земської школи, які 
перше вчились в церковно-параф. школі. Виключають це вже з третьої школи.

Грабіж. 
Нас сповіщають, що 16 ноября, в 6 годин вечора, в с. Жуковцях, 
київського повіту, ограблена монополія. Два розбійники зайшли в 
монополію через одчинені двері. Один попросив у монопольщика 
П. Петрушенка пів пляшки спирту. Петрушенко дав спирт і здачу; в цей час 
розбійник направив револьвера на Петрушенка й загадав стояти. Той не 
послухався. Розбійник стрельнув і поранив мононольщика у плече. 
Петрушенко наробив крику. Прибігли селяне. Розбійник знов стрельнув у 
вікно і поранив у живіт селянина Ларіона Кольваненка. Після цього 
селяне розбіглись, а розбійники взяли з каси 200 карб, казенних грошей, 
а в Петрушенка рушницю, револьвера, срібного годинника та золотого 
перстня і втікли.

Старшина. 
Цими днями Київорадомисльський з'їзд мирових посередників скинув з 
посади Білогородського волосного старшину, київського повіту, Осипа 
Колумбета за те, що він не требував лісних штрафів, не правив харчових 
позик, страхових грошей, мирянських оплатків і позик місцевому 
селянському банкові, а також не виконував присудів волосного суду.

3 Волині. 
У Житомірі 17 ноября була музично-вокальна вечірка, на якій читали 
українські вірші та оповідання. Вірші декламувала одеська просвітянка 
М. М. Борисенкова. 

3 Полтавщини. Судові справи. 
Задізнодорожнього кондуктора Карпенка повітовий член окружного суду в 
Кременчуці засудив до тюрми на один рік за те, що Карпенко образив 
приватного присяжного повіренного Флейца.

У Полтаві. 
5 декабря незаможні дівчата будуть тягти жеребки на одержання
 посагу (приданого) з процентів на капітал покійного гласного 
М. Я. Яковлева. Придане видадуть тільки пятьом православним дівчатам по 
31 карб. 4 кон., але вони повинні мати свідоцтво од участкових 
попечительств про незаможність.

Самогубство. 
Недавно в Полтаві отруїлась 17-літня дівчина М. Пурик через тяжке хатнє 
життя.

3 Поділля. Стара церква. 
Нам пишуть, що в с. Рункошеві, ушицького повіту, стоїть й до цього часу 
церква, збудована ще 1777 року. Вона вже так постаріла, що правити в ній 
не можна. Отже селяне задумали її зруйнувати і на її місці збудувати 
нову. Церкву цю оглянула Імператорська археологична комісія і визнала її 
за дуже цікавий та оригинальний зразок старовинного будівництва. Зважачи 
на це, духовне начальство не дозволило її селянам руйнувати.

Політика "Подолянина". 
"Подолянина", користуючись жулинською подією в чорносотенних цілях, 
передрукував з "Діла" заяву жулинського громадянства, що посвідчує вину 
Грайса і протесту проти того, що Бобринський і К° називають їх 
"русскими". Але "Подолянинъ" викинув з заяви все те, що стосується 
Бобринського і надрукував тільки про обвинувачення Грайса.

В каменецьких школах. 
Подільські семинаристи, дізнавшись про смерть Толстого, після звичайної 
загальної молитви проспівали Толстому "вічну пам'ять. В день похорон 
Толстого в городськім театрі спектакль було одмінено.

Пам'яти Пірогова. 
1З ноября в лікарні "Импер. человеколюб. общ." в Кам'янці-Подільському 
в 2 год. дня одправлено панахиду по Пірогову. На панахиді були 
кам'янецькі лікарі та голова подільської губ. земської управи. 
У 8 /2 годин там таки відбулися урочисті збори подільського товариства 
лікарів, присвячені пам'яти Пірогова. Прочитано кілька докладів. 

3 Харьківщини. 
Товариство грамотности просить у городської думи 400 карб. на помешкання 
для шкільного музею імени покійного профес. Степанова.

Жіноча земська вчительська семинарія. 
Сумське городське правління повідомило харьківську губернську земську 
управу, що коли в Сумах одкриється жіноча семинарія, то город дасть на 
цю справу 4000 кв. саж. городської землі і 1000 карб. допомоги на 
будинок семинарії. 
Статистика. 
В 1909 році на Харьківщині було: коней—440.703 штук, рогатого скоту —
699.133, овець 69.867, кіз—942 і свиней —305.428.

На содержування ветеринарного персоналу харьківське губернське земство 
витратило 81.123 карб. 46 коп., повітові земства —124 537 карб. 66 коп., 
городські правління 108 022 карб. 11 коп.

3 Катеринославщини. Телефон. 
Проведено телефон між Маріуполем та Юзівкою.

3 Херсонщини. Пожежа. 
В Єлисаветі згоріла школа, де учились діти бідних євреїв. Тепер 300 душ 
дітей, які учились в цій школі, лишились без науки.