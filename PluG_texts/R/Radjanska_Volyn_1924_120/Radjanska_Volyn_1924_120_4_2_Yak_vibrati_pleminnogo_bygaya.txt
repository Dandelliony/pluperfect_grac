Як вибрати племінного бугая.
 В більшості наших селянських господарств на вибір бугая не звертають жадної уваги, —аби лише корови не яловили. Бичків часто купують на ярмарках від невідомих корів, через що приплід від добрих молочних корів виходить незадовольняючсї якости. Тому, що один бугай покриває в череді 40—60 корів, то він може подати своїх властивостів 40 —6O телятам, а через те вибір племінного бугая має значно більше значіння для поліпшення скотарства ніж вибір племінної корови.
 По перше, племінний бугай повинен походити від доброї молочної й цілком здорової матері й доброго батька. Надто ніжні, перерозвинені бички на плем'я не придатні. Не треба залишати на плем'я бичків від таких корів, котрі кілька разів зловіли, тому що малоплідність корови може передаватись нащадкам і навіть може вростати.
 Окремі частини тіла племінного бика повинні бути такими:
 Голова — невеличка, суха; роги, порівнюючи, невеликі очі — великі й веселі.Груба голова з товстими рогами та з грубою шкірою є небажаною, бо це показує, що бик походить від немолочних батьків, Шия повинна бути середньою, не дуже довгою іне дуже короткою, з тонкою шкірою й зморшками на ній. Груди широкі й глибокі. Слабкі й вузькогруді бики дають звачайно хоровитих і слабких нащадків. Спина в племінного бугая повинна бути прямою, не провислою й не кирпатою, бо це лехко передається нащадкам. Тулуб повинен бути довгим, на низьких ногах. Ноги —не грубі, але міцні і невисокі, з правильною постановкою, без наближення в стрибальному й колінному суставах. Криж—широкий. Шкіра—ніжна з мьякими волоссями. 
І. Е.