Без сельвлади не можна.
 У нашому селі Райках, Янушпільського району, голова сельради, голова селькомнезаму та старший вартовий "вперто" беруться до праці.

 Ось селянин О. Дух влаштовує хрестини. Кличе попа та голів з вартовим. Керував хрестинами піп, що говорив за столом божі слова, читав молитви й співав з набитим писком.
 Після десятої пляшки самогону піп разом з комнезамом закінчили трапезу танцями, приспівуючи:
 Сюдя рядно, туди рядно.
 Аби спати не холодно.
 Сюди свита, туди свита,
 Аби дівчина покрита.
 Піп з комнезамом прийшли до такого запалу, що прийшлося всім мало не с хати тікати. Господиня вже лиха й докоряє господареві:
 — Навіщо ти зібрав це ладащо?
 А він її заспокоює:
 — Чудна ж ти баба. Без сельвлади не можна. Не було б сельвлади, не було б у нас горілки та такої одради. 
 Двоє незаможників.