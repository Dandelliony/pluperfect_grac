ДОПИСИ.
(Од власн. кореспондентів), С. ХРИСТИНІВКА, уманського повіту (на Київщині). З присілка—містечко. З дозволу уманського повітового справника недавно одбулись збори всіх жителів присілка Христинівки. На цих зборах постановлено клопотатись перед начальством, щоб з Христинівського присілка було зроблено містечко. Свою постанову збори пояснюють тим, що зараз, коли в присілку немає ярмарків, неможна селитись в йому євреям-ремісникам, жити місцевій людности дуже скрутно, дорого. Поміщиця ІІ. Терещенкова—володарка землі, на якій стоїть присілок, прихильно ставиться до думки, щоб присілок став містечком.

ХОРОЛЬСЬКИЙ ПОВІТ (на Полтавщині). Кооперація. За останній час в нашому повіті жваво йде кооперація. По селах заснувалося скілька потребительських крамниць, а тепер оце селяне беруться потроху до сельськогосподарських товариств. 29 авгусга повітовий агроном одкрив сельсько-господарське товариство у селі Кривій-Руді. Записалося в члени поки небагато—23 душі, але серед присутніх на одкритті помітно зацікавлення новозаснозаним товариством. До послуг товариства вже мається „прокатний пункт", з якого видається всяке хліборобське знаряддя на „прокат" за невелику плату. Тут же на перших зборах члени постановили прохати собі бика сімментальської породи. Наша українська порода вже загубила свою популярність: шукають породу з більшою
молочністю і з меншим періодом дозрівання. Є в селі товариська крамниця. Тепер становище її трохи покращало, а скілька часу тому прикащик, розтративши чимало грошей, трохи не посадив крамницю на слизьке. Потрібні були енергійні заходи справника, щоб примусити д. прикащика вернути гроші. Через обмаль чесних прикащиків і членів правління торік закрилися дві крамниці. Це—лихо, яке дуже гальмує справу кооперації. Членів у товариській крамниці більше 80 чоловіка. ЗО августа було одкрито сельськогосподарське товариство в м. Горошині, записалося членами 22 чоловіка. За голову вибрано д. Головка, старшину, людину інтелігентну і досить популярну серед місцевої людности. Взагалі, можна зазначити відрадне явище—підвищений рівень самодіяльности самого люду. Сельсько-господарська кооперація, зовсім незнайома селу якихось 8 —10 років тому, тепера поволі почина пускати коріння серед хліборобського загалу. І можна думати, що коріння це міцне, що селянство використовуватиме ці кооперативи як найширше для поліпшення свого добробуту. В хорольському повіті з новоодкритими є вже 9 сельсько-господарських товариств; незабаром одкриють ще 5. Нарівні з цим треба зазначити переміну у відношенні селян до агрономів. Селяне все більше й більше пристають до думки про значіння раціональних способів хазяйнування, і відповідно цьому кожного року збільшується число хліборобів, які звертаються до агрономів за порадою. Багацько значить, що селянство тепер почина визнавати земську агрономію, баче її користь, тоді як раніше вважали це за якусь панську примху. Для успіху агрономичної роботи треба ще, щоб агрономичні знання, чи в формі живого слова, чи книжки, були приступні народові. Без цього—бесіди агрономів не досягають своєї цілі. Українізація агрономії—ще зайвий шанс для розповсюджування раціональних знаннів.
С. МИХАЙЛІВКА, бахмутського повіту (на Катеринославщині). Пожежа. Велике нещастя спіткало михайлівців. У 10 годин ранку 2 сентября, як вже сповіщала телеграма, загорілася скирта солома і виликий вітер швидко перекинув вогонь на сусідські оселі. Через годину вже палала велика частина села. Люде не знали, що робить; кинулись були витягати ще з цілих хатів майно, але скоро вогонь захопив і все те, що було поскладане геть од пожежі. Врятувати ніяк не можна було; на селі хоча і добрий насос пожарний, але нема кому коло його ходити. Покликали з сусідніх шахт на поміч пожарню, а коли пожежа стала загрожувати усьому селу, то ще викликали і юзівську пожарню. З Бахмута на це-лихо приїхав справник, з Юзівки де-кілька поліцейських чиновників, вся поліція з окружних рудників, які й були ввесь час на пожежі. У вечері вітер став притихати, перестало кидати вогнем по селу, і пожежа помалу стихла. Вигоріла як раз середина села, де жили заможні хазяїни. Погоріла вилика сила хліба, худоби і всякого майна. У багатьох погоріли гроші по скринях та по инших схованках. Тепер люде ніяк не прийдуть до нам'яти. Погоріло все майно. Люде зосталися тільки в тому, що було в їх на хребті. Так і бідують тепер без притулку, без хліба, без одежі. Зникло багато худоби: коней, скотини. Навіть дітей чимало запропастилось, бо з ляку позабігали хто зна й куди. Батьки та матері ходять по селу та розпитують, чи нема в кого приблудних дітей. По підрахунку самих селян—погоріло 120 хазяїнів, більше, як 150 осель, а скільки погоріло всякого майна, то ще нікому й не звісно. Робиться слідство і дається перша запомога погорільцям. Кажуть, що скирту, од якої скоїлась така велика пожежа, запалив якийсь хлопець.