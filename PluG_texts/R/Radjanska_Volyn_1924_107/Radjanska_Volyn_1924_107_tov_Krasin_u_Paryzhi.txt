Тов. Красін у Парижі.
ПАРИЖ, 6 (Ратау). Зустріч повноважного представника СРСР у Франції т. Красіна в Парижі мала дуже врочистий характер. Крім осіб офіційних (Думера, Еріо та инших) — Красіна зустрів величезний натовп робітників в де-кілька тисяч чоловіка. На вокзалі, через велике скупчення народу, прибули також великі загони поліції, аби підтримати лад і не припустіти маніфестації. Появлення тов. Красіна на площадці вагону викликало вигуки захоплення яа честь Радянських Республік з боку робітничих мас, що стояли позад поліцаїв та офіційної делегації. Вигуки тривали чималий час і потім почалися співи Інтернаціоналу. Несподівано між юрбою замаяло де-кілька червоних прапорів з гаслами на пошану СРСР. Красін, якого зустріла офіційна делегація, обмінявся привітаннями й також мав невелику розмову з трьома представниками французької й англійської преси, після чого направився до посольства. При від'їзді з вокзалу багатотисячний натовп улаштував йому й усій радянській делегації гучну овацію. Маніфестанти направились до посольства, вигукуючи ввесь час „Хай живе СРСР", „Хай живе Садуль“! „Амністія Садулеві"! Поліція заборонила продовжувати маніфестацію, запропонувавши маніфестантам розійтись. Похід помалу розійшовся.