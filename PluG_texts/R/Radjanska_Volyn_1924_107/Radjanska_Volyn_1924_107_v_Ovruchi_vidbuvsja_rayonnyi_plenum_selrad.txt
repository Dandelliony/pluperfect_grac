В Овручі відбувся районний пленум сельрад. Селькори Овруччини віділили своє райбюро.
Другого грудня нові сельради Овруччини зібрались на районний пленум разом з головами сельських культ комісій. Зібрались також і селькори. Найкраще плєнум розглянув податкову справу. Прибуток почав в останній час надходити гірше, бо старі сельради перед виборами не брались, як слід, за цю працю. Нові ж ще не налагодили праці. Після з'ясовання цієї справи пленум ухвалив ліквідувати недоїмку до 15 числа й запевнив, що це буде виконано. Друга справа—культосвітня робота на селі викликала жваві балачки. Тут і хата-читальня, і школа, й ліквідація неписьменности.

Пленум ухвалив як найактивніш взятись до цієї роботи, а найбільше до справи ліквідації непісьменности. Селькорам довелось червоніти. Селянство виділило їх писати до газети, але жаден з них не писав. Селькори ухвалили — поперше, поширити передплату газет на село й використовувати газети, читаючи її в голос по хатах-читальнях. Ддя цього буде закладено гуртки читачів. Для керування селькорською працею обрали районне бюро. Нарада обміркувала ще чимало питань про зв'язок з районом, про налагодження праці канцелярії сельрад, щоб краще зразу ж повести практичну роботу. Смагорженський.