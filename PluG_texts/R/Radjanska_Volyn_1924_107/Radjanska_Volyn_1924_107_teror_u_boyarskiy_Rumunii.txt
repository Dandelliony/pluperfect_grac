ТЕРОР У БОЯРСЬКІЙ РУМУНІЇ.
Провокації проти комуністів—Новий процес—Закони про розправи з робітниками.

БУКАРЕШТ, 3 (Ратау). У військовому суді почався великий процес. Уряд перед'явив провокаційне обвинувачення в шпигунстві на користь СРСР З0м арештованим комуністам. Обвинуваченим загрожує присуд кари на смерть. Прем'єр (голова уряду) Братіану вніс до парламенту законопроекта проти політичних партій, що існують нелегально. Міністр юстіції, захищаючи законопроекта, заявив, що мова йде про комуністів. Румунський уряд, — сказав міністр,— занепокоєний надзвичайним зростанням більшовицької небезпеки, яка загрожує як Бесарабії, так і всій Румунії. Законопроект, що внесено, мав на меті встановити тяжкі кари за приналежність до зазначених партій аж до довічної каторги "включно, а виконання партійних доручень таких нелегальних партій, якщо доручення скеровано до повалення існуючого ладу, каратиметься смертю".