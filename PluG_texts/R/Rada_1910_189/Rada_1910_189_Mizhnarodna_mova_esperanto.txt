Міжнародна мова—Есперанто.
     Майже кожна ідея, що має колись відограти важну ролю, стрічається спершу з великою громадою противників, котрі відносяться до неї не тільки з упертим і неоправданим недовіррям, але часто з якоюсь незрозумілою ворожнечею. Борців за ту ідею уважається часто божевільними, а їх роботу хиба за дитячу забавку. І довго-довго ті каменярі поступу мусять своїй ідеї промощувати дорогу, поки збереться хоч незначний гурток прихильних людей, що признають за ідеєю горожанське право. Аж не раз по довгих літах тяжкої праці скількох одиниць зачинають люди навіть дивуватися як можна було колись так уперто поборювати таку гарну ідею. 			Подібний початок мала колись ідея християнства та багато инших велаких ідей на полі моральности, філософії і науки. 				Читай історію відкриття Америки, історію запровадження залізниці, телеграфу і т. и.; Всюди те саме; і хоч це стара історія —все таки вона остається новою. Подібна доля судилась в наших часах ідеї міжнародньої мови, якою є Есперанто. А що ця ідея у своїй основі в високо альтруїстична і в найблизшій будуччині може стати у великій пригоді для всіх народів, то не завадить і українській читаючій громаді пізнати суть і історію міжнародньої мови Есперанто.													 Скорим поступом розвивається новітний світовий рух. Все більше і більше обмінюють народи між собою духовні твори і промислові вироби. Закладається багато міжнародніх організацій і підмриємств. Відбуваються міжнародні конгреси і найріжнородніші вистави. Міжнародній обмін є тим безпосередним чинником, що піддержує зріст всесвітньої торговлі, промислу, а далі і культури взагалі. 									Живемо новітним культурним життям, а новітній час вимагав й новітньої зброї. Не рушницями та самопалами воювати нам і долі добувати, а просвітою, єдністю і солідарностю всеї робочої маси, всеї людськости. Не ворогами повинні вважати себе люди ріжної народности, яким доля призначила жити в суміш або в сусідстві, але рідними братами, бо всіх нас єднає одна доля і одна мати землиця, зрозуміли це добре робочі маси всіх народів, коли єднаються в одну велику громаду і спільними силами добувають собі кращої долі.												 Лиш одного недоставало досі людськості до загального, взаємного відношення. Недоставало одної, нейтральної міжнародньої мови, якою могли б люде ріжних народностей порозуміватися в спільних справах. Вже 200 літ тому роблено заходи виробити міжнародню мову, а потребу такої мови відчували люде ще перед 2000 роками. В нинішніх часах, коли за допомогою телеграфу, залізниць і пароходів зближаються всі народи для всяких цілей, брак спільної міжнародньої мови найбільше дається відчувати. Бо чи поїхати в чужі краї для науки, торговлі або для поправки здоровля, чи трапиться зійтися з заграничним купцем, фабрикантом, правником, ученим: в кожнім разі треба знати скілька язиків, як французький, англійський, німецький, італійський і инш. А щоб вивчитися хоч найважніших язиків, треба багато часу і матеріяльних засобів, поминувши вже, що й хисту до сього треба не аби якого.													 Пробовано признати міжнароднім один з народніх язиків. І так в давнині довго вживано латинської мови, а в нинішніх часах французької. Але проба ця показалася непрактичною, бо наука народньої мови сполучена з великими труднощами і коштами. Дальше, національна мова не може бути міжнародньою ще й тому, бо народ, котрого мови уживано б до міжнародніх цілів, вибився б по над всі инші народи їх коштом або у всякім разі з приниженням їх національної гордости. 							Тому учені вже 200 літ тому зрозуміли, що міжнародньою мовою може бути лиш якась штучно уложена мова, і стали зупинятися, як би можна                 уложити таку штучну мову.										 Більше як 60 спроб зроблено було в сім напрямі, але всі були даремні, хоч справою цею займалися такі учені, як; Leibnitz, Chambry, Bacon, Pascal, Descartes і багато инших; аж в наших часах варшавському лікареві др. Людвикові Заменгофові по кільканацятилітній праці удалося побороти всі трудности і уложити штучну мову під назвою: Есперанто. Нею можна висловитись так добре, як кожною народньою мовою; при тім вона звучна, гнучка, незвичайно багата в словотвір, і легко її научитися. 			Д-р Заменгоф, син професора філології, родився 1859 р. в Росії, в малім містечку гродненської губернії в Білостоці, де живуть всуміж чотирі народности: великоруси, поляки, німці і жиди. 							Бачучи, як усякі народности в шовіністичнім засліпленню воюють одна з другою, став він ще з молодих літ думати над тим, чи не можна б уложити штучну мову, що служила б до порозуміння ріжнородним народам і положила б край шовіністичним оргіям. По довголітній праці уложив Др. Заменгоф штучну мову, будуючи її на дуже простій граматиці. Словотвір її такий простий, що з невеличкого числа пнів легко можна творити велику силу слів і не треба, як при науці инших мов, вчитися цілої маси слів. Граматика Есперанта складається з кільканацяти основних правил. 				Тому кожний, не дуже освічений чоловік в дуже короткім часі може її навчитися. Складня Есперанта — дуже проста і легка, так що кожний, пізнавши Есперанто, каже: ця мова є дуже подібна до моєї рідної мови. Міжнародна мова Есперанто така легка, що кожний, навіть неосвічений, чоловік може в короткім часі її научитися Треба тільки, щоб люди зрозуміли користь міжнародньої мови. А зрозуміли це добре культурні народи у всіх частях сьвіта, коли так живо занялися пропагандою Есперанта. Щоб хоч в приближенню зрозуміти розширення цеї міжнародньої мови, досить згадати, що досі маємо скілька тисяч товариств, клубів, консулятів, котрі впроваджують в життя міжнародню мову. Досі виходить до 150 часописів на сій мові, відбулося вже п'ять світовіх конгресів, на котрих згромаджувалося по скілька тисяч людей (делегатів) з цілої кулі земної. На таких конгресах збираються люди найріжнороднійших народностей, а промовляючи оден до другого одною міжнародньою мовою, почувають себе взаємно рідними братами. 											Найбільше просвічені народи, як французи, англійці і німці запровадили обовязкову науку Есперанта у всіх середніх школах, навіть народніх. Також наші найблизші сусіди славяни: чехи, поляки то що, використали міжнародню мову Есперанто. Лиш ми осталися позаду, бо нічого ще не зробили в цім напрямі, хоч для нашої української народности в обороні свого істнованя, міжнародня мова мала б незвичайно велике значіння. Наша українська народність до котрої належить трохи не десята часть мешканців Европи, в культурному світові менше знана, ніж багато диких народів на океанських островах. Чому це так? Бо мало маємо людей, котрі знають світові мови, так що моглиб інформувати світ про наше народне і социяльне життя. Тому мусимо конечно старатися, щоб наша національна справа перестала вже бути домашньою справою поляків і росиян. Наша справа мусить статися спільною справою вселюдського поступу. В цій цілі мусимо постійно інформувати світ про наше народне життя, як це давно вказав нам наш великий учитель Михайло Драгоманів; а це можна зробити за допомогою міжнародньої мови Есперанта— Можна не раз почути, що міжнародна мова Есперанто є протинаціональна. Але чи слушно так кажуть? Так само можна б назвати протинародніми такі міжнародні порядки, як почта, телеграф, телефон, залізниця, музикальні ноти і т. и. Кожний мусить признати, що Есперанто не то що не пошкодить народностям, але противно — допоможе їх поступу. Коли народ не тратитиме дорогого часу на науку скількох чужих язиків, бо буде мати ту саму користь з Есперанта, тоді він матиме більше часу на науку і пізнавання своєї рідної мови. Тоді певне не знайдеться, як то тепер буває, людини, що знала б скілька чужих язиків, а не знала б добре своєї рідної мови. Дальше, Есперанто вилічить з часом найнебезпечнішу народню хворобу, якою є народній шовінізм; бо коли поодинокі народні мови перестануть бути необхідними для взаємного порозуміння, то й загине ріжниця між „більше“ і „менше“ вартими мовами, а тим самим і народами. 			Міжнародню мову Есперанто приняв весь учений світ дуже прихильно і жичливо. 											Наведемо тут хоч би слова великого російського письменника гр. Толстого, котрий каже: „Жертва, яку понесе кожний чоловік європейського світа на виучення Есперанта, є так незначна, а користь, яку принести може його знання, хоч би лиш для європейців та американців, є така велика, що не можна здержатись від спроби в цім напрямі. 					Есперанто є в нинішних часах безперечно тим чинником, який багато допоможе правильному розвою кожного народу, тому кожний, хто бажає нашому народові кращої долі, хто ба жае як найскорішого здійснення ідеї братерства всеї людскости — нехай сам учиться міжнародньої мови і ширить її все і всюди. 
                                                                                          Лесь Денисюк
