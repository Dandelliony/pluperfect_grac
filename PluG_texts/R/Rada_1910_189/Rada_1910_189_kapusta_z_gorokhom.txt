„КАПУСТА З ГОРОХОМ„
Виходить що тижня. № 1-й.       
                                                                                                                                        
     Київ, 21 серпня. Починаємо нашу газету обороною прекрасної половини людського роду — жіноцтва. Цим самим ми хоч трохи спокутуємо давній гріх мужчини - завжди нехтувати права й інтереси женщин. Відомо, що жіноцтво в своїй більшости (от про мужчин цього не можна сказати) завжди одзначалося великою поступовістю й ані на ступінь не одставало од віку, пильнувало безупинно стояти „съ вѣкомъ наравнъ“,  як казав великий Пушкин, а ми додамо, що часто й попереду. І от незабаром частині київського жіноцтва загрожує страшенна небезпека. Починається, як відомо, театральний сезон, а тим часом кругом городського театру накопано таких ярів, шанців, окопів, що навіть авіатор Ткаченко вагається перелетіти хоч одного з них на своїм біплані. Для жіноцтва ж вони повинні зробитись справжньою пасткою. Хто читав про останні „бѣга“ у Франції, той знає, що чудові модні жіночі спідниці настільки вузенькі, а до того ще й зпутані нижче колін, що не то щоб в  „гречку скочити“ а навіть трамвайної рейки жінка не переступить без чужої помочі. Де ж очі у батьків нашого города?.. Ми чули, ніби п. Демченко присягався й землю їв, що до початку сезону скінчить засипку ярів, але ми з свого боку ще раз нагадаємо кому слід, пожаліти жіноцтво й піднести свій голос в оборону наших поступових жінок.
     По Росії. З певних джерел ми довідалися, що в міністерстві освіти складено проект про заборону вчиття по вищих, середніх і нижчих школах історії я „Ветхаго Завѣта", на підставі того, що що гоголівська сваха казала, ніби всі святі були істинно русского походження. 
     З Чухоми пишуть, що ігумееня одного манастиря заводить полк „потѣшныхъ“ дівчаток. 
     У Петербурзі робляться великі заходи проти знищення архивних та гарнізонних крис (щурів), бо велика росповсюдженність їх загрожує небезпекою занесення чуми. Всі поступові газети заборонено і пошесть холерну-  ніби корова язиком злизала.
     По Україні. В українському клубі буфетник почав писати „меню" без ъ і чемно поводитись з українською публікою.
     Цієї ночі в городі нікого не зарізано, навіть не нограбовано. 
     Сподіваються чуми, тому в думі одноголосно призначено всіх київських щурів до смертної кари. 
     З Полтавщини та инших місцевостей повідомляють, що обмолот показав гарний врожай. Дядьки чухають потилиці. 
     З Катеринославщини пишуть: за цілісінький тиждень не вбито жодного санітара. 
     В Одесі починаються вибори депутата до Державної Думи. Виборці збіраються вже не до лазнях, як за виборів Бродського, а влаштовують наради по льохах. Сподіваються, що протиснеться в Думу представник поступовців. Жиди почали спродуватись і тікаютть з міста. Резина подорожчала. — Генерал Толмачов видав обовязкову постанову: кожний, хто заслабне на чуму, карається 500 карб, штрафу, або 3-ма місяцями тюряки. Чуми, звичайно, нема тепер.
     За кордоном. Японія несамохіть проковтнула Корею. Стан здоровля Японії поки що добрий, але є рація боятись, що шматок буде не стравним. 
     Познанські поляки, після Вільгельмової промови, раптово покаялись і стали добрячими німцями. В Познані збільшено війська. 
     В Англії зроблено спробу культівувати буряки. Урожай на буряки несподіваний. Російські сахарозаводчики шиють торби. 
     На Криті бачено, як сиділи, лагідно розмовляючи, грек з турком і їли коринку з одного полумиска. Держави одізвали свій флот. 
     Чорногорський князь нарешті послухав таки благаннів свого народа й згодився оповістити себе королем. Братушки аж нестямляьтся з радощів, плачуть і кричать „жівіо".
     Література, наука, умілість і техніка. Видавництво „Дніпро" випустило конверти, листовні картки з мапою України на есперантській мови. Йдуть ходко; найбільш виписують селяне. Вийшли також підручник і самоучитель цієї мови. Сподіваються, що за рік всі забудуть мужичу мову й балакатимуть по есперантському. 
     Д. Савенко, є чутка, пише велику розвідку про походження „українців" од жидів. „Варшавський Кур'єр“ повідомляє, що при роскопках коло Чортомлику знайдено скілька старих пруських марок.
     Театр і музика. Драматург Грицинський пише нову п'єсу: „Онук Штукаренк", а д-ка Уманська-Козич - „Правнук жидівки вихрестки". 
     Харьківські газети повідомляють, що трупна Сабініна анонсірувала французьку борню й ходіння по кодолі вгору і вниз головою. 
     Репортьор Каленик Дойда підслухав, що артисти українських театрів почали за лаштунками й у приватних розмовах балакати иноді українською мовою. Лишаємо цю непевну звістку на Дойденій совісті.
     Дописи (од власних кореспондентів). Село Рівчаки. У нашому селі трапилося цими днями нечуване злодійство. Баба Козубиха гнала з череди рябу телицю й, проходячи поуз вишник Хоми Горобця, нагнулась через тин і зірвала сояшника. Але Горобцева жінка вгледіла це й сказала чоловікові, а той поскаржився урядникові. Бабу посажено в холодну, поки начальсво розбере справу. Картопля вродила добре, а церковно-парахвіяльної школи ще не достроїли. Дощу вже другий день немає. Холера давить почом-здря; сподіваються, що на той рік не буде.
     Листування редакції. Передплатникові №1. Докладні розвідки з історії нової української літератури можна знайти в „Кіевлянинѣ" в статтях Ли-Ка-Мо. 
     Передплатникові № 2. Граматок і читанок наша газета не містить.
Передплатникові №3. Ні купувати панікадила, ні, взагалі, ніяких доручень редакція на себе не бере: й без того діла хоч одбавляй.
Редактор-видавець
                                                                                                       Провінціал.
