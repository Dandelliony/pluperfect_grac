Паоло Мантегаца (некролог).
     В Італії помер на 79 році життя почесний професор флорентійського інститута вищих наук і італійський сенатор Паоло Мантегаца. Він прославився, як один з головних ініціаторів антропологічних дослідів в Італії й ще більше, як автор багатьох популярних творів про фізіологію, гігієну, антропологію, подорожі то-що. Мантегаца народився 1831 року в Монці, здобув титул доктора медицини в павіанськім університеті в 1854 р., був у головних країнах Західної Європи, а тоді поїхав до Аргентини, де був 4 роки лікарем. Повернувшись до Італії, він у 1861 р. заняв катедру патологічної анатомії в Павіанськім університеті й займав її до 1869 р. З початку 70-х років він захопився антропологічними дослідами й заняв засновану тоді катедру цеї науки в інституті вищих наук у Флоренції. Тут його заходами відкрилось товариство антропології й етнології, при якім, під редакцією Мантегаци й Жильолі, почав видаватись журнал „Агсhiуіо рег I’AntropologIa ed Etnologia", що виходить і досі. Незабаром він спільно з Жильолі заснував у Флоренції антропологічно-етнографичний музей. Од 1865 до 1876 р. він був депутатом у парламенті, а в 1876 р. його призначено сенатором. Час од часу він виїздив то на Канарські острови, то в Південну Америку, то в Лапландію, то в Індію, то в Болгарію й инші країни. Усі свої подорожи він описав у книгах: „Ргіо della Plate e Teneriffe" (1877), „Studi Antropologici sui Lapponi" (1880), „Un viaggio in Lapponia" (1883), „Іпdiіа" (1884), „Спогади про Еспанію й Південну Америку" (1894) та инших. Найбільш відомі одначе його популярні твори про ріжні питання фізіології, гігієни й т. и. Першою його такою книгою була „Фізіологія задоволення" (1854). Далі пішли: „Наука й умілість здоровья" (1859), „Фізіологія болю" (1879), „Людський екстаз" (1886 —7, 2 томи), „Фізіологія кохання", „Фізіологія ненависти", „Фізіогноміка й міміка", „Етюди про полові відносини", „Гігієна кохання", „Фізіологія краси", „Фізіологія женщ счини" й багато инших. Де які з цих книг повиходили в 10—-12 виданнях, а також у перекладах ріжними чужими мовами. Взагалі Мантегаца був дуже плодовитий автор, і заживав великої популярности, хоча він часто впадав у многословність і не визначався особливою глибиною своїх думок.
