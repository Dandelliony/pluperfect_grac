Боротьба з пісками на Волині.
     На Волині дуже багато пісків. Особливо дошкуляють людності літучі піски, себ-то такі, що пересовуються вітром і покривають все більш і більш поля. 
     По даних гайового департаменту видко, що на Волині площа пісків що-року збільшується на 1% (пересічно), себ-то на 88 десятин. Поширюється площа пісків через те, що, як я вже зауважив, піски пересовуються. Коли ми переведемо 88 дес. на гроші, то буде (по 100 р.) 8.800 р. Гроші досить великі. Взагалі, площа пісків на Волині дуже велика — 15.771,31 десят.; вона лежить в північній частині —в повітах: 
     Ковельському …………... 2.591.09 д. 
     Влад.-Волииськ ……….…2.448,15 д. 
     Луцькому……………….. 3.418,73 д. 
     Ровен……………………..3 754,41 д. 
     Овручськ……………….. 3.301,77 д. 
     Дубенськ………………...137,16 д. 
     Острожськ….……………74,31 д. 
     Кремен…………………..45,09 д. 
     Є піски і в инших повітах, але їх там ще не міряно. З цієї площі пісків літучих 6 365,51 дес., покритих наполовину дерном 2.420,49 дес., зовсім покритих дерном З 111,58 дес., під усякими зарослими 2.358,60, в тимчасовому користуванні сельськ. господарів 454,68 і, нарешті, під молодими посадками 1.060,45. 
     Найбільш небезпечні— це літучі і наполовину задернілі (56 проц.). Зразок того, як пересовуються літучі піски, можна бачити в с. Марфянці (Ров.). Як там межували землю 1861 року, то піску було 228 дес., а як межували 1909 року, то піску вже було 561 десят., себ-то за 48 літ пісків збільшилось на 331 десят., що коштують не менше 33.100 карб.! Про ровенський повіт треба сказати, що там найбільш помітно пересовування пісків. Там можна побачити великі купи піску „кучугури", з яких вітер розносить його все далі й далі...
      Щоб запобігти поширенню пісків, послали в 1907 р. двох людей спеціалістів, які звернулися до сельських громад пісчаних повітів з проханням взяти участь в охороні полів. Участь була в тому, що села повинні були під доглядом спеціалістів тільки засадити матеріял, одержаний від земства.
      Селяне, по темноті, не розуміючи діла, одмовлялись, не довіряли присланим людям, і тільки 20 проц. сходів згодилися приняти участь. Для переконання громад було зроблено показні роботи в повітах ковельськ., влад.- вол. і овручськ. — всього 157,95 десят. Садили на тих полях шелюгу (червону лозу), привезену з київської та мінської губ. Селяне, побачивши, що шелюга добре приймається, стали садити її і на пісках в себе. 3 1908 року справа поширюються, район посадок збільшується: в 1909 р. садили тільки в ров, і луцьк. повітах, в 1909 р. в дубенськ., а в весні цього року ще й в крем. та острожськ. повітах. Таким чином боротьба з пісками провадиться вже у 8 повітах. 
     Земство заводить питомники де вирощує шелюгу і сосну.
      Разом з цим поширюється площа заеажених пісків: в 1908 році засажано шелюгою 261,37 дес., в 1909 році 276,65 дес., в весні 1910 року - 120,20 дес., крім того в 1909 році посадили, після вдачнах спроб 59,94 дес., а в 1910 р. —187,37 дес. сосни. Всього значить засажено пісків 1060,45 десят. Обійшлося це все земству 29.993 карб, і казні 8.470 карб. —в середньому на десятину 30 карб. 54 коп. (28 карб. 56 коп. — земству; 7 карб. 98 коп. казні). Ця дорожнеча посадок залежить від того, що дуже багацько коштувала шелюга, привезена з инших губерній, а як її почнуть розводити на Волині, то вона обійдеться значно дешевше. 
     На всій засіяній площі не зійшло посіву дуже мало (біля 40 дес.).  
     Шелюгу садять в рості 1⅟2 —2 років, в рівчачках глибиною 4 вершки, близько одна біля другої; рівчак од рівчака лежить на 2 арш. Вона росте дуже скоро і через рік мав зріст 2 арш. так що добре може стримувати піски. Алеж шелюга не недовговічна: через 18—20 літ вона починає засихати, поки не згине, через те між рядками шелюги садять сосну. 
     Засаження пісків, крім того, що затримує їх, зберігає пахотну землю, користне ще й тим, що дає дохід, який можна мати за зрізану шелюгу, і котра йде на кошики. З десятини через 2 —3 роки можна мати 1 сажень шелюги, яка коштуватиме, за виключенням роботи, 5 р., а що далі, то можна буде більше збірати її. Десятина ж соснового гаю через 60 літ (приймаючи на увагу зростання ціни гаїв) буде варта 1200 карб, значить на кожний потрачений рік дасть 20 карб.
                                                                                                                 М.Д.

