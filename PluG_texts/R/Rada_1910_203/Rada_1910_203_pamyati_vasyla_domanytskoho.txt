Пам'яті Василя Доманицького.
Блаженні чистії серцем... Розбірав оце я й перечитував листи Доманицького мало не за десять років, з того часу, як невблаганна хвороба вигнала його з Київа, одірвавши од любої праці й товариства, —і чудне діло — ніяк не можу повірити, що це серіозно, що мені справді доведеться говорити про цю дорогу мені особисто людину, як про небіжчика. Та з другого боку трудно й повірити, що листи ці писала людина з смертельною хворобою в грудях, —та- бадьорим, живим духом од них віє, не вважаючи на те, що доводилось йому писати в них і про себе, про стан свого здоровля, і досить сумні, звичайно, речі. Все здається, що це якісь жарти, а не навсправжки, що ось-ось подзвонить листоноша й доручить од Василя лист, повний кипучих планів, м'ягкого й теплого юмору, дорученнів, розмов про СПІЛЬНІ, цікаві нам справи, новинок або приятельського змагання чи картання. Так, — часто життя справляє собі вад нами якісь дикі жарти, і дикішого я й уявити собі не можу, як той, що справило воно над цим молодим, повним кипучої сили й бадьорости чоловіком. Якась страшенна безглуздіст — уявити собі, що немає вже Василя і про його доводиться писати як про небіжчика. Про небіжчиків взагалі тяжко писати. Робити підрахунок цілого життя—річ невимовно сумна, бо раз-у-раз кожна визначна людина забірне з собою щось таке, чого не встигла виявити на цім світі, забірае знання й життьовий досвід, який не переходить у спадщину, забірае ту івтимну атмосферу, якої була центром, забірае нарешті свою вдачу. І, роблячи підрахунок, кожного разу бачиш, що єсть якісь лишки в людському житті, яких не зміряти мірою й не зважити вагою і які часто творять мало чи не головний скарб людини. І невимовно сумно стає, що чи доля чи обставини не дали того найкращого, щб є в людині, повною мірою виявити.

Про Василя мені подвійно важко писати. З одного боку, робити підрахунок, коли чоловік тільки-но почав працювати і ввесь ще в майбутності — який власне тут підрахунок можна зробити? З другого боку, Василь мені

був не тільки поважаним діячем, а й близьким товаришем, з яким півтора десятка літ (та ще яких півтора десятка—найкращої частини віку!) робили ми одне діло, з яким зв'язували нас міцні нитки особистої симпатії й приятелювання. Говорити про все це, як про щось минуле, я не можу, як не можу холодно і тверезо робити якогось підрахунку діяльности небіжчика. Я просто попробую дати образ незабутнього товариша, яким він живе й житиме у мене в душі. Перше наше спіткання було року ;у39Д. Василь тоді був перший рік в університеті, а я дотягав зненависне ярмо семинарської схоластики. В-осени того року Ол. Лотоцький, ЩО ТОДІ був студентом духовної академії, запропонував мені пристати до гуртка молоді, що захожуетьея видавати українські книжки. Я радо згодився і в призначений час був на кватирі у Доманицького, що жив у будинку проф. Антоновича. Прізвище Доманицького було мені й перш по знаку, бо ми з ним досить близькі земляки, хоч якимсь дивним дивом до того часу й не стрівались. Гурток, в якому я тоді опинився, і був початком того видавництва, що, принявши назву „Вік“, додержалось аж до сього часу. За час його розвитку і формування, особливо на першій порі, багато в Йому людей перебувало випадковими гістьми, але якось вийшло так, що випадкові члени все одвіювались і одходили, а коло видавництва вже на прикінці 90-х років дібрався досить однородний гурток людей, що не тільки на спільному ділі сходились, а й особисто припадали один одному до душі. Може й працювалось через те тоді так легко —в тій щиро-товариській атмосфері, де ріжні погляди й товариські змагання ніколи не переходили в офіціяльні стосунки, а раз-у-раз стирались інтимною приязню та товариською щирістю. Спершу ми мали діло з дрібними книжечками, потім потроху смілішали й узялись до більшої роботи, а саме—до укладання ювилейного збірника української поезії „Вік", що вийшов р. 1900. Це був гарячковий час у житті нашого товариства і ми мало не що-дня збірались, особливо як, наперекір нашим сподіванням, збірник вийшов з цензурних пазурів не дуже пошарпаним і треба було його вже друкуват
— вишукувати кошти, збірати передплату й обмірковувати тисячі дрібниць, що нам тоді, з незвички, видавались труднощами не аби-якими. Василь, або як ми в* товариській компанії його звали — Вітер, узяв на себе коректування наших виданнів. Він тоді вже коректував „Кіевскую Старину* і з нас усіх був найбільш досвідченою в цій справі людиною. 

Вія був справді—-Вітер. Надзвичайно жвавий, вічно веселий, вічно розхрістанний, вія раз-у-раз кудись поспішався. На лекціях в університеті я стрівав його з купою книжок під піхвами, на улиці —з паками коректур, газет (тоді він уже працював для хроніки „Кіевской Старини*). Часто можна було бачити, як, ждучи трамвая, він примоститься, бувало, десь на стовпчику й справляє свої коректи, або перечитує газети, означуючи олівцем те, що треба було взяти до хроніки. Розхрістанай і з величезними паками газет і коректи прилітав він і на наші зібрання. Оця його риса була раз-у-раз об'єктом жартів у нашій товариській компанії і не раз бідний Вітер тільки добродушно посміхався, коли ми вже занадто його опадемо, або, громадою постановляємо пришити йому ґудзики до пальто. Звичайно бувало, що ті ґудзики за кілька день знов десь пропадали й знов Вітрові доводилось вислухувати товариські картання й терпеливо переносити нові операції над своїм пальто. Навіть у театр, куди ми ходили звичайно теж гуртом, приносив пін свої паки і в антрактах щось довбався в них. Хвилини він не хотів змарнувати. 
 з тим Василь зовсім не був якимсь фанатиком праці, аскетом, що по-аа працею нічого не бачить. Він просто якось умудрявся скрізь і всюди поспівати, скрізь бувати, серйозно працювати в університеті й віддаватись разом громадським справам. І скрізь, де він з'являвся, незабаром робився близькою людиною, якої не можна було не полюбити за чисту, м'ягку вдачу. Який він був з цього погляду „заразительний" чоловік, видко з такого, напр., факту. Скінчивши університет, став він на якийс час за доглядача в одному пансіоні. Незабаром дітвора вже бігала слідком за ним і цілком перепилася його коректурно-газетними інтересами,
так що Вітрові просто одбиватись доводилось од їхньої запомоги в коректуванні. І багатьом з своїх тодішніх вихованців він посіяв у душу першу искру української свідомости й любови до всього рідного. Знавець історії рідного краю, віа умів зацікавити дітвору живими оповіданнями не тільки про історичні часи, а навіть про могили, роскопки, черепи і такі инші археологичні речі. Саме тоді віа улітку бував на археологичних роскопках і навіть знайшов якісь дуже з археологичного боку цікаві „площадки", про які росповідав нам з звичайним своїм захопленням. Отак серед громадської праці, серед планів наукової й літературної роботи прийшов фатальний 1901-й рік, що вирвав нашого Василя з-межи товариства й зробив його до віку мандрівником по чужих землях—-його, якому треба було насамперед рідного повітря, близьких людей, сердечної атмосфери. Це він тільки уривками з того часу міг мати. 



Вічна біганина, безупинна праця, недоїдання й недосипання, нехтував ця всіма потребами молодого организм — зробили те, що перша „добра" простуда звалила його з ніг. Температура зразу підскочила, лікарі притьмом почали вигонити Вітра з Київа на південь. Але він опинався. Не за себе турбувався він, а за долю нашого видавництва. Рік 1901-й був дуже тяжкий для всіх нас—з міцно знизаного товариства лишились тоді були якісь недобитки: двоє мусіли виїхати з Київа, один пішов у москалі —ли- одним-один чоловік на всю ту складну роботу, якої назбіралося тоді вже багато. А тут ще й Василь занепав—і це, пам'ятаю, найбільш його мучило. Про свою слабість вш говорив просто таки виноватим голосом, ніби втрата видавництву сталася через його особисту вину. І багато умовляння й упрохування треба було вжити, щоб вирядити його нарешті в Ялту (2-го октября 1901 року). Перші листа його повні були комичних скарг на силуване безробіття та нарікання на те, що його вирядили з Київа й він сидить без роботи саме тоді, коли робочі руки найбільш потрібні. Він за те надолужує листами, бомбардуючи ними своїх численних кореспондентів. Згодом почав просто вимагати, щоб йому слали роботу.
„Тепер далі,— пише Василь 28 ноября 1901 р. до товаришів, —воз- Вам анафему, дондеже не навернетесь на путь истини, амінь! —і ось чому: 1) 10-ть день у мене температура нормальна; 2) ні одного хрипа в легких доктор не знайшов 2 дні тому назад; 3) тричі по 3 години шпацірував у місто майже все пішки, і ніякісенької там утоми чи температури; 4) а поеему: як тільки не слатимете коректи „Віку*, да будеть Вам: анафема, анафема, анафема". „Знайте, — пише він далі, —що як тільки ніяких корект не надсилатимете, їй-богу на Різдво приїду в Київ і сам заберу у Варського *). А що це можу я справді зробити, то це факт. Я вже починаю зовсім дуріти од сього паскудного, нікчемного життя, уся ціль якого — коли б. як найбільше наїстися та діждатися вечера, щоб лягти спати*. Та на Різдво не тільки не довелось Василеві вернутись, а навпаки прийшли до Київа такі непевні чутки про етан його здоровля, що ми рішили вирядити до Ялти одного з нас, щоб його провідав. Ось що сам він писав ЗО декабря: „ота ж коли хочете знати, чому я так довго, по свинячому, аж 3 неділі не писав, то відайте, що речеаний Вітер, он же Зефир, скапсулився знову, та ще й так, як не було сього, одколи я нездужаю... За цей тиждень повертались усі ті хрипи що я 3 місяці викурював і викурив був".
 Проте гумор його не кидає. „Пишете Ви, — додає він у тому ж таки листі, —що їде Шпоня **) —„про- “..,?!?! Ой, хитрі Ви та лукаві, та не мене Вам дурити. Знаю я всю машинерію, знаю навіть, скільки й на дорогу склали. Свині, а не народ! Що Шпоню побачити мені буде найкращий празниковий дарунок—про це й гадати нічого. Але коли на це Ви повитрушували і так діряві кишені Ваші, та ще тая завзято потрусили, що цілу книжку народню можна було б видати, то се зветься „баловство" і Вас за це принаймні менших в угод поставити, а старшим — „отеческое внушеніе*. Бога б боялися та своєї чорної совісти!" В якому стані застав Василя посланий
*) Друкарня, де тоді друкувались видання „Віку 14 . •*) Товариське прізвище того, хто від нас мав їхати в Ялту.
товариш, 
добре видко з того комичного обурення, з яким Вітер ОПІСЛЯ згадував прозою й віршем цей визит *): „я на нього такий злий, такий злий... Оббрехав мене так, що тепер мені не можна й очей казати в Київ. Пишуть мені, що я ніби-то сплю без подушки (брехня —бо на двох!), що на дошках (свиня Шпоня: сам же бачив, що новісенький матрац), що мало що не без сорочки (?!?!). Дійшло до того, що сердобольні дами вже збіраються сим матеріялом мене наділити. Я зараз же таки, як почув про це, і перелічив свої сорочки —на- 17 (мабуть з 10 ні разу не одягав). Можна і себе, 1 двох Шпонь одягти! А вона, свиняча Шпоня, шкандалі мені робить. Мало того, завів тут собі агента, який мусить що тижня про мене писать йому, йк я себе почуваю. Це вже мене більш усього обурило. Як не віриш моїм листам, то нехай же тебе сповіщав агент, —Д е я йому «й написав “ (лист ЗО січня 1902 р.). Не вважаючи на це обурення, ми цілком певні були, що з Василем не так гаразд, як він пише, бо добре знали його нехтування всим, що торкалось щоденних потреб.

Але Василеві листи з Ялти, а опісля з Уфимського степу, де був він у санаторії кумисній (р. 1902), з Корфу, де перебував зіму 1902—1903 р,, з Рагузи (зіма 1908 —1904 р.) і т. и. менше всього містять звісток про його особу й більш усього дають матеріалу про всякі роботи, які він обмірковує й робить у своїй самотині. Вічно він заклопотаний якою-небудь громад ською справою, раз-у-раз просить присилати тих або инших книжок, матеріялів; перекладає на українську мову (оповідання Марка Вовчка, „Жерміналь" Золя) і т. и. .Шліть що-небудь, бо ґвалт нужуся і вже просто дурниці пишу, бо путнього нічого не маю" (лист з Корфу б ноября 1902 р.); „изниваю од браку читання. Може у Вас єсть така робота, що можна б як найбільше читати, а як найменше писати — взагалі щоб можна було її робити не при столі, а задерши ноги. Дуже б Вам дякував" (лист з Рагузи 9 січня 1904 р.)—це звичайний рефрен у його листах. Д тим часом і свого клопоту у його завжде бувало досить: і непевне раз-у-раз матеріяльне
Иноді ми жартуючи листувались віршем.
становище, і ось такі, напр., несподіванки: „куди не поткнуся — скрізь тобі зіма, .якої досі не було". Так казали торік у Ялті, так зараз кажуть у Корфу. Я певен, що коли б на той рік заліз до Дагомейців в Африку, то й там би мене снігом та морозом, „не вь примтерь прочимь годамь", завіяло з головою" (лист 7 січня 1903 р.). І справді, коли на другий рік Василь зімував у Рагузі, то, після веселих і бадьорих листів, раптом надходить картка, писана вже чужою рукою: „Ви там собі думаєте, що я вибрикую, а я з ЗІ січня заходився був вибіратися до Харона на ралець. Тиждень записував 41,5°, 40°,—та ще й зараз веду добрі записи, хоч і не такі головоломні... Ото Вам і все* (18 лютого 1904 р.)

Знесилений организм видимо занепадав з року на рік, але невстримана натура все перемагала. Зімою р. 1904—і 905 го Василь зовсім не схотів їхати на південь. „І видумають чорти батька зна що! — одповідав він на пригад, що час йому вже вибіратися на зімівлю.— Сами, не бійсь, до редактування газети беретесь, а мене хочете туди, де Еаей з Троянцями сивуху пив, занровторити" (лист 7 октября 1904 року). І Василь не поїхав. Замість того лишився на селі і тут знайшов собі нову роботу — коло товариської крамниці, одної з перших на цілу правобережну Україну. „Був я, пише в тому ж таки листі, —в усяких бувальцях: і знаменитим археологом, і дрантивим письменникам, і прочая прочая, а тепер зробився простісіньким крамарем, і бачу, що це гарна річ. Оце третій день ріжемо волові та козлові шкури на чоботи, та ще процесуемося з конкурентом-жидом... Подаємо губернаторові, щоб ще дозволив продавати общестзу потребителів усі книжки, дозволені цензурою". В иншому листі згадує Василь знов про ялинку з українською програмою, упорядковану святами (лист 3 січня 1905 року). „Страшенно заніколилося, — додає в тому ж листі, —вже днів з ДО навіть газет ніколи прочитати, не то щоб сісти листа написати: робимо ревизію і годові рахунки по лавці і по судозберегат. товариству". Разом же заходився Василь ставити громадський будинок для крамниці й позичкового товариства, шукає грошей,
боргуеться і вкладає в ці заходи силу праці й енергії. 1 це не тільки в рідному селі — з  окружних починають ввертатись до його люде за порадою і він, нехтуючи здоровля, виїздить то сюди, то туди, щоб заснувати кооператив, чи дати яку иншу пораду. Сміливо можна сказати, що р. 1905 в Звенигородщині одним з найпопулярніших людей серед народу був Василь. Пам'ятаю, що коли в декабрі 1905 р. прийшов до мене чоловік з Звенигородщини і я запитав, кого думають у Думу вибірати, то не вагаючись відповів він: „та не кого ж, як нашого поповича: за нього всі голос дамо а . Але ця популярність не минула дурно Василеві. „Лихо тільки, — сповіщає якось він, — що зачепився з поліцією, і од справника до стражника усі жаждуть мене „скушать", — наперчив їм кореспонденцією про розбійника Сороку в Калниболотах. Тепер убивства минули, і 8 сіл (як вісім міст спорили за честь бути батьківщиною Гомера) воздають мені благодарность. Потроху іду й далі в тому самому напрямі і рискую вельми бути ізбіенну. Але хоч би й таковое лучилося, то я можу виправдатися: „що з того, що били... але хто бив?“ (лист 26 марця 1904 р.). До „ізбіенія" не дійшло, але на початку 1906 року Василь мусів уже тікати з рідної околиці. Раз чи два він потім туди навідався, щоб упорядкувати справи громадської крамниці й позичкового товариства, але це доводилось робити вже крадькома, вночі, щоб не впасти до рук місцевої поліції, яка тепер ще більше прагнула його „скушать", ніж тоді „за розбійника Сороку". Цілий р. 1906-й ми з Василем не листувались: я одбував тюремну повинність, а він був до неї кандидатом і переховувався. Спершу він не реживав лихоліття в Київі, працюючи по редакціях „Нової Громада" і „Громадської Думки", але, коли виявились небезпечні симптоми, переїхав до Петербургу, де й брав дуже діяльну участь у виданні „Украинекаго Вестника" (1906 р.) та „Рідної Справи" (1907 р,). Разом він працював над повним виданням „Кобзаря", радактуванням „Історії України-Русі“ М. Аркаса та упорядкуванням посмертних творів Марка Вовчка. В його листах поміж усякими громадськими
й літературними справами знов починаються коротенькі звістки: „не вихожу (з хати) і коли вийду, не знаю, бо знов маю клопіт з температуро 1 ' (лист 10 октября 1907 р.). До того ж і матеріяльна скрута та непевне становище давались у знаки. „Що з собою робити, — писав Василь у тому ж листі, — єй-богу не знаю. От-от тут вже не буде чого сидіти, — робота не переведеться, але така, що хліба не дає. А заробітки наші—ойой-ой!... А зрештою, додає він, — чого мені клопотатися? Може за мене де хто поклопочеться; і буду мати „и стоять, и дом'ь". Начхать! Крути не верти, а треба вмерти!—раз мати родила, раз і помірати, — тільки хоч би за цапову душу". Але вже за 10 день Василь знов пише; „температур ніяких немає. Та може й не було? Може то мені з переляку так здавалося? Я ж не міряв, правду сказати. Давно вже бігаю і все як слід". На жаль, то тільки здавалось так, бо в ноябрі стан його здоровля так погіршав, що його мусіли петербуржці притьмом вирядити за-кордон, у Закопане. Та й з инших причин це нора було вже зробити, бо 10 декаб* ря 1907 року вийшла постанова з міністерств — заслати Доманицького на три роки в Вологодщину. 7 декабря 1907 р. я мав од його листа вже з Закопаного.

Знов цілою низкою плинуть од його веселі, бадьорі, жартовливі листи, знов Василь працює, прохає матеріалу, хвалиться новими планами. Але коли-не-коли та й проскочить якась тужлива звістка. Видко було здалека, що йде вже останній бій з смертю, та й сам Василь це добре розумів. „Як що кілька літ пощастить мені проскрипіти, — писав він 16 квітня р. 1909-го, —то тільки в тако му Закопаному; ні в Київі, ні в якому місті жити мені вже годі, і тахітшп може на 2—3 місяці можна було б приїздити. Отже можете мене вважати за викресленого з живих людей". „Третій місяць вже лежу" лаконично сповіщає в листі 6 липня р. 1909-го. „Взагалі за 1/2, року так привик лежати, що ходіння являється для мене чимсь анормальним" (лист 11 октября 1909 р.). „У мене все зле. Температура ще більша, як коли. Вчора напр. 38,1°. Але я вже махнув рукою —все одно один кінець,
а з ліжка   я не встану“ (лист з кінця 1909 р.). „Зо мною було оце I—7 грудня (н. ст.) дуже кепсько; аж три кровотоки" (лист 13 декабря 1909 р.). Одно слово, з кожного листу видко, як тяжко приходиться чоловікові в боротьбі за життя і як потроху виходить з його сила. Останній лист, який я од Василя мав, був з Аркашону 10 липня цього року. Рос казавши про стан свого здоровля, Василь додав: „очевидно ні про яку літературну роботу нема мови і довго ще не буде (навіть як і надалі буде все гаразд). Поки що позволяю собі читати лишень коректури Аркаса (5 аркушів вже видрукувано)*. Кінець невпинним ходом добре заведеного механизма наближався. І вія прийшов. І перед нами, товаришами небіжчика, тепер завдання — робити підрахунок діяльности Доманицького. Я не знаю, чи треба той підрахунок робити і на що він здався б перед оцим ось фактом: десять років чоловік бореться за життя, десять років почував, як плине здоровля з недужого тіла—і не випускав праці з рук до самого останнього часу. Що це—героїзм надзвичайний, чи вже така натура, що органично не може думати й турбуватись тільки про себе, а вічно мусить кипіти в казані громадських справ? Цього питання я не берусь тепер розв'язувати, та це й не має ваги. Знаю тільки, що такі особи одиницями лічаться навіть серед багатших на значних людей народів. Знаю тільки, що з Доманицьким зійшла не аби-яка сила, якій в будуччині довелося б ще грати чималу у нас ролю, як би не так склались обставини. На обставини даремна річ нарікати. Але мимоволі вирветься скарга і прокльон нашій долі щербатій, що одного но одному забірае у нас кращих людей, цвіт нації, не давши навіть цілком свої сили розгорнути. І не тільки діяча шкода в особі Доманицького — шкода ще більше людини, чистої серцем і незломної духом, яка во-істину „зерна неправда" не мала за собою Й вічно горіла тим святим вогнем, що піднімав виборних людей високо по-над рівень буденщини. Чи не через те вони й не вживаються ніколи з нею і падають жертвами своєї благородної натури?.. Сергій Єфремов.