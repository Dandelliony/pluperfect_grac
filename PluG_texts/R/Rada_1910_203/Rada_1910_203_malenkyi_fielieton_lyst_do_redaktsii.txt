Маленький фєльєтон. Лист до редакції.
Високоповажний Пане Редакторе! Посилаю Вам вірші до Вашої хвальної газети й прохаю якомога негайно перечитати їх і надрукувати, а тоді ще надішлю, бо в мене їх, слава Богу, повна скринька. Коли що не так, напишіть мені, я виправлю і вдруге зроблю кращі, бо я ще не насобачивея, як слід. Признаться, в мене ще змалку хист писати вірші: було жодного паркану не промину, щоб не надряпати якусь рифму. Частенько влітало мені за мов пристраетіе, та я читав, що всі великі письменники з того починали, і не зважав. Носив батюшці читати свої вірші, бо вони у нас щирий українець і виписують „Світову Зірницю*. Батюшка прочитали й сказали, що нічогенькі, тільки на Шевченкові трохи змахують. А я — отже заприсягнуся, що Шевченка і в руках не держав: навіщо мені, коли я й сам можу. На що б ни глянув, так зараз і опишу в віршах. Торік був описав нашого старшину й писаря, здорово

прочистив їх і за це одсидів три дні в холодній. Та мені байдуже, бо я читав, що за де де-хто й на Сібір ходив, а проте писали. Отже прохаю уклінно ще раз надрукувати й вислати за них гроші якомога швидче, бо мені отеє предяагають дуже гарне місце —постуцити в отряд щурів та пацюків ганяти, щоб не заражали чуми. Та я й не знаю, чи поступати, чи підождати Ваших грошей за вірші. Тоді я не поступав би, а тільки те й робив, що писав би вірші. Може й Вам скажуть, що я з Шевченка списував, то не йміть віри, бо це брехня; я ве бачив, який він і є, й крім „Торбини реготу", ніяких творів не читав, а то вже я такий удався, що хто що ни скаже, а я зараз йому в рифму. Всі прибадашки, які тільки тепера ходять до-між нашими парубками, то я сочинив. Парубки хвалять, бо я таки вмію гостреньке слівце в рифму скласти, а дівчата червоніють, закриваються й тікають; сказано не тямують, що то за вірші настоящі. Ще раз прохаю, напишіть, не гаючись, чи мені йти пацюків знистожати в отряд, чи писати вірші? А може у Вашій редакції знайдеться для мене місце розсильного або що? Зостаюсь щиро прихильний до Вас поет Яким Швидченко. Списав Провінціал.