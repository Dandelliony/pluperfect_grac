ДОПИСИ.
(Од власн. кореспондентів).

С. ЯРОСЛАВКА, бердичівського повіту (на Київщині) г Порочні*. Вже п'ятий рік обкрадають комори в нашому селі. Ніякі замки не пособляють. До якої міри розвинуті крадіжки, показує те, що впродовж тільки біжучого року обікрадено 17 комор. Проте ще нікому ні разу не випало спіймать хоч одного злодія. Це ще більш розлютило селян. Сельська громада зійшлась цими днями на сход і почала пригадувать, хто е такий в селі непевний. Таких набралось 7 чоловік: М. Степовий, Ф. Бойко, К. Панасюк, П. Дмитрук, І. Коленюк, С. 'Семенчук, Г. Ковальчук і І. Дзюбак; це молоді (од 21 до 85 років), здебільшого семейні люде. Хоч доказів проти них нема ніяких, одначе сельська громада постановила їх виселить, як „порочних", бо це, мовляв, буде острашка иншим злодіям.
Г. ВОВЧАНСЬК (на Харьківщиві), Протихолерні заходи. Для боротьби з холерою Вовчанська повітова земська управа взялась харчувати цілком на свої кошти молодих людей, які приїхали вдруге 1-го сентября здавати вступні екзамени в учительську семинарію. Поки не скінчаться екзамени, що-дня даватимуть чай ранком і у-вечері в білим хлібом; в день обід з двох страв. Коли взяти на увагу, що сюди з'їхались з сел, де холера ще таки держиться і що в самій р. Вовчі є вібріони, то земство робить дужо добре. Крім того безплатні харчі — велика матеріальна допомога. Кухня і їдальня на семинареькому дворі. Великоросів наїхало сього року більше. Багато їх в Донської области, Тульщини, Вороніжа.