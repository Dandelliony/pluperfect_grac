В людському серці багато світлого і ясного, але багато і темних, чорних плям, властивих homini sapienti. Таких чорних плям особливо багато у так званих чорносотенців, які стоять на дорозі до всього кращого і більш досконалого. Для їх нічого немає святого в житті: вони все готові закидати брудом, раз це в їх особистих інтересах, раз це допомагає їм в їх завданнях. Мета виправдує засоби,-крівавими літерами написано на їх прапорі. Настав час „діскредітувати“ Шевченка, як поета і як людину.
Це було не так легко і вони мусіли звернутись до „ворожих“ українських джерел і виловити з них потрібне сміття, яким можна було б шпурнути не так самого Шевченка, як в українство. 
І вони виловили насамперед те, що Шевченко в молодих роках був „гіркий п'яниця".
Культурному світові однаково, чи обувався Шевченко з лівої чи, а правої ноги, чи міг зле чи не зле випити, чи носив поваксовані чоботи, чи ні, чи завжди був причісаний?..
Цими всіма питаннями можуть цікавитись фаховці: алкоголіки, парикмахери, кравці, шевці, чорносотенці і инш.
Культурний світ схиляється перед генієм Шевченка, який дав у людську скарбницю великі цінности. Але з горільчаного „конька" чорносотенна преса перескакує на колосального „Кобзаря” і починає його гризти в самих непевних місцях.
Смакуючи папір, кричить, що „Кобзарь“, „подд?льннй”, що він написаний власне не Шевченком, а Кулішем, котрий висловлював в ньому власні думки, до яких не доріс „неосвічений" Шевченко. Участь Шевченка в „Кобзарю" зведено до простого переказу Кулішевих думок.
Ми знаємо—який вплив на Гоголя мав Пушкин, одначе ніхто ще не звав „Мертвих душ" „подд?льною пов?стью" і не казав, що Гоголь власне єсть „грамофонна пластінка", в яку наспівав Пушкин. Ніяке товаришування, ніякий обмін думок не пропадає марно,—от же охоче віримо, що Куліш Шевченка, а Шевченко Куліша наводили на цікаві думки,—в цьому немає нічого дивного- Між людьми завжди відбувається псіхичний осмос і кожний бере від другого те, що йому рідне і придатне. Це ще не свідчить, що „Куліш „дод?лывалъ Шевченка", бо між талантами Куліша і Шевченка —„дистанція огромнаго розм?ра".
Коли Кулішеві випало на долю приписати два—три рядки до Шевченкових поезій, то він міг тільки в них сімулювати Шевченка, підроблюватись під нього, наслідувати його. Але ці краплини гинуть в буйних хвилях широкого, ріжнобарвного моря Шевченківського „Кобзаря“.
д. Книгоноша говорить, що „Шевченка видумалъ Кулишъ", але на світі єсть такі розумні, що вірять, — наче „мавпу вигадав німець".