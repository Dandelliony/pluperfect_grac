11 марта помер в Софії найвидатніший політичний діяч Болгарії Драган Цанков. „Д?до“ Цанков—сама популярна людина в Болгарії і самий відомий болгарин далеко за межами своєї вітчизни. Він придбав собі любов свого народу за свою щирість і боротьбу за нього тоді, коли ніхто не мав права навіть думати про волю Болгарії. Цанков і Стамбулов—два найвидатніших діячі в новій історії Болгарії і два самих великих вороги. Причина ворожнечі між ними—програма зовнішньої політики: тоді як Стамбулов ненавидів всім серцем Росію, Цанков любив її і завше бачив в ній вірного друга Болгарії. Свої погляди Цанков зумів прищепити болгарам і в країні заснувалась під його керунком міцна поступово-ліберальна партія „цанковістів". Після визволення Болгарії з під турецького ярма Цанков нераз був першим міністром. Учився покійний в київському університеті. Помер на 83 році життя. 
