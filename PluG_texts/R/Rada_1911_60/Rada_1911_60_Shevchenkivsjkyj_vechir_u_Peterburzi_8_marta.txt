Після досить погано виконаної кантати: „Бьють пороги" хором Маріїнської опери під орудою Г. А. Козаченка, трібуну для промовців заняв проф. М. М. Ковалевський. Промову на тему: „Шевченко, какъ народный поэть" як і самого промовця чисельна авдіторія зустріла і випровадила з овацією.
„Кониський розказує,— почав М. М.—як один приятель Шевченка помітив у нього раз в кватирі клаптики списаної бумаги, що валялись долі. Піднявши один із клаптиків, приятель побачив там чотирі рядки віршу, що увійшов потім в „Тарасову ніч". „Я иноді починаю отак псувати бумагу, коли на мене надійде нудьга",— одповів Тар. Григ. на запитання приятеля, що то за клаптики.
Шевченко не зразу згодився на те, щоб його твори були надруковані. 12 февр. 1840 року цензор Корсаков підписав дозвіл на видання „Кобзаря”. Ця дата навіки зостанеться у памяті „ревнителей” українського відродження. Початок української словесности доходить до епохи, коли жив творець „Слова о полку Игоревом”.
Після цієї епохи поривається связь між народньою творчістю і письменностю. 
В 40 роках цей звязок між народньою і письменною літературою поновляється.
„Енеїда" Котляревського стоїть в безпосереднім звязку з семинарськими віршами студентів К. Академії; ці вірші і „орації" відповідали потребам тодішнього громадянства. Котляревський своїм великим талантом закінчив те, що було й до нього і в результаті „Перелицьована Енеїда”.
Як „Енеїда” стоїть до попередньої творчости семинарської—до письменства українського попередніх віків, так Шевченко стоїть до народньої поезії до тих пісень і чарівно-задумливих дум, котрі вилились із „хохлацкой" душі в часи козацько-гетманські. Костомаров правдиво сказав про Шевченка: „п?сня Шевченка была сама по себ? п?сней, которую могъ бы зап?ть ц?лий народъ”.
Мені прийшлось недавно за границею,— каже М. М.,— бути на виставі комедії французс. „Шеміко". Автор уже престарілий академик в своїй промові перед початком вистави сказав, шо найкращим ментом в його житті був той, коли він почув в Ніцці в робочому кварталі пісні, що сам колись в молоді годи склав і видав книжкою під заголовком: „Пісні бідноти". Саме найдорожче для поета,— казав він, почути це і з уст народа свою пісню. Цьому поетові французському свою пісню тільки один раз довелось послухати Шевченкові ж завше можна було чути свої пісні. А Чужбинський росказує, що де б він не здибав українців, завше по руках у них ходили зшитки з поезіями Шевченка. У Квітки „волосся на голові піднялось до гори”, коли він прочитав поезії Шевченка. Українці знають вірші Ш. на пам'ять. Куліш каже, „у людей наче над головами засіяли огнені язики, коли вони познайомились з поезіями Ш.". І Через що це? Через те, шо Ш.—виразник народньої душі, народнього горя—він народній поет. Але його читали всі; навіть вчились мови української спеціяльно, щоб розуміти Шевченка. В київському університеті студенти всіх національностей захоплювались ним. Муза Шевч. піднімала загально людські питання в його народніх творах. Він „соль землі".
Головне місце в поезії Ш. займає мужича недоля—кріпацтво.
Після гайдамаччини на Правобережній Україні після Катерини на Лівобережній—кріпацтво—„Злоба дня". Шевч. в 40 роках в своїх віршах підійма питання про кріпаків. „Гайдамаки" не захоплення романтізмом показують, а бажання скинуть ярмо кріпацтва. Пісні про гетманів—щоб уявить яскраву картину минулого, протилежного сумній дійсності. Ш. не треба повороту ні гетьманщини ні гайдамаччини; вони йому потрібні були, бо в них панувала воля, як протилежність сучасній неволі. „Не спалося, а ніч як море", „Варнак", „Княжка" (промовець переказує зміст цих творів)—це твори, де малюється кріпацтво (себ то сучасність). В „Катерині" теж трудно найти чогось не будь, крім малювання тієї ж сумної дійсности, що була в часи поета. В „Гайдамаках" ніякої ідеалізації, про котру приходиться чувать тілько у противників українського відродження.
В „Тарасовій ночі“ теж бажання волі, а не ідеалізація минулого. Той же мотив в поезії „Думи мої думи". Горе за потеряну волю і свідомість своєї самотності в „Посланії до Маркевича" (деклямує по російському). 
Далі промовець зупиняється на участи Ш. в Кирило-Мефодієвському брацтві. Метою братства було об'єднання славян але під гегемонією Росії. По матеріялам, що достав Стороженко, можна сказать, що Ш. не брав участи в Кирило-Мефодієвському брацтві і був покараний так тяжко тілько за писання „возмутительныхъ стиховъ на малорусскомъ нар?чіи". Не належав до цього общества також Куліш. Сучасні общества: „Славянской культуры" и „Славянской взаимности" по части мають на меті теж саме, що й „К.-М. брацтво", через це трудно зрозуміть тепер навіть, за вішо були покарані братчики.
Ш., співець волі, пробув на волі всього 14 літ. Його настрій в неволі найкраще з'ясований в творі: „Живу в изгнаньи одинокій" (деклам. по російському).
Промовця радує, що два однофамильці його прислужилися нам'яти поета: один Ковалевський був предсідателем літературного фонда, що (фонд) викупив з неволі рідню поетову. Другий Ковалевський (Е. П.) дав дозвіл в недавній час на видання „Кобзаря”.
За 50 літ з дня смерти поета національність українська окріпла. Історична доля українського народу вивчена до найдрібніших подробиць, і найбільше цьому спріяв В. Б. Антонович з своєю школою. Українці мають на меті тілько культурні завдання, про повернення гетьманщини тепер говорять тілько вороги українського відродження. Українці хотять мову, на котрій написано „Слово о полку Ігоревім", на котрій співають лірники й кобзарі, на котрій писав Ш., зберегти, бо мова могутнє „орудіє культури".
Ж. Ж. Русо казав, що кожна людина думає тілько на рідній мові, а через це вживання в школі рідної мови необхідно. Школа на мові Ш. не тілько не йде в розріз з державними потребами Росії, а навпаки, спріяє їм, і найкращим вшануванням многострадального народнього а через те і всесвітнього поета була б школа на рідній мові, на мові Шевченка. Так закінчив М. М, Ковалевський.
Надзвичайно гарну промову в 2-й дії по українському сказав М. Славінський на тему: „Шевченко—співець України". Це була художня композіція з творів поета виголошена з захоплюючою силою почуття *)
Обидві промови були окрасою вечора і вони утворили настрій, відповідний святкуванню памяти великої людини. Не можна того сказати про музикальну частину вечора. На вечорі у виконавців (не всіх) не було помітно тієї , так би сказати любовности до поета. Був елемент зовсім байдужий до пам'яти, елемент чисто професіональний і з професіональним виконанням номерів програми. 
