В миколаївських (пермської губ.) арештантських ротах робилися неможливі речі. Начальник тюрми Югуртін з своїми помішниками утворив справжній застінок, де вживали всіх тортур середнєвікових. Вивилося це після довгих років на суді оце недавно. Катування, як кажуть свідки, були такі. Побитого напівмертвого вязня тримали п'ять днів у темному холодному карцері, потім кілька день в напів темному, і вже коли синяки і инші ознаки проходили-переводили в світлий.
Скаржитись неможна було, бо знущались ще гірше. Бувшого депутата 2-ої Думи Кабакова на другий же день, як його привели в арештантські роти, побили і в самій білизні кинули в карцер. На другий день били знов. Керував бійкою Євсюкін. Били ремінним нагаєм. Питав: „за що”? В відповідь били ще з більшою силою. Свідок Тарчев каже, що били по сістемі „крізь строй”. Кричати забороняли; за це били ще більше. Жертву приводили в карцер і тут з ріжних боків несподівано нападали на неї надзирателі з ліхтарями в руках і били руками і нагаєм—чим попало. „Похилиться в один бік, —бьють з другого. І так до нестями”. Бочкарьов—свідок каже, що його били з співами молитви „Господи благослови”. Побитого до нестями односили в карцер: кидали там. Через п'ять хвилин хто-небудь запитував: „живий собака”? Знущання доходили до тонкости. Вживали самих ріжних способів. Били, наприклад, „барабанним бойом”. Один держить голову за волосся, а кілька кулаків, хто по голові, хто по шиї,— бьють в такт. В карцер вели так—зверху на сходах стояв один надзиратель і бив вязня по шиї так, що той падав на руки других вниз, ті теж били і перекидали далі. Підземний карцер називався у них „д?вичій дворъ”. Політичний арештант Шамін пролежав побитий в карцері холодному, де дуло з шибок, 32 години в самій білизні, заслаб і помер од тифу.
Били там вязнів що-дня. В іюлі побили ЗО душ, а сентябрі—40, в октябрі—20. Били за посмішку, за недоладний рух, за млявість.
Про це знущання знали лікарь тюремний, тюремний інспектор, чув тюремний священик. Тяглись вони довгі роки і ніхто не звертав уваги. 
