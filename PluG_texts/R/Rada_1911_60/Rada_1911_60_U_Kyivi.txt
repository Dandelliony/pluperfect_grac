В українському клубі в середу, 16 марта, на черговій літературній вечірці д. І. М. Стешенко прочитав реферат: „Фальшиві ноти” в „Співочих товариствах“ Винниченка. Початок у 8 г. вечора.
Приїзд військового міністра. Вчора одвідував Київ військовий міністр ген.-ад. В. А Сухомлінов.
Подільська залізниця. Будувати залізницю Кам.-Подольск.— Проскуров—Шепетівка почнуть в кінці апріля або початку мая. Штат служаших вже набрано. Управління по будові мають помістити в Кам'янці. Чутка про те, що поляків не прийматимуть на службу при будові, правдива тільки, що до вищих служащих. В низчий персонал приймають і поляків на однакових з усіми умовах.
Інтендантській городок. Ходить чутка, що головне інтендантське управління збірається перевести в Дарницю всі свої київські склади. Для цього казна має одвести інтендантству 30 дес. землі біля Дарниці. Нерухоме майно в Київі здебільшого буде ліквідірувано.
В справі переведення управління м.-в.-з. в Київі П. Н. переказують, що справа з переведення м.-в.-з. з Курська в Київ буде розглядатись в раді міністрів. Є надії, що вирішено її буде негативно. Голова ради міністрів і міністр доріг висловились, що перевод дуже одібьється на житті Курська, а Київу нічого не дасть. Загалом такі експеріменти з городами не можливі в загально-державному розумінні. На справу великий вплив мали клопоти членів Думи і Ради од курської губ.
Арешт „Іконнікова”. Вчора арештовано і посажено в старокиївський участок відомого шахрая, що називав себе професором Іконніковим. За ним числиться ціла низка мошенств.
Зал. дорога Київ—Гомель. В міністерство внутрішніх справ з Київа послано прохання про дозвіл зробити досліди для зал. дороги Київ—Гомель. Ця зал. дорога має будуватися на приватні кошти.
Рада „союза русскаго народа" в Одесі звернулася у київську городську думу з проханням про асігновку субсідії на содержування ремісничої школи в Одесі.
Гор. голова І. Н. Дьянов одержав од предсідательствующого в судовому присутствії уголовного касаційного департамента при сенаті повідомлення про участь його, яко сословного представника, в розгляді справ одставного ген. Рейнбота і полковника гвардії В. Короткого, обвинувачених за злочинство до должності. Справа розбіратиметься в Москві 28 апріля.
Озброєні злодії. Позавчора злодії хотіли обікрасти магазин Е. Фінкельштейна (Кузн. 38). Наспіли дворник, швейцар і городовий. Злодії вистріливши два рази з револьвера, втікли.
3 Київщини. Ревизія. Недавно,—як пишуть до газети „К. Почта”, —ревизувала в Ставищах, таращ. пов., товариську крамницю. Після ревизії виявилось, що не вистачало 3-х з половиною тисяч. Гроші ці забрав старший прикащик, якого скинуто з посади.
Не бажають іти на одруби. При допомозі селянського земельного банку селяне с. Марковців (бердич. пов.) купили хутір „Степок" у поміщика. Платили за десятину 400 карб. Селянам приходилось, після купівлі землі, переселятись на одруби, чого селяне не побажали і подали до начальства прохання, щоб змінити постанову про обов'язкове виселення. Начальство уважило селенам.
3 Поділля. Потребительське товариство. В селі Лобобці-Залізній одкриваеться потребительське товариство. Членів 48 душ.
Пошесть. В „Под. Изв." пишуть, що в с. Ходаківцях, проскурівського пов., лютує шкарлятина, дифтерит та віспа. В одній хаті селянина слабих 6 душ, двоє уже померло. Буває багато смертних випадків.
В селі Буйволовцях—тиф шлунковий, сипний та пьятнистий. Багато людей померло (од 3-х до 50 років). Діти найчастіше мруть од шкарантини.
Син-душогуб. Наш кореспондент з Яланець пише, що там кілька літ тому в селі сталось страшне злочинство: хтось зарубав сокирою в хаті у ночі жінку Чапрачку. Хоч люде зараз і домислилися, чия це справа, та дізнання ні до чого не довело і про душогубство стали забувати. Цими днями син зарубаної жінки засварився з своїм товаришем за 25 карб, і як сварка розгорілась, то син і виказав, що він з товаришем крали на горищі у батьків пашею, щоб було за що грати у карти; а як почули, що мати йде на горіще подивитись, хто там, то кинули на неї ляду і прибили. Потім понесли матір на піл і порубали її—буцім то злодій зробив.
Нещасна мати дуже любила свого єдинака і не раз приймала на свої плечі кулаки батька, котрий учив сина розуму.
Почти. В 1910 році на Поділлі було почтово-телеграфних контор-121, урядових телефонних станцій—1 і залізничих станцій, що видавали кореспонденцію—3. Кожних почтових станцій—13 з 196 кіньми. Грошей пересилалось через почти—95,671,862 карб., одержано посилок —187,640; послано—58,843. Простої і заказної кореспонденції получено—18,181,425, періодичних видань—7,90l,514, одержано телеграм—507,l45, послано-410,822.
3 Полтавщини. Неправдива звістка. В 54 № нашої газети у дописові з Гадяча повідомлялось, що д. справник дозволу на панахиду по Шевченкові не дав, а соборний протоієрей одмовився служити, вимагаючи писаного дозволу. Тепер правління вокально-музично-драматичного гуртка сповіщає, що панахиду по Шевченкові п. справник одслужити дозволив і ніяких непорозумінь на цьому грунті не було. Не відмовлявся служить панахиду і о. протоієрей. Драматичний гурток відразу звернувся з дим проханням до о. Гричука, котрий після служби однравив панахиду, на якій, окрім членів гуртка-було багато людей.
Про те, що має відбутись панахида по Шевченкові, сповіщалось в Галицькій газеті і прийшли ті, хто дійсно поважав пам'ять свого великого Кобзаря.
Директор і вчитель. В Кременчуці харьківська судова палата розглядала справу директора та вчителя Аврамова кобелякської хлоп'ячої гімназії. Аврамов ударив директора по лиці. Палата засудила Аврамова на 4 міс. до кріпости.
За хабарі. Кременчуцького околодочного надзирателя Боріданова за хабарі судова палата засудила на рік до арештантських рот.
3 Харківщини. Пам'яти Шевченка. Незабаром історико-філологичне товариство улаштує урочисте засідання, присвячене пам'яти Т. Шевченка. Засідання буде публичне.
3 Катеринославщини. Курси для вчителів. В Катеринославі, як уже писалось в „Раді”, літом мають одкрити курси для вчителів земських шкіл. Незабаром одбудеться колегіальне зібрання губернської земської управи з приводу улаштування курсів то-що.
Помилувано. Бувшого катеринославського околодочного надзкрателя Кузнецова, засудженого судовою палатою до одного року арештантських рот за участь в єврейському погромові в 1905 році, помилувано. Тепер він служить околодочним в Царському Селі.
Пошесть. В Олександровському повіті лютує пошесть тифу. Найбільш слабують в селі Покровському, Григоровці-Кривій, Рогу та Полозі. В ці пункти послано епідемичних лікарів.
„Инстятутъ для благородныхъ д?вицъ“. В Павлограді на подарованій землі дворянином Лихачовим одкрито інстітут для благородних дівчат.
Нещастя. В Катеринославі бувший учень бурси, 15-літній Верецький, стріляв на учителя руської мови Левітнова і поранив йому плече; потім хотів втікти, та його вловили. Стріляв він учителя за те, що його увільнили з бурси.
Судові справи. В катериноелавській судовій палаті розглядали справу 19 селян села Грищина, бахмутського пов. Іх обвинувачували за опір поліції та зруйнування кватирі пристава 29 іюня 1907 року. Підчас ярмарку стражники-черкеси зачіпали жінок. Селяве радили стражникам лишити жінок. Тоді черкеси кинулись на них з нагаями. Тисячний натовп оточив стражників і вони були примушені втікать в кватирю пристава. Задзвонили на ґвалт. Люде оточили кватирю пристава і домагались стражників. З кватирі почали стріляти. Одного селянина вбили і трьох поранили. На суді, як сповіщає „К. М.“; виявилось, що стражаики Шаваев та Ногеров знущались над людьми. Всі підсудні просиділи в тюрмі три мімісяці з наказу губернатора. Палата засудила 8-х до арешту при поліції на місяць, а 11 виправдала. 
