Ювилей Шевченка примусив ворогів українства зайняти дуже непевну, хистку позіцію. З одного боку—мазепинець, сепаратіст, а з другого—як не як, а все ж таки геній, найвидатніший серед славянства народній поет! От і почалася кумедія, подвійна гра.
Про наших Савенків, Меньшикових і їх однодумців ми уже писали, а тепер подивимося на відношення до Шевченка москвофілів в Галичині, де ім'я великого Кобзаря послужило й тепер служить гаслом народнього відродження.
„Діло” пише, що галицькі москвофіли з Шевченком мають собі справжній клопіт. Бо хоч вони в плюгавленню українства не знають ніякого морального стриму, то все таки така величина, як Шевченко, сліпить і їх очі блеском своєї творчости і перед його постатю опускає їх—їх звичайна україножерна „відвага”. І тому в тім, що пишуть про Шевченка російські націоналисти і галицькі москвофіли, нема одної лінії, а є тільки скакання від плюгавлення Шевченка, як творця „українського сепаратизму" до величання його як „русскаго поэта", якого творів „українські сепаратисти” „надуживають” для своїх „злочинних” цілей. Це скакання з особливою яркістю проявилося з приводу 50-літніх роковин смерти Шевченка, коли не тільки вся Україна, але й передові круги російської суспільности почали готовитися віддавати поклін пам'яти Шевченка як Кобзаря України. В такий час неможна було й україножерам мовчати, вони мусіли щось заговорити і—заговорили.
Очевидно, що „по Савенківські” віддали честь пам'яти Шевченка й галицькі москвофіли,—бо й на що инше здібні вони, як на сліпе наслідування своїх російських покровителів?! Як відносилися вони до Шевченка і його творчости, якими способами воювали проти його пам'яти, — не потребуємо докладно переповідати. Все те наші читачі аж занадто добре знають. Тільки для ілюстрації, на що здібна москвофільська душа, пригадаємо, як пок. Мончаловський, сам православний, звертався з одвертими листами до гр.-кат. духовної іерархії, щоб вона заборонила гр.-кат. духовенству покланятися пам'яти Шевченка, бо в його творах містяться думки, ворожі науці католицької церкви; як минулого року москвофільська преса обох напрямів вдарила на еп. Чеховича з приводу перемиського концерту в честь Шевченка і як ці напади знайшли вислів аж в інтерпеляції пос. Куриловича, члена тої москвофільської групи, яка власне тішиться опікою російських націоналистів.
І коли після того всього „Прикарпатская Русь” з приводу Шевченківського ювилею заговорила про потребу святкувати пам'ять Шевченка і не дозволити, щоб Шевченка змонополізували мазепинці, а через якийсь час з незвичайною радістю привітала київську заборону,—то стало очевидним, що це та сама чорносотенна вівісекція над Шевченком, яку ми бачили в Савенка.
Прийшли Шевченкові дні—і вівісекція повторилася: і „Галичанинъ” і „Прикарпатская Русь” принесли ювилейні статті про Шевченка!
„Галичанинъ” (ч. 45 з 10 п. м.) широко росписує про вплив Шевченкової поезії на Галичину, признаючи, що він „в значній часті спричинявся до національного відродження нашої „Прикарпатської Руси”. Признання—характерне для ідейного хаосу і тої недостачі всякої суспільної етики, яка панує в москвофільськім таборі. Як не викручувати справи, а все таки це факт, що Шевченко мав вплив на розвиток української національної свідомости в Галичині, що за те москвофіли обкидали його пам'ять найгидшими лайками, що в кінці весь український національний табор уважають вони ворогом „національного відродження „Прикарпатскої Руси“ з їх обрусительного становища,—і при тім усім нараз таке признання! Щоб Шевченка спрепарувати „по Савенківські”, „Галичанинъ” заявляє, що в нього нема „свідомости малоруської”, племінної окремішности“, що він „писав українським наріччям, але і писав також російською літературною мовою, не думаючи про сотворення якоїсь нової української чи малоруської національності”, що він „був перше всього поетом соціяльним, який бажав поліпшення соціяльного положення сельського народу”. А „українським наріччям” він писав тому, що бачите, „в його піснях відізвалася наболіла душа українського кріпака і коли той біль мав висловитися в повній ясности, то поет по неволі мусів ужити для того вислову мови страждаючого народу". Біда тільки, що „з поезій Шевченка політика (очевидно,—-„мазепинська”) зробила своє агітаційне оруж'є, приписуючи йому думки і змагання, яких у нього не було".
В кінці варто вгадати, що той самий „Галичанинъ”, який цілі десятиліття воював проти Шевченка як „анархіста" і „атеїста", а в послідніх часах замовляв для тої цілі аж спеціяльні „гармати" в робітні крил. о. Кобилянського,—„змяк” з приводу ювилейних днів і „розгрішає" його, і заявляючи, що „в його поезіях є деякі погляди релігійного й політичного характеру, з якими не можна згодитися, але такі слаб сторони знаходяться в поетів цілого світа".
Багато простіше поступила собі з Шевченком „Прикарпатская Русь" (ч. 423 з 10 ц. м.). В своїй ювилейній статті вона просто промовчала національну сторону творів Шевченка, представляючи його творчість так, що зразу почав він малювати „образи, диктовані одним чуттям”, а потім пішли „протести проти соціяльної кривди і горожанського поневолення". От і все! Шевченко був „елементарним речником думок цілого російського закріпощеного селянства", і це „виключна роль, яку він відіграв".
Та публіцисти з „ Прикарпатской Руси” в своїй тенденційности вміють не тільки промовчувати, вони вміють також фальшувати. Крім ювілейної статті „Прикарпатская Русь” помістила фельєтон п. н. „Т. Г. Шевченко—- п?вець народнаго горя" (ч.ч. 423 з 10-го і 424 з 11-го ц. м.). Є це щось в роді огляду творчости Шевченка. Очевидно, тут так само, як в ювилейній статті, промовчуеться все, що свідчить про національну свідомість Шевченка, як поета України. Є тут також „Савенківська філософія" про „общерусскость” Шевченка. „Шевченко—пише автор И. Л. —був чужий сепаратистичним змаганням і своїми повістями, написаними підчас заслання російською літературною мовою, доказує всі свої змагання, які не багато ріжняться від гіганта російської єдности, Гоголя”. А в другім місці: „Розуміючи значіння російської літературної мови, Шевченко писав рівночасно і нею і своїм рідним наріччям, ідучи по середині і мріючи про мову, яка однаково була б зрозуміла і великоросові і малоросові. ї він це осягнув”. Є в тім фельєтоні й де-що таке, що—говорячи образово—б'ється по лиці з ювилейною статьєю. В статті редакція вдаряє в тон суспільного радикалізму і говорить, що „Шевченка не минуло заслання і переслідування, на які були наражені всі найліпші передові російські письменники і „громадянські діячі", що Шевченкові „протести проти соціяльної кривди і горожанського поневолення” це „той Шевченківський мотив, який звучить в творах всіх ліпших російських письменників, виглядає з-поміж рядків усіх російських публіцистів того часу, мотив, в якім сходилися в ті часи думки рішучо всіх російських людей, що бажали добра російському народові і Росії”.|А в фельєтоні читаємо, що цензурні твори Шевченка і їх тенденції повстають під впливом окруження, не завжди добірного”. Отже, що в статті було „найліпше", те в фельєтоні виходить уже „не все добірним”. Та „найліпше” закінчення фельєтона. Авторові захотілося зробити з Шевченка слав'янофіла з російською закраскою і він радить собі дуже просто: фальшує Шевченка і заявляє, що дух поета молився: „щобы рики сдавяаськи слились в одно море”. Що Шевченко ніде нічого подібного не написав, що це обходить руссофільського публіциста?! В таборі з такою „етикою", яка панує серед москвофілів, усе дозволено!
Та на цім пошанування пам'яти Шевченка москвофілами не скінчилося. І Пр. Русь, скінчивши в ч. 424. величати Шевченка як „общеросса”, в ч. 426 починає величати його як „ворога російської державности і народности”. В тій цілі вхопилася вона за статтю Меньшикова, який з приводу Шевченківського ювилею заговорив в „Новому Времени” на тему „Быть ли Россіи великой", представляючи з одної сторони український національний рух як небезпеку для „великої Росії”, а з другого городячи на тему низшости України як „провінції” і Шевченка як „провінціального поета” такі теревені, що за них вважала за погрібне дати йому по пальцях навіть офіціозна Росія. І ось ту статтю Меньшикова передруковує „Пр. Русь", додаючи від себе, що вона вправді „не зовсім згожується” з поглядами Меньшикова, але все таки ті погляди мають для неї „чималу вартість". Що ж можна сказати про ідейне і обличчя редакції, яка одного дня величає Шевченка як одного з найліпших російських письменників, а другого—передруковує статко Меншикова, рекомендуючи її за „чи-малу вартість”?! А через день, в ч. 428, „Пр. Русь” містить знов допис в Петербурга, де описується Шевченківський ювилей в Академії Наук, описується так, що мовляв, усі святкують пам'ять Шевченка, як „русскаго поета". Так, наче б Овсянико-Куликовський, Славінський та Житецький, які в Академії Наук мали відчити про Шевченка, були що найменше однодумцями Соболевського. А тим часом навіть зі світу „Новаго Времени”, про Шевченкове свято в| Академії Наук, виходить зовсім ясно, що в тім святі зазначувано скрізь значіння Шевченка як українського поета. Ось як відносяться російські націоналисти і галицькі москвофіли до Шевченка. Чи представляють його „общеросом”, чи „ворогом російської державности і народности" — все в тій цілі, щоб його іменем побивати український національний рух. 
