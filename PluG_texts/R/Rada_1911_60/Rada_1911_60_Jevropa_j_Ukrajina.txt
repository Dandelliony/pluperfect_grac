Скілька років тому славетний Б‘ернсон, тепер небіжчик, писав редакторові „Ukrainische Rundschau“ (який тоді називався „„Ruthenische Revue"): „Дивуюсь і радію Вашій праці. Підняти ЗО милійонів українців на рівень самосвідомого, освіченого народу... таке велике діло мусить підбадьорить кожного. Коли я дізнався про це—про українців я нічого не знав до появлення „Ruth. Revue“—моє життя збагатилось, мої надії на людскість зміцнились. Я слідкую уважно за кожним словом „Ruth. Revue“—все таке нове, свіже, справедливе й сміливе, що захоплює душу. Вітаю Вас і Ваше велике діло“... 
Цей уривок з листа Б'ернсона говорить сам за себе. Слава газеті, що привернула сімпатії великого письменника до долі занедбаного народу. Не будь її, українці не могли б пишатись дружбою світового генія, цього „некоронованого короля Норвегії“, який не один раз підіймав свій авторітетний голос в оборону України. Це устами Б'ернсона Європа вперше висловила домагання української школи в Росії (Лист Б‘ернсона до мін. Пдеве). Б'ернсон же перший показав Європі, що блискучі романи Сенкевича збудовані на грунті історичної кривди („Поляки-угнетателі“ і дальша полеміка з Сенкевичем). Дякуючи Б'ернсонові маємо в норвежцях приятелів, бо зо слів Б'ернсона кожний освічений норвежець знає про нас.
І все це, і багато иншого—заслуга часопису „Ukrainische Rundschau“. Цей орган і досі майже один несе на собі великий тягар і велику працю—інформацію Європи в українській справі. Треба хоч раз побувати за кордоном, щоб зрозуміти, оскільки важке це діло—оця європейська інформація. Річ у тому, що такі високоідейні люде, як покійний Б'ернсон, трапляються тільки як виняток з загального правила. Особистий, або в кращому разі вузько-партійний егоїзм поширений в Європі може ще більш, ніж у нас, власне тому, що за кордоном далеко більш розвинений капіталізм, а як кожному відомо, поруч з капіталізмом іде дух комерції, що в'їдається в душу й тіло людини і знищує всякі ідеальні поривання. Найбільш яскраво цей комерційний дух відбивається в закордонній пресі. Майже всі газети надзвичайно люблять „сенсаційні“ звістки, в той час як виступити в оборону спрпаведливости вважається трохи не смішним, як від цього не буде користи для кишені. Ось приклад. Цього літа, коли у Львові польська „boj?wka“ розстрілювала українських студентів, я випадково був у Берлині. Коли надійшли перші звістки, я був настільки обурений, що враз побіг по берлинських редакціях, щоб спростувати брехливі польські офіціальні телеграми. З п'яти газет, до яких я звернувся, відмовили чотирі—і серед останніх був і „Vorw?rts“, центральний орган с.-д. партії Германії. У розмові зо мною д. редактор по щирости признався, що його орган друкує лиш те, що може зацікавити читачів (читай: що може збільшити тіраж газети) „Боротьба за львівський університет це є місцева австрійська справа, що не має ширшого значіння“—сказав він.
— Як, боротьба цілого народу за свої елементарні права не має культурної ваги для цілої Європи?
— Хай так, але ми друкуємо лиш цікаве для наших читачів. До того ж Ви кореспондент „Ради“, а це ж „буржуазна“ газета!..
Що може бути краще від цього зразка—вузько-партійного духу? Коли навіть такі „ідейні“ люди настільки егоїстичні, чого ж чекати від инших? Чи будемо дивуватись, коли напр. „Slavisches Tagblatt“, цей безпартійний орган „для оборони інтересів слав'ян“, який помістив горячу повну спочуття статтю з приводу конфіскати Шевченка, не поцеремонився через два дні після цього (№ 90), очевидячки для сенсації, передрукувати під назвою „ Українська республіка?“ завідомо брехливий допис Меньшикова в „Св?т?“? Окремі статті, напр. з приводу роковин Шевченка, трапляються в цьому часописові гарні, але можна заздалегідь сказати, що не всі потреби українства знайдуть освітлення на сторінках „Sl. Tgbl.“ Так всі випадки, де виявляється протилежність інтересів між українцями і якою-небудь славянеькою нацією напевно, будуть замовчуватись—„Sl. Tgbl.“ повинен обстоювати згоду між славянами, за яку б не було ціну. Очевидячки, виходячи з цього погляду газета більше уваги звертатиме на поляків, які мають велику вагу, принаймні в Австрії, ніж на українців. Отже, віддаючи належне „Sl. Tgbl.“, треба все ж сказати, що такою інформацією ми задовольнитись не можемо. Хіба ця газета, яка так прихильно пише про Шевченка, не вимагала (№ 62) введення однієї польської мови на галицьких залізницях, цеб-то полонізації Галичини? А написавши, нарешті, про львівські події 1-го іюля, „Sl. Tgbl.“ ні словом не згадав про потребу заснування окремого укр. ун-ту у Львові.
Очевидячки, така інформація не може нас задовольнити. Треба самим інформувати. Але єврпейські газети як і друкують щось „по ідеї“ то тільки тоді, коли стаття підписана якам небудь авторітетом, от як Б'ернсоном. Колись і пок. Драгоманів, якого ім'я теж мало велику вагу, багато писав у європейських газетах. Але такі інформації окремих особ приносять порівнюючи мало користі, бо майже завше носять випадковий характер. Кожний зрозуміє, що нам потрібна окрема трібуна, з якої Європа чула б правдивий голос в оборону українців.
І таку трібуну ми маємо. 9-й рік у Відні виходить на німецькій мові щомісячник „Ukrainische Rundschau“ („Український Огляд*) що подає дуже цікаві й реґулярні звістки про український рух і його потреби. Журнал цей ведеться в видержаному національному дусі і на небагатьох сторінках містить силу дуже цікавого матеріалу, який часто тільки тут й можна знайти. Напр., надзвичайно цікаві статті депутата В. Бачинського про галицькі середні школи 1908 р. в Росії зовсім невідомі. Теж саме можна сказати про переписку Б'ернсона з редакцією „Ukr. R.“ (див. „U. R.“, 1910, № 3/4). Часопис часто містить статті й промови парламентських й инших укр. діячів. На жаль матеріальне становище „U. R.“ настільки важке, що торік довелося випускати подвійні №№. Цього при нашій байдужості й треба було сподіватись. Європейське громадянство, звичайно, передплачує мало, весь тягар мусить нести Галичина, й без того вже до краю обтяжена всякими жертвами. Тим більший сором українцям російським. Отже чимало є в нас громадян, які володіють німецькою мовою і передплачують німецьку пресу. Чому ж вони обминають „U. R.“, а витрачаються на „Jugend“, чи „Berliner Lokalanzeiger“? 
Інформація Європи—то є справа першорядної ваги, а у нас навіть „Просвіти“, клуби й читальні, які взагалі виписують українську пресу, не спроможуться передплатити „U. R.“ і тим підтримати єдину поки що українську трібуну в Європі, яку так шанував великий Б'ернсон?
Недавно один з передплатників „Ради“ запитав листом, яку йому виписати газету на німецькій мові. Радимо йому і кожному громадянинові передплачувати „Ukrainische Rundschau“, бо тут вони знайдуть не тільки цікавий матеріал, а й гарну мову. Обов'язок кожного, хто вміє по німецькому, негайно звернутися по адресі:
„Ukrainische Rundschau“, Messerschmidtgasse № 30, Wien (В?на, Австрія).
Передплата з Росії 4 карб. за рік. Пробні №№ по 35 коп.
