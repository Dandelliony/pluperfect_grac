З харьківського укр. життя.
В харьківському університеті що року буває що-небудь з українознавства. То проф. М. Хв. Сумцов читає лекції про українські думи (напр. в 1909 році), або про українську схоластичну літературу XvII в. (весною 1910 р.), то проф. Багалій чита історію України (напр. в 1907/8 і 1909/10 акад. роках). Цеї весни новий приватдоцент Дурново буде читати лекції про українську діалектологію. Дурново тільки тепер оце поступив у харьківський університет.
У Харькові є дві постійних народніх сцени де завжди виставляють українські пьєси. Це сцена „Народнього Дому" і „Дома рабочих". Тепер же оце відкрився ще один народній театр при 3-й народній чайній. Театр цей невеличкий, простенький, але грає в ньому аж три труппи: дві українських, а одна російська, 3 українських пьєс були виставлені: „Наталка Полтавка", „По ревизії", „Доки сонце зійде—роса очі виїсть", „Борці за мрії" та „Дай серцю волю — заведе в неволю". Обидві труппи складаються з аматорів, які грають собі нічого, тільки жаль, що вони не українські, а- „малоросійські". В гурті їх нема українців, і не чуть, щоб хто промовив щиро рідне слово. Навіть режисьори під час репетіцій говорять по російському. Цікаво, що на українських спектаклях, яких далеко більш ніж російських, буває раз-у-раз повно народу, а на російських крім дефіцітів, нічого немає. Хоч російський гурток є студентським.