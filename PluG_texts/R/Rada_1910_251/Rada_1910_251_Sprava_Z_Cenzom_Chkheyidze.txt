ДЕРЖАВНА ДУМА. Денне засідання. З-го ноября. Справа з цензом Чхеїдзе.
Предсідательствує Гучков. Оголошується справа про незаконну видачу цензового свідоцтва Н. Чхеїдзе. Разом з тим міністр внутрішніх справ повідомляє, що він зробив заяву намісникові Кавказу про виключення Чхеїдзе з виборчих списків і з числа виборців. Нарада Думи пропонуе передати діло в перший відділ Думи, що перевіряв найперше виборне з'орудовання до Тифлиській губернії. Гегечкорі заявляє, що перше ніж оголошати цю справу з трибуни, по закону треба було передати її на розгляд відповідного одділа; так уже робилося не раз. Тепер же діло зразу оголошаеться з трибуни щоб облити помиями та болотом члена Думи Чхеїдзе і фракцію с. д. Але заявляю, що вся ця історія за обрання Чхеїдзе— брехня і інсінуація як з боку адміністрації, так і з боку міністерства внутрішніх справ. Ми на стілько чисті, що це болото до нас не при липне. (Оплески лівих).Предсідатель заявляє, що це питання оголошено з трибуни для того, щоб Дума, по своїй волі вирішила, куди треба його направити, чи у одділ, чи в спеціальну комісію. Новіцький 2-й, каже, що ще з початку роботи в 3-й Думі ходила чутка, ніби депутат Чхеїдзе незаконно попав у Думу, і тепер Дума повинна пильно розглянути це діло. Треба до депутатів з Кавказу відноситися обережно, бо може статися, що Дума побачить між депутатами Зелім-хана. (Оплески правих). Боянський спеціальну комісію для цього діла вважає непотрібною. Оголошення свого питання, коли фактичний бік діла ще не перевірений викликано бажанням наперед опорочити депутата Чхеїдзе. Це повинно плямити Думу. (Голоси зліва: „Це страмовище“! 3 права: „сором, генерале"!). Булат заявляє, що це діло виникло з бажання уряду та більшости Думи заплямувати та осоромити дійсних представників народу. Припиняється пропозіція передати діло в перший одділ. Гегечкорі робить без черги заяву з приводу порушення предсідателем наказу на минулім засіданні. Він каже, що слова таких людей, як Пурішкевич, поважного чоловіка образити не можуть. Предсідатель заявляв ораторові, що його слова не мають відношення до порушення назазу. Протест у вчорашньому засіданні, — казав далі Гегечкорі —був направлений не до оратора правої фракції, а до предсідателя Думи. Думська трибуна дуже дорога для лівих депутатів, що прийшли сюди по трупам борців за волю. Предсідатель вдруге указує, що все, що мовиться не відноситься до порушення наказу. Гегечкорі заявляє, що порушена предсідателем 143 стаття наказу і указує, що зневажання думської трибуни має метою діскредітувати ідею народнього представництва. Проти таких заходів члени Думи повинні протестувати. Предсідатель заявляв: „Член Думи Пурішкевич на минулому засіданні схарактеризував нашу інтелігенцію в дуже гострих, навіть грубих виразах. На жаль, такі явища у нас не новина, і в Думі вони все більше й більше поширюються. (Сміх лівих; голоси: „За вашою запомогою!"). В стенографичнім звідомленні того ж засідання, можна знайти вирази, що були кинуті з лівих лав, не менш грубі, ніж вираз Пурішкевича. (Голоси зліва: але ж не з трибуни!). Що ж до промови Пурішкевича, то хоч я зовсім не згоджуюся з нею, я, як предсідатель, не маю права користуватися своїм становищем для боротьби з своїми політичними супротивниками. Ми дуже прихильні до того, щоб вимагати драконових законів для наших політичних супротивників. От від цього я перестерігаю і буду завше намагатися підняти парламентські звичаї, але сам нічого не вдію, коли проти цього будуть повставати. (Оплески правих, шикання лівих).
