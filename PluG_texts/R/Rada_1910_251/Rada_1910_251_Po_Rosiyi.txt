ПО РОСІІ.
Арешт редактора. З Тули „Р. Сл.“ телеграфують, що редактора „Тульской Молвы" Фортунатова губернатор арештував на три місяці за статтю „ Парламентскія впечатленія“. 
Штраф на авіатора. В Тифлісі оштрафовано авіатора Васільева, який літаючи пролетів над містом. Штраф 100 карб. (У. Р.). 
На волосок од смерти. В іркутському воєнно-окружному суді розглядали справу 14 душ, яких обвинувачували в належности до соц. демократичної партії. Одного з підсудних присуджено до каторги на 6 літ, трьох до заслання, 11 душ виправдано. Цікаво, що серед виправданих єсть начальник станції „Селенга", забайкальської залізниці д. Левенсонов і робочий Тархов, яких в 1905 році вважали участниками революційного руху. Карна експедіція обох не знайшла, а тепер воєнний суд, через відсутність доказів їх участи в повстанні, виправдав. (Р. Сл.).
„Контора". В саратовському суді розглядали справу дворян Звенигородського і Струсевич. Ці обоє тримали собі рекомендуючу контору „Посредник“. Довго жили вони і ніхто не знав що то за „контора" у них. І тілько недавно викрилося, що під видом контори, де дають місця бідному людові, що шукає роботи, вони сістематично наймали собі на службу молодих дівчаток і насилували їх. Розповіла про це 13 літня дівчинка, яка видерлася од них, вйбігла на вулицю в одній чоловічій сорочці окрівавлена і знесилена. Наймала дівчаток дворянка Струсевич, а Звенигородський насилував їх. При цьому завше бувала Струсевич і помагала Звенигородському. Книговодства в конторі не було ніякого. Справу розглядали при зачинених дверях. Суд присудив Звенигородського на 7, а Струсевич на 5 літ каторги. Присуд постановлено через міністра подати на Царське Ім'я для полегчення. (У. Р.).
Бутурлінська справа. Справа про отруїння Бутурліна наближається до судового розгляду. Акт обвинувачення вже складено. Докази проти Панченка солідні. Експертам суду прийдеться вияснить, якою отрутою отруєно було Бутурліна. Поки що ніхто не може встановити цього. Тайну викрив сам Панченко, який заявив, що він отруїв Бутурліна дифтеритною отрутою, вживши способу професора Ру, не для врятування од дифтериту, а для вбивства. Наслідком цієї отрути буває те, що в горлі робиться твердий нарост. Кажуть, що, коли зробили досліди то в горлі справді наче б то найшли нарост. Обріен де Ласі ще не хоче признатися. (Р. С.).
Протоієрей Голосов. З Омська пишуть „Сов. Сл.“, що в місті велике вражіння зробило призначення слідства над протоієреєм кафедрального собору і головою місцевого союзу руського народу о. Голосовим з приводу діяльности його в дівочій гімназії, де він був законовчителем. Його обвинувачують за те, що знасилував гімназісток старших класів. Захоплено листування. Голосова увільнили в одпуск на 4 місяці для поправки здоровля. Протоієрей Голосов родич місцевого архирея і мав великий вплив в єпархії. В останню неділю на літургії в соборі виголосили „многолетье" хворому Голосову.
Про позбавлених сану. Комісія Державної Ради, що розглядав справу віри, постановила, що бажано скоротити де-які постанови комісії відносно позбавлених сана. Бажанно скоротити строки обмежень, з праві проживання і вступу на службу тих, що скинули з себе сан, або позбавлені. Комісія рішила прохать повернуть їй доклад, щоб переробити його. (Р. Сл.).
