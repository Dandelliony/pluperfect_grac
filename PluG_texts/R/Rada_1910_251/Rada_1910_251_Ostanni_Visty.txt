Облава.
УМАНЬ. З наказу справника в городі зрбоблено багато трусів та облав на заїздах та инших місцях. Арештовано душ 50 підозрілих. Шукають між ними тих, що ограбили батюшку в с. Текучах. (Власн. кор .).
Велика пожежа.
ХОРОЛ. Згорів великий паровий вальцовий млин Дубинського. Збитків 300 тисяч карб. В млині згорів робітник. Причина пожежі невідома. (Власн. кор.).
Проти українських статей.
СИМФЕРОПОЛЬ. Таврійський губернатор наказав редакторові газети „Тавричанинъ" не друкувати частину текста газети українською мовою, бо це не входить в програму газети. Губернатор загадав або перестати друкувати українські статті, або здобути окремий дозвіл на друк цих статей. Редактор Коломійцев одповів, що такого наказу він не виповнятиме і підписки поліції не дав. Статті українські „Тавричанинь" друкує і далі. (Власн. кор.)
Подорож депутатів.
ВАРШАВА. Перед приїздом до Варшави депутатів Державної Думи прибуде туди і член Думи од Варшави С. Алексеев. Сподіваються приїзду в Варшаву видавця „Окраинъ Россіи" проф. А. Кулаковського і співробітника „Новаго Времени“ Ксюніна. (Власн. кор.)
Чутка.
ВАРШАВА. Є чутка, що презідент Варшави Міллер, кидає свою посаду. Йому дають вищу посаду в Петербурзі. (Власн. кор.). 
Д-ка Єфименкова — професором. 
ПЕТЕРБУРГ. Рада вищих жіночих курсів обрала за професора курсів відому вчену д-ку Єфименкову.
Ще скарга союзників.
ПЕТЕРБУРГ. Співробітник „Рус. Знамени" Соловйов подав в Державну Раду добавочну скаргу на П. А. Столипіна, А. Гучкова і П. Милюкова.
Поліція в вільно-економичному товаристві.
ПЕТЕРБУРГ. На засідання вільно-економичного товариства явився участковий пристав. Ображені члени товариства одмовились засідати в його присутности і розійшлись.
Караїмський з'їзд.
ЄВПАТОРІЯ. Одкрився караїмський з'їзд. Прибуло 30 представників від 26 міст. За голову з'їзду обрано таврійського і одеського гахама Панкулова. Засідання закриті для газет.
Штраф на газету „Право".
ПЕТЕРБУРГ. Юридична газета „Право“ оштрафована на 300 карбованців за статтю в №44 „Смертная казнь въ 1910 году".
З'їзд союзників.
ПЕТЕРБУРГ. Головна рада союза р. н. скликає незабаром всеросійський з'їзд одділів союзу, а потім всіх монархичних організацій.
Чума.
ТОМСЬК. Телеграмою з Харбина до тутешнього університету просять прислати туди 25 студентів на боротьбу з чумою. 
БЛАГОВІЩЕНСЬК. В Монголії страшенна пошесть чуми захопила цілі мандруючі родини. Поселенці втікають в Росію. Бояться, що чуму рознесуть по всьому Сібіру.
По гімназіях.
СТАВРОПІЛЬ. В гімназії виникли розрухи. Гімназісти зробили химичну обструкцію, освистали директора. Була поліція. Старших учениників розіслано по домах. Розрухи стались через те, що увільнено двох учеників. 
ТИФЛІС. Вбитого гімназістом учителя російської мови Троїцького ученики любили. Він тільки три роки тому скінчив університет. Вбивець коли його арештували, заявив: „Як вийду з тюрми, всіх виріжу".
Нещастя.
КРАСНОЯРСЬК. В баракові залізничих робітників стався вибух динамиту. Вбито двох робітників, ранено трьох.
Суд над політичними.
КРАСНОЯРСЬК. В справі 33 соціал-демократів, трьох засуджено на 4 роки до каторги, 10 на заслання, 17 в тюрму, одну виправдано.
Л. М. Толстой.
ОСТАПОВО. Льву Миколаєвичу зраня трохи полекшало. В день знов стало гірше. Температура то падає, то підіймається до 38,5. Сон неспокійний. Приїхав губернатор кн. Оболонський. На станції зібралось скілька сот душ. Всі дуже трівожаться. Прибуло коло ста кореспондентів російських і чужоземних газет. Наїхало багато губернського начальства. 
ПЕТЕРБУРГ. В синоді негайно обмірковується питання, як має ставитись церква до смерти Толстого. Єсть чутка, що буде дозволено церковні похорони і служити панахиди. 
ПЕТЕРБУРГ. Пізно ввечері знов розійшлась чутка про смерть Толстого. Нічого певного немає.