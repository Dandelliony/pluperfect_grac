Програма початкових шкіл.
На предсідательське місце стає Капустій. По статті 12-й Буцький радить ввести в початкові школи тільки прикладні, необхідні для життя селян знання. Вишневський зауважує, що необхідно увести в програму хоч би одно ремество. Дітям треба давати моральне виховання в напрямі любови до рідного краю і вірности Царю. Янушевич радить знайомити в школах з законами, співами, малюванням, гімнастикою і чемним поводженням. Хасмамедов та Гарусевич вимагають увести в програму обовязкове навчання рідної для учнів мови. Челишев пропонує увести в початкові школи обовязкове навчання про лихо од спиртних напитків. Булат повстає проти гімнастики. Висловлюється за волю навчання Закону Божого, російської мови та історії Росії. Белоусов — проти обовязкового навчання Закону Божого, бо релігія —то власне діло кожного. Статтю 12 приймають в редакції комісії з поправками: Челишева —про заведення в школах курса навчання про лихо од горілки; прогресистів — про навчання рідної мови, коли будуть згодні на це повітові наради і Ключкова— про обовязковість церковно-славянського читання для православних русских, а також чужоземців та инородців, церковна служба у яких правиться на славянській мові.