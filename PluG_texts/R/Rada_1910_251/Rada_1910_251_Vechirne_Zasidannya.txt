ВЕЧІРНЄ ЗАСІДАННЯ. Запитання.
Предсідатель — Гучков. Ідуть далі суперечки про незаконні вчинки старшого предсідателя новочеркаської судової палати Хлодовського і слідувателя Лижіна, а також про незаконні вчинки начальства при розгляданні справи про непорядки в Новоросійському. Гегечкорі аналізує промову докладчика кн. Куракіна, доводить, що князь, заплутавшись у своїй промові, перевів запитання на підвищення розміру пенсії. Одначе, діло не в пенсії. Приклади з історії казенної юстіції яскраво показують нам, до чого вона здеморалізувалася. Запитання конче треба прийняти. Маклаков доказує, що такі незаконні вчинки в справі новоросійських непорядків, про які згадується в запитанні, були. З кожним роком, — каже він, —все більш і більш губиться довірря до „правосудія". Це наша громадянська болячка і Дума повинна заплямити її. (Оплески лівих). Далі засідання буде у п'ятницю.