Перший украінський Просвітно-Економичний конгрес.
Тільки тепер, мало не через два роки після того, як у Львові відбувся перший український просвітноекономичний конгрес, львівська „Просвіта" видала „Пропам'ятну книгу в якій зібрано всі матеріали, що мають той чи инший звязок з конгресом. Таким чином, тільки через два роки по конгресові маємо змогу як змалювати загальну картину самого конгресу, так і обчислити ті наслідки, які він дав. Розуміється, це час занадто пізній для оцінки такого біжучого з'явища, як конгрес, і з цього приводу можна трохи закинути львівській „Просвіті", чого вона так довго зволікалась з опублікованвям „Пропам'ятної книги“. Але, з другого боку, це був наш перший просвітно-економичний, перший як з боку хронологічного, так і з погляду тих рясних наслідків, які він дав. Так він і запишеться в історію національного життя українського народу. Отже цей конгрес в з'явищем не тільки біжучим, як кожний инший конгрес, а ще з'явищем історичним, навіть епохальним, чого не можна сказати про більшість инших конгресів. З цього погляду два роки цілком же можуть вважатись часом занадто пізнім для обчислення наслідків конгресу й для змалювання його загальної фізіономії. Це й дає нам підставу познайомити тепер наших читачів з змістом „Пропам'ятної книги" трохи ширше, ніж це можна зробити в короткій бібліографичаій замітці. Конгрес, як відомо, скликано з нагоди сорокаліття заснування товариства „Просвіта“ у Львові. Потребу конгресу, як цілком справедливо пише редакція „Пропам'ятної книги", викликало саме життя. Хто близче приглянувся до нашої народньої діяльности на полі просвітнокультурнім і господарсько - суспільнім, той не міг не помітити у ній певного консерватизму у формах та хаотичности у програмах і цілях. Політичне життя поглинуло занадто багато енергії нашої суспільности, але це прояв ненормальний, нездоровий і небезпечний, бо сама політика без широкої органичної роботи на полі просвітнім і економичнім, це будівля нетрівка, тим більше, що сусіди нашого народу як раз в останнії часах розвинули в цих двох напрямах незвичайну агітацію. Завданням конгресу отже було основно і критично оцінити нашу дотеперішню роботу на полі просвітно-економичнім, обчислити її здобутки, а разом з тим знайти шляхи й способи до більш планомірної і більш всесторонньої, а через те і більш продуктивної організації нашої праці надалі. Як бачимо, організатори конгресу цілком справедливо зрозуміли завдання часу й організували конгрес як-раз так, як це найбільше відповідало потребам моменту. Але організатори цим ще не задовольнились. Комітет конгресу, бажаючи надати конгресові ширше значіння, запросив до участи не тільки українців Галичини, Буковини й инших австрійських провінцій, але і звернувся з окремим покликом до українців російських. „Це ж одна з тих немногих нагод, — писалося в поклику, — коли сини одного народу можуть разом зійтися, ближче себе пізнати, обміркувати разом так багато пекучих і спільних питаннь та порозумітися, що і як робити далі, щоб прискорити просвітний та економичннй, досі так страшно гальмований розвиток старокультурного українського народа. Будучи разом, зможемо дати конгресові загальне всеукраїнське значіння. Жива та численна участь закордонних українців стане ясним доказом, що, хоч розділені кордоном, ми все ж таки сини одного народа, що спільна нам не тільки дорога минувшість, але одні і ті самі інтереси, одні і ті самі цілі тепер і на будуче“. Конгрес одкрився 1 лютого (н. ст.), о 10 год. ЗО хвил. ранку, в залі товариства „Яд харузім", при 768 участниках. Дуже цікаву статистику участників знаходимо в „Пропам'ятній книзі". Виявляється, що найбільше на конгресі було студентів і студенток вищих шкіл— 255 душ. Далі йдуть представники духовенства в числі 118 душ, міщане й селяне — 73 душі, учителі й учительки — 61 д., урядовці державні й приватні —58 душ, професори університетські й гімназіяльні - 51 д., представниці жіноцтва в числі 44 душ, адвокати, нотарі й кандидати адвокатські —35 душ, письменники, письменниці, журналісти й артисти —28 душ, промисловці й купці —16 душ, техніки —12 душ, лікарі 10 душ, агрономи —5 душ і властителі дібр —2 душі. Особливо цікава тут остання цифра, яка добре показує соціальну структуру української національности. На 768 участників припадає всього 2 властителя дібр —чи є ще де-небудь така пролетарська нація! Звертає також на себе увагу мале число участників конгресу з серед селян і міщан: їх усього налічується 73 душі. Це вже певний мінус конгресу. Характерно, що російська Україна не дуже жваво відгукнулась на теплий і братерський поклик комітету. Прибуло з Росії всього 10 представників — од Петербурзького Добродійного Товариства, від київської „Просвіти", редакції нашої газети, з Волині, від Херсонських артілів, од Петербурзького клубу „Громада", від редакції часопису „Рідний Край", від Подільської „Просвіти", від Катеринославської „Просвіти" й кілька поодиноких особ, що приїхали сами від себе. З приводу такого абсентеїзму наших земляків можна тільки висловити глибокий жаль, тим більше, що галицькі українці дуже радо запрошували нас до себе й дуже щиро й з великим запалом вітали тих нечисленних наших представників, що спромоглись прибути на конгрес. Зрештою, з Буковини прибуло ще менше представників, ніж з російської України. З тим більшою щирістю вітав конгрес тих 6 представників, що прибули з Буковини. З Угорської України зовсім не прибув ні один представник, про що голова з сумом довів до відомости конгреса. Очевидно, повітовий патріотизм є хворобою загально-українською. Кожен цікавиться тільки тими справами, що не виходять за тісні межі його хутора, села чи повіту, а що вверх цього —те вже, на його думку, „од лукавого". Багато шкоди вже нам принесла ця несимпатична риса нашої інтелігенції, й хто знає, скільки шкоди вона ще принесе, як що не будемо свідомо й енергійно боротися з нею. Зате одержав конгрес багато листовних привітань. Серед них особливу увагу звертають на себе привітання від не-українських громадських організацій, що істнують на теріторії російської України. Такі привітання надіслали: полтавське товариство сельського господарства, лохвицьке товариство сельських хазяїв, харьківське сельсько-господарське товариство „Общество распространенія в народі грамотности" й де-які инші. Полтавське й харьківське товариства сельського господарства обрали навіть на конгрес особливих делегатів: перше— члена ради товариства М. П. Ганька, а друге — члена товариства К. А. Мацієвича, але обидва чомусь на конгрес не прибули. Дуже тепло й щиро привітали конгрес лохвицьке товариство сельських хазяїв і „Общество распространенія грамотности в народі". Перше в своїм привітанні писало: „Управа лохвицького товариства сельських хазяїнів признав своїм обовязком віддати щирий привіт і пошану найстаршому товариству Галицької України — товариству „Просвіта", що святкує сорокаліття свого істнування і роботи за-для просвіти і економичного піднесення українського люду. Через те, що лохвицьке товариство мав своєю головною метою теж допомагати економичному розвою тутешнього люду, через те, що воно раз-у-раз працює над питаннями, котрі теж близькі товариству „Просвіта", воно не може не висловити бажання, щоб далі було образовано єдинення цих двох організацій, щоб це єдинення показало шлях до більш плянової роботи на користь того діла, котре з'єдиняе обидва товариства! Нехай далі перший український конгрес покладе почин тісному зближенню людей-братів,тільки розрізнених кордоном!". Ще тепліше згучить привітання „Общества распространенія в народі грамотности". Сорок літ, — пише „Общество", — несли ви світло народові, допомагаючи йому шляхом освіти, знання поліпшити своє життя. І коли пригнічений в неволі народ не впав, а завзято бьється за свою долю, повний надії на світлу будуччину, то це сталося дякуючи тому, що між иншим на чолі просвітнього руху стояло славетне товариство з його палкою працею. Сорок літ „Просвіта" стоїть вартовим коло щастя українського народу. Багато подій пройшло перед її очима, багато зазнала вона за цей час і доброго і злого. Великий досвід „Просвіта“ зібрала за сорокалітній час своєї невтомної праці. І от нині ви кличете вірних синів України на велике свято, аби утворити перший всеукраїнський просвітно-економичний конгрес у Львові. Ви кличете нас... вкупі з представниками цілого українського народу розглянути, що і як осягнено досі та як би організувати планомірно працю на далі, аби приспішити просвітний та економичний, досі так страшно опізнений та занедбаний розвиток української людности. Відчуваючи на своїй роботі все лихо відсутности політичної волі, видавничий комітет харківського „общества Грамотности" знав, як то важко працювати недержавним народам... Тому від глибини серця комітет вітає заходи "Просвіти“ коло скликання всеукраїнського конгресу, який би на основі як найдокладнішого балансу дотеперішніх здобутків і цілої дотеперішньої роботи поставив програму і вказав шляхи до більш плянової, більш суцільної, ширшої і глибшої та як найкраще організованої роботи на полі просвітнім та економичнім на будуче. Слава „Просвіті"! Щиро бажаємо успіху в роботі конгресу на користь великого українського народу"! Щоб докінчити з зовнішнім описанням конгресу, зазначимо ще одну рису, дуже характерну для галицьких українців. На влаштування конгресу й на всі звязані з ним видатки „Просвіта" витратила 2.908 корон і 46 сотиків, а прибутку з конгресу одержано 3.124 корови й 10 сотиків. Таким чином чистого зиску „Просвіта" одержала з конгресу 215 корон і 64 сотики. Називаємо цей факт характерним, бо для нас, російських українців, це дійсно щось нечуване. Коли б такий конгрес було улаштовано у нас, то в результаті напевне був би більш або менш значний дефіціт. А наші галицькі земляки не тільки обійшлись без дефіціту, а ще й одержали маленький прибуток. Учімось практичности у галичан! (Кінець буде). А. М. Д.
