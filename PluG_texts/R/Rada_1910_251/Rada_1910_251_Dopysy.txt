ДОПИСИ.
(Од власн. кореспондентів).

ТАРАЩАНСЬКИИ ПОВІТ (на Київщині). Агрономична допомога. Слово „агроном"
вперше пролунало в нашім повіті весною минулого року. Хоча по де-яких селах показні поля впоряджено ще в осени 1908 року, але агрономи з'явились тільки на весні 1909 року, коли земство роспочало агрономичні заходи по всій Київщині. Як оповідають агрономи, непривітно стріли їх селяне, з великим недовіррям. Почувши, що агрономи вчитимуть, як коло землі ходити, казали: „весь свій вік длубаємося в землі, а нас заходжуються вчити. Землиці мені—то я зумію показати, як доглядати за нею. Кожен вчив би..." І дивилися, як на якусь казенну витівку. Та часто-густо перша ж розмова агрономів зацікавлювала селян. Незабаром впевнилися вони, що не „вчити" тільки приїхали агрономи: побачили, як зрання до вечора шпорталися агрономи на показних полях; з'являючись то в однім то в другім селі, нишпорили по селянських ланах, заглядали в садки, в городи; роспитували, росказували і „з мужико —за панібрата". Недовірря селян змінилося вірою в працю агрономів, в користність її. Навіч побачили, що мало знати те тільки, „як батьки вчили": на показних полях першого ж року вродило краще, ніж на селянських. І от пішов тільки другий рік праці агрономів, а вже й тепер чимало селян переходять до кращого обробітку землі. На пар орють де які ще в маї і не лишають груди, а заборонюють; зривають дикі трави; зараз по жнивах здряпують стерню („лущать почву").Усмішкою стрічали селяне розмову про сівбу конини—„не сіна нам треба, а хліба", — казали, а тепер чимало сіє й конину. Беруться й до мінерального удобрювання, зрозуміли вигоду од рядкового посіву, і сіялки росхвачують з прокатних станцій. Зараз в таращанськім повіті 11 показних полів; 4 з них заведено в осени 1908 року (в с.с. Лісовичах, Вовнянці, Ж.-Греблі та Станиелавчику), а 7 весною 1909 р. (в с.с. Красилівці, Врилівці, Розумниоі, Гойсисі, Попружній, Ваштечках та Журавлисі). При них — прокатні станції. З осени цього року число полів має збільшитись до двох десятків. Минулої зіми в Лісовичах, Косяківці, Ж.-Греблі та Ненадисі агрономи вели розмови та читання по сельському господарству (всього 13). Не можна не пожалкувати, що агрономична допомога досі зосереджена в місцях хуторського та одрубного заселення і показні поля влаштовують тільки на бувшій удільній землі. Коли й далі так буде, то ще довго більшість людности не знатиме про неї. 
С. РАХНИ-ЛІСОВІ, на Поділлі. Горілка. Село наше, правда, велике, але й пропивають громадяне добру жменю грошей. Кожний рік дохід монополії перевалює за 30 тисяч карб. Правда, в Рахнах вакзал „з буфетом", крім того панів і підпанків є досить, так що не один тільки селянин-рахнянин таку купу грошей пропиває, але і по чужих селах на ярмарках і базарах ми не мало своїх копійок на горілку пускаєм. Чи того ми так пьемо, що в нас народ все бідний, незаможний, безземельний? Чи може нас біржаки вакзальні так розбещують, бо вони завше получають „на водку" і шукають компанії з ким би пропити? Чи то грузчики таку моду завели: — вони добре заробляють на рампі але, про те, добре і пьють? Хто його зна. Одно тілько ясно, що далі ми зовсім зіпьємся на ні-що.