Червоний суд. 
„Калинівське чудо" на лаві підсудних.
Закінчення*).
Самі активні з крикунів Василишин Іван, Яцишин Пантелеймон і Семенюк Степан виступали з вимогою негайно переобрати Сельраду, цю вимогу було в мент підхоплено натовпом. Коли гол. сельради пояснив, що нові вибори без відома й дозволу вищої влади не можуть бути проведено то з натовпу почулись крики про здачу їм печатки сельради, а по тому й про видачу ім Голови Селькомнезаму Ващука Левонтія. Де хто з куркулів направилися до хати останнього й притягли його до канцелярії Сельради, де розбуркана підстроєна юрба накинулаоя на нього. Присутня там Омельчук Клавдія вдарила його по голові кийом. Голова сельради побачивши, що селяне можуть вчинити над Ващуком самосуд, почав заспокоювати натовп і це йому вдалося. Ващука було вирятовано, але де котрі назадоволені з такого повороту діла накинулись на голову сельради, при чому його була ударена по голові. Натовп вкінці почав вимагати від секретаря написати заяву до РВК з вимогою притягнути голову КНС до відповідальности за розбитий образ. 
Допит обвинувачених і свідків. 
Усі обвинувачені показують, що Калинівського хреста вони дійсно бачили, але „чуда" на йому ніякого не було, що ходили вони до Йосафатовоі долини ставати хрести для того, що хтіли мати спасення на страшному суді, котрого вони очікували 1-го січня 1924 р. 
Зневірился в чуді. 
Голова: Обвинувачений Яцишин, чого ви ходили до малинівки? 
- Мені люди казали, що я як піду до хреста, то зараз же злічу свій катар желудку... відповів Яцишин.
Голова: ну і що злічили? 
Обвинувач. Яцишин: Який чорт! я не тільки не злічився, а ще як прийшов до дому то відлежав два тижні і вже теперечки в жадні чуда не вірю. Хто орудує злочином. 
Свідок гр. Андрій Ващук показує, що селяне чинили це все по накеровуванию злочинних осіб, що намагаються підірвати авторитет влади, Справжні винуватці ховаються по за кутками, а ті що сидять на лаві підсудних, є підставні особа, котрі сами з'являються сліпим знаряддям в наших, злочинних руках. Свідок зазначає що це все відбилося на господарстві селян і на здачі сіхьгосп. податку, що протягом двох місяців не здавався. 
І піп відкидає чудо. 
Цікаві свідчення подав свідок піп Недельський: 
- Свідомо до "чуда" я не відносився. Не заперечую й того, що дійсно з-за бляхи, що була прибита на хресті текла ржава вода. 
Наші свідчення. 
Свідок гр. Маринчук між иншим, показує, що коли він повертався з Йосафатовоі долини, то зустрів пастуха, котрий сказав йому, „нехай у вашому селі 9 вдовиць копають криницю бо як настане „Страшний Суд- то тоді не буде зовсім води". 
Цікаву подробицю дає на це показання свідок Ващук Андрій „одна з ткх вдовиць що копали криницю, простудилася і вмерла не дочекавшись „Страшного суду". 
Свідок Маринчук, між иншим маже, що він, будучи в кімнаті, для свідків бачив у куточку бога, що ніби то йому з'явився „Правда, що наче в тумані" . . . — непевно додає Маринчук. 
Дискусія сторін. 
Прокурор тов. Асов у змістовій промові змалював велику темряву селянина глухих сільских закутків, що знаходяться ще під впливом релігійного дурману, та попів, котрі, користуючись з цієї темноти, доють ціле життя селян, як корову обдурюючи, їх на кожному кроці ріжними способами, не гребуючи всякими „чудесами". За ці чудеса селяне несуть ім і хліб і полотно і останню кепійку грошей. 
Захистник Полиньов, стверджуючи темряву й забобованність підсудних, саме через це просить Суд про зниження кари для підсудних. 
У останньому слові підсудні заперечували свою провину. 
Вирок. 
Суд визнав підсудних винними і ухвалив: 10 з них увязнити на ріжні строки від 6 місяців до двох років і двох виправдано. 
Приймаючи на увагу, що підсудні заподіяли злочин будучи зараженнями релігійним фанатизмом і під впливом хвальшивих чуток з боку контр-революційних елементів, котрі судом не виявлені, і що підсудні з'явилися в даному випадку тільки сліпими знаряддями Суд вирішив рахувати кару умовною.