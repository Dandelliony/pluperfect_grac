З газет та журналів.
Львівський дописувач „Tygodnik-a Podolsk-ого” (№ 4) не соромиться інсінуірувати на відомого артиста Олександра Мишугу тільки за те, що той цього року пожертвував на українські цілі у Львові 2498 корон. „Пан Олександр Мишуга, — пише д. Др. М.,— став українським патріотом з того часу, як перестав співати на польських сценах... Зібравши, яко „поляк” гарний маєток та й тепер збіраючи гроші з польської людности у Варшаві, вій що-року жертвує значні суми на українські цілі в Галичині...“ Подумаєш — якого тільки злочинства допустився знаменитий артиста! Свого артистичного таланту не показував він полякам дурно, а зароблені власною працею гроші, осмілився, не порадившись з польськими шовіністами, віддати тому народові, серед якого він народився... От коли поляки здирають в українського народу гроші і повертають їх на польські цілі, на шкоду українцям —то це похвально... Така то логіка в польських шовіністів! *** В новорічному огляді „Славянства въ 1910 г.” один з нововременських землячків згадав і про вас („Нов, Вр.“ ч. 12.502). „Вмѣстѣ съ ослабленіемъ основъ польской справы" въ Западной Руси приходится за прощлый годъ констатировать и убиль порожденной поляками „украйноманіи”, — пише цей добродій.-—Всѣ кіевскія изданія на лже-малорусскомъ языкѣ сознались, что у нихъ совсѣмъ нѣтъ читателей. Кіевская „Рада” оповѣстила, что за пять лѣтъ существованія у ней теперь осталось около 500 подписчиковъ. Созданный пресловутымъ» самозванынмъ „украинскимъ гетманомъ” М. Грушевскимъ „Літературно-Науковый Вістник” объявилъ, что у него всего 600 съ небольшимъ подписчиковъ»”. Мусимо запевнити нововременського співробітника, що він „трошки” помилився, давши волю своїй власній фантазії. Ніколи навіть приблизної цифри наших предплатників ми не сповіщали. Радимо „Новому Врем.” не дуже то йняти віри вигадкам своїх спеціалистів по україножерству. Пан Суворин має собі приятелів по всіх урядових канцеляріях, які завше не одмовилися б дати „Н. В.“ найточніші відомости про те, скілько друкується „Ради” і скільки тисяч має вона предплатників. На „украиноманіи, порожденной поляками”, цього разу зупинятися не будемо: ця побрехенька давно вже всім оскому набила!
Галицькі чорносотенці—москвофіли хотять і собі використувати ювилейні Шевченкові дні. Свої брудні руки простягають вони до чистого образу українського генія, бажаючи в своїх цілях поживитися з тої популярности, яку здобуло собі імя Шевченка в широких масах української людности. В ч. за 6 січня „Прикарпатська Русь" закликає своїх однодумців до обходу памяти Т. Шевченка, бо імя Т. Шевченка—каже газета—„дѣлается в Галичинѣ исключительнымъ достояніемъ національно-сепаратитскаго движенія”, а „русскіе” що мають „за собою весь народъ, покрилися б соромом, колиб щось діялося серед них, але без них"...