Економичне життя Украіни. Нові акціонерні товариства.
За минулий 1910 рік на теріторії України заснувалось 35 нових акціонерних товариств. Найбільше засновано цукроварних товариств (5): т-во маківської цукроварні, на Поділлі, з капіталом у 600 т. к., т-во миколаївської цукроварні, на Чернігівщині, з капіталом у 750 т. к., т-во глобинської цукроварні, по Полтавсько-Кременчуцькій залізниці, з капиталом у 600 т. к., т-во катеринославської цукроварні, у Катеринославі, й т-во росьєнської цукроварні, на Київщині, з капіталом 300 т. к. Металургійних товариств засновано 4: т-во цвяхового заводу „Сіріус" у Катеринославі, т-во армавірського чавуноплавного й машинобудівельного заводу Місожнікова (300 т. к.), одеське т-во мателевої продукції (250 т. к.) і т-во великотокмакського машинобудівельного заводу, в Таврії (1 м. к.). Мукомольних т-в засновано 3: т-во кременчуцького парового млина для вищих сортів муки, т-во київського млина Кельбера (500 т. к.) і т-во охтирського парового млина (600 т. к.). Гірничих т-в також засновано 3: південнодінецьке гірниче т-во (900 т. к.), т-во Бохово-хрустальських антрацітових копалень (800 т. к.) і т-во подільських гранітних ломок (200 т. к.). Нарешті, й торговельних т-в засновано 3: південно-російське т-во внутрішнього вивоз. торгу борошном і зерном (200 т. к.), південно-російське т-во внутрішнього й вивозного торгу антрацітом (200 т. к.) і харьківське т-во торгу посудами і лямпами (100 т. к.). Химичних т-в засновано два: т-во „Одеський Газоген” (175 т. к.) і південно-російське каналізаційне т-во у Катеринославі (150 т. к.). Кожевенних т-в засновано також 2: т-во механичного виробу обуття в півд.-зах. краї (Київ, 200 т. к.) і т-во кожевенного заводу Ш. Бурко у Бердичіві (300 т. к.). Далі засновано 13 ріжних нових товариств: одеське анонімне електричне т-во (бельгійське, 8 м. фр.), алешківське т-во пароходства по Дніпрові, Бугові й Чорному морю (100 т. к.), т-во „Одеський таксомотор” (500 т. к.), т-во соляних заводів „Солевакуум” у Славянську (500 т. к.), т-во махорочної фабрики Спіліоті у Київі (200 т. к.), т-во одеської маслобойні Фідлєра (300 т. к,), т-во луганської суконної мануфактури (250 т. к,), т-во російських чорноморських канатних фабрик в Одесі (швейц., 2 м. фр.), бакинсько-чорноморське нафтове т-во на Кубані (3.500 т. к.), т-во одеського портового елєватора (4 м. к.), т-во дніпровських заводів механичного обробітку дерева у Київі, т-во київських механичних парових прачкарень і бань (200 т. к.) і харьківське акц. т-во для розведення породистої птиці. Усього в 30 нових підприємствах покладено 17.675 тис. карб, російських і 10 мил. франків чужоземних грошей, а всього більше 20 мил. карб, свіжих капіталів. Нарешті, багато банків, як російський для зовнішньої торгівлі, об'єднаний, петербурзький міжнародній комерційний і инші, відкрили в минулім році багато своїх виділів у ріжних містах України — Київі, Полтаві, Олександрівську, Умані то-що.