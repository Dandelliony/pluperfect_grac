Всякі звістки.
ПЕТЕРБУРГ. Германія виселила з Верхньої Сілезії всіх російських поляків, через те, що в провінції збільшилися розбої. Турція збільшує гарнізон в Аравії до 63 тисяч душ. Повстанці-араби можуть виставити 100 тисяч душ війська. Богдихан затвердив план реформи конституційного комітету. Палата одкриється в 1913 році. ЛОНДОН. 2 февраля буде розбіратись судова справа Е. Міліуса, видавця республіканського листка „Делібатор", якого король Георг позиває за наклеп і діфамацію. БЕРЛИН. Помер голова польського кола ксьондз Л. Яжджевський. БЕРЛИН. По всіх великих центрах Прусії одбулися мітінги, на яких постановлено вимагати реформи виборчого права в пруський сейм.