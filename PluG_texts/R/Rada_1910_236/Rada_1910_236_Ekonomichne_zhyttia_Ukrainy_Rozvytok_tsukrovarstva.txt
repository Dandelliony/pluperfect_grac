Економичне життя України, Розвиток цукроварства.
Останніми часами, після збудування Київо-Полтавської та Полтавсько-Кременчуцької залізниці, Полтавщина почала приваблювати до себе увагу цукроварів. Тепер одразу приступлено до будування трьох нових цукроварень на Полтавщині, а саме: Глобинської, біля станції Глобино Шрамківської, біля станції Кононівки, й Яготинської, в маєтку Яготині, пирятинського повіту. Глобинську цукроварню будує акціонерне товариство з основним капіталом у 600 тис. карб. На чолі товариства стоять місцеві поміщики: Красовський, Остроградський, Ракович, Дейтріх і графи Кзпніст. Шрамківську цукроварню будує товариство Бобровицької цукроварні, з Чернігівщини. Яготинську цукроварню будують графи Мусін-Пушкіни, які вже мають одну цукроварню на Чернігівщині — Носівсько-Казарську. Усі три цукроварні вироблятимуть виключно пісковий цукор, причім кожна з них має переробляти що року коло 400 тис. берковці в буряків, або коло 4000 бер. на добу. Обору ду вати Шрамківську цукроварню доручено київським заводам — Дніпровському й Гретера, — а поставити машини й апарати для Глобинської та Яготинської цукроварень доручено варшавській фірмі „Борман, Шведе і К°.“.
На Київщині, Поділлі й Чернігівщині також помітно поширюють свою діяльність істнуючі цукроварні й потроху будуються нові. На Київщині закінчено будуванням нову рафінерію марьїно-городищенського т-ва, в черкаськім повіті. Рафінерія вироблятиме до 2 мил. пуд. цукру на рік і починає працювати 1 октября цього року. Цього ж року починає працювати новий рафінадний одділ при миронівській цукроварні, у канівськім повіті. На Поділлі виникає нова цукроварня й рафінерія в маєтку Макові, камьянецького повіту. Цукроварню будує акц. т-во з основним капіталом у 600 тис. карб. На чолі т-ва стоять: власник Макова Журовський, Червинський і Здзєховський. На Чернігівщині відновляється Велико-Березківська цукроварня, в Новгород сіверськім повіті, яка після давньої пожежі 3 роки не працювала. Відновляється також Стеблівська цукроварня, в канівськім повіті, на Київщині. Порядкування цукроварнею переходить до рук нового акц. т-ва з основним капіталом у 300 тис. карб, причім цукроварня переіменовується з Стеблівської у Росьєнську. Головний акціонер — Млоцький. Незабаром сподіваються також і відновлення черкаської цукроварні й рафінерії, яка не працює ще з часів фінансового краху в 1908 р. Тепер підприємство переходить у власність фірми Терещенка, як головного кредитора. Наведені відомости, безперечно, свідчать, що в цукроварній справі запанував жвавий настрій. З боку наших капіталістів і фінансістів збільшився інтерес до цукроварної справи, що являється природним наслідком блискучих фінансових результатів двох останніх кампаній.