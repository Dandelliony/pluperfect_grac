Манчжури і Японія.
Кореспондент „Vossische Zeitung” пише з Токіо, що туди недавно прибула з Південної Манчжурії депутація, яка від імени більшости манчжурського населення уповноважена заявити японському урядові, що, „зважаючи на те, що манчжури були підданцями манчжурської династії, а остання тепер вже не урядує в Китаї, то вони не бажають лишатись на далі гражданами китайської республіки і вважають за краще перейти в підданство Японії, яка добре знає сучасне лихе становище манчжурів і яка зможе захистити їх. Вони просять приєднати Манчжурію до Японії щоб країна манчжурів не зробилась театром страшної війни. Поки що японський уряд не дав на це відповіді, але японські націоналисти ведуть вже агітацію в такому напрямкові. Можливо, що згодом з Манчжурією станеться те, що сталось вже з Кореєю; себ то, вона стане японською провінцією.
