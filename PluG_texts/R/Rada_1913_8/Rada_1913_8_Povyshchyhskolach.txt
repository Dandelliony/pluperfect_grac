По вищих школах.
(Лист з Харькова). 
Багато вже на сторінках „Ради“ було уміщено листів від української студентської молоді з України і по за межами її. З цих листів українське громадянство довідалось про життя багатьох українських студентських громад і їх діяльність. Були листи з вищих шкіл Петербурга, Москви, Томська, Варшави, але ще не було надіслано до редакції „Ради“ ні жодного листа з Харькова, не вважаючи на те, що в Харькові є пьять вищих шкіл. Щоб українське громадянство мало змогу ознайомитись також і з життям харьківської української студентської громади, вважаю необхідним подати про неї і харьківське українське студентство де-які звістки, про останні роки їх життя, коли діяльність громади і окремих її членів „через незалежні від їх обставини“ не могла провадитись широко і одверто, а повинна була йти манівцями, щоб хоч не дати зовсім вмерти істнуванню харьківської української студентської громади. І коли вона не вмерла, то це тілько дякуючи окремим її членам, які не забували своїх громадських обовьязків і виконували їх серед байдужого загалу з грінченківсьлою завзятістю. Коли широка і вільна течія життя українських громад попередніх років, за останні часи була загачена всякими утисками і заборонами, то в одних громадах життя завмерло на де-який час, у других, —де було більш „живої води“ воно вийшло з берегів і пішло иншими шляхами: громади розбились на гуртки і в останніх провадилась діяльність свідомих товаришів. Ніякі утиски, ніякі заборони ніколи і ніг де не вбивали живого духу людського,— вони тільки спиняли його розвій до слушного часу. Звузили вони рямки діяльности і харьківської студентсько громади, але не припинили її діяльности зовсім, бо дух людський дужчий над усе, — на його ще не скували кайданів, бо ніщо, сказав Т Шевченко.
 „Не скує душі живої 
І слова живого“. 
І от ті „живі душі“ хоч які були скрутні і тяжкі обставини, все-ж таки, працювали у Харьківськіх студентських гуртках. Треба було тільки бачити їх бліді стомленні обличча, коли вони приходили читати лекції молодим товаришам громадянам, щоб уявити собі скільки праці, здоровля і часу кладуть ці товариші на користь рідного краю, —на його освідомлення. Щоб прочитати лекцію треба готуватись, треба покласти багато часу і праці і врешті коли вони приходили у призначений час читати лекції, то часто і густо вони бачили що замісць 15-16 слухачів, прийшло тільки 7—8 а то й того менче. 
На запитання: а чого ж не прийшла решта — звичайно, було чути у відповідь, що той готується до „зачоту", той у театрі, або до знайомих пішов, инші забули і т. д. Багато званих, але мало ізбранних, як то кажуть. Ця огидна байдужість товаришів щодо своїх обовязків, ображала товаришів-лекторів, підривала їх сили, але вони не кидали своєї праці. Торік було прочитано 3 лекції по національному питанню, багато лекцій про народню творчість взагалі, а про думи зокрема. Провадилось вивчання української мови; велись розмови на українські теми. Було прочитано також лекцію і про українську архітектуру з ілюстраціями українських церков і будинків. Таким чином, не дивлячись на утиски і зовнішні незручности корисна просвітня діяльність провадилась свідомими товаришами по гуртках. Функціонувала увесь час і студентська книгозбірня громади. Здавалося б на перший погляд, що українська справа харьківського студентства стояла ніби то ще й нічого, але коли ми візьмем на увагу, що у двох гуртках (один універсантів, другий ветеренарів, які збірались що неділі можна налічити було не більше 30—40 душ, то звичайно, що таке число не може бути втішним для нас. Отже ж має рацію д. Гладкий, коли обвинувачує українське студентство в інертности і байдужости до своїх громадських обовязків. Де-які з товаришів спростовують ці обвинувачення і зьясовують (Олександер Ковалевський) „дуалізмом“ „перемогти який буває дуже важко“. Щоб бути свідомим треба, мовляв, одержати загальну освіту та ще й зукраїнізуватись. Але кожний же з свідомих українців поборов цей „дуалізм“, — чого ж його не можна побороти наполовину або і зовсім не свідомим товаришам?! Байдужий до життя і долі України, байдужий до її відродження ніколи боротись з тим „дуалізмом“ не буде і коли йому треба боротись, так це тільки з своєю байдужістю. Де-які товариші звертають вину кволого студентського життя на тяжкі умови та всякі перешкоди, — ними зьясовують ту кволість. Звичайно, що ці фактори гальмують колесо студентсько життя, але спинити зовсім його їм не під силу. Бо які б не були тяжкі ті умови і перешкоди, але при бажанні кожний свідомий українець завше найде змогу прикласти свої знання на тому чи иншому рідному полі, а кожний малосвідомий знайде шлях їх придбати. Треба тільки мати яко мога менш тієї ж таки байдужости, менш платоничної любови до рідного краю, якої у нас так багато, як мало діла, а більш — любови реальної, яку б можна було бачити на ділі. Про байдужість та інертність українського студентства дуже яскраво свідчать і статистичні данні. За приклад візьмем харьківське студентство, якого налічують приблизно 10 тисяч, але з цього числа участь брали в житті українських гуртків всього 30—40 душ, тоді як принаймні з тих 10 тисяч одна третина належить по походженню до українців. 
У 1912—13 академичному році заходами тих же товаришів, які керували торішніми гуртками, з метою зьєднання української студентської молоді усіх вищих шкіл міста Харькова було засновано загальну українську громаду. До цього ж року у Харькові була громада тільки при університеті. В осіннім семестрі відбулись двічі загальні збори. На перших з них була обрана комісія з 9 членів, якій було доручено виробити новий статут громади, бо суперечки, що виникли з приводу докладу нового статуту одним товаришем, не привели ні до чого. Комісії було доручено виробити статут за два тижні, і його на других загальних зборах було ухвалено без жадних змін. На перших зборах була також вшанована і памьять М. В. Лисенка вставанням. На других загальних зборах було обрано раду громади з семи членів (дві курсистки) і пьяти кандидатів, було обрано голову ради і ревизійну комісію з 4 членів. На перших зборах було 34 душі, на других —29. У осінньому семестрі було прочитано три лекції: „Завдання української молоді“  „Українська мова“ і „Стосунки між Москвою і Україною“. Таким чином, життя харьк. українського студентства не завмірало зовсім, як це було в инших містах, а вело хоч і не велику по розміру, але корисну роботу. Тепер же помітно, що життя українського студентства іде жвавіше, свідомість між молоддю збільшується, як збільшується і число членів громад, „трупи встали і очі роскрили“. А це дає нам підставу думати, що вже скоро настане той час, коли ми вже не будемо чути обвинувачень в інертности і байдужости українського студенства до своїх національних справ, які тепер кидають йому в вічі не сторонні люде, далекі від їх життя, а свідомі керовники громад, які добре знають їх життя.
