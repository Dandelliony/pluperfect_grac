Дописи.
С ЮРКІВКА (на Поділлі). З місцевого життя. Наше село лежить якраз посередині між Одесою та Київом. Лічиться в йому до 2? , тисяч жителів. В селі є церковно-парафіяльна школа, яка навіть половини дітвори не може вмістити, що побажала б учитися. Цього року по ініціятиві мирового посередника був старшина в нас і радив людям скласти приговора і просити за 2-х клас, міністерську школу з ремісничим одділом. Так де! Наші крикуни підняли такий лемінт та гвалт і так озвіріли, наче старшина хотів їм село спалити. Зате ж коли йде мова про будівлю під шинок, або і яку небудь пивну, то всі мало з шкури не вилізуть; стараються, щоб борони Боже, часом село не лишилось сиротою без шинку або пивної. Та й є цього добра у нас! З зашкурними, мабуть, з десяток коли й не більше на село. Тепленьке звили гніздечко отут темрява, піяцтво, та всякі злочинства. Перед святками було не має ні одної ночі, щоб чогось в селі не зробили; то десь влізли до стодоли і останнє збіжжя забрали, то вікно в хаті викулупано і всю одежину викрадено і сила инших злочинств. Сумно дивитись на це все, але що ж подіяти; трудно людину витягти з
оцеї темряви. Є душ 2—3 інтелігенції, котра бажала якось помогти і запобігти цьому лихові. Так ніхто „панів” і слухать не хоче. Зо школи скористувалося тепер містечко за 8 верст від Юрківки — Горишківка  і земство уже підшукує майстрів для будівлі.
АЛУПКА. (Південний беріг Криму). Новий рік приніс сюди несподівану новину: справжню зіму з морозами і снігом. Певне не надовго, але всі раді, бо замучила та гнила осінь, що заступає, тут зіму, і котра, не можна сказати, щоб була користна для хворих. Путеводителі, звичайно, малюють її привабнійшою, ніж в дійсности. Є, правда, й вічно зелені куточки, випадають і зовсім літні дні, але при тому що-денні дощі, непролазне болото і такі вітри, що трудно собі й уявити на Вкраїні. Взагалі, сумний вигляд мають зімою тутешні курорти: людей мало, крамниці позачиняні, хати позабивані, скрізь написи; „до весни“, розваг ніяких, крім лото і кінематографа... Про українське життя дарма й марити хіба що в Ялті грає якась „малороссійская труппа". Та й та, сердешна, по словам газет, „навіть на тютюн не заробить".
X. УСТИНІВКА, оренбурзького повіту. Баптисти. X. Устинівка населився на землі пана Тімашова спершу на оренді, а потім його росплановано на одруби. В хуторі 50 дворів. Всі селяне виходці з Херсонщини, з одеського, херсонського й ананьївського повітів. Живуть всі добре, хоч з першого погляду й здається не все гаразд. Всі хати і господарські будинки зроблені самими селянами з саману, накриті теж глиною, і через це селянам не страшна пожежа. Віра — баптизм. У селян є пресвітери, які вінчають молодих, христять дітей; зібрань не заборонено. Горілки не вшивають ані чарки. Навіть весілля одбувають хлібом-сіллю, та добрими побажаннями. Тютюну не курять, не сваряться і не бьються. Освіта домашня. Школи нема а проте всі селяне грамотні. Кожен селянин навчає своїх дітей дома. Газет і книг селяне не читають, крім своїх релігійних. Одно, що можна поставить в вину селянам — це релігійні незгоди. В хуторі є кілька селян „суботників", поруч з хутором другий хутір „Слободка" з 15 дворів; там теж „суботники". Баптисти празнують неділю, а „суботники” — суботу. Крім свят, вони ще де в чому не погожуються. Крім Устинівки є чимало хуторів на одрубах. Селяне цих хуторів,' прочувши, що живуть недалеко „штунди" і наслухавшись всяких страшних оповідань про їх, зацікавились і стали в свята ходити до „баптистів на зібрання, на яких баптисти приймають селян дуже щиро. На зібранні селяне побачили не „шаплика", круг якого ніби то крутяться „ баптисти “, а таке ж, як і в нас євангеліє і псальми під назвою „гуслі". Баптисти сидять, читають, поясняють євангеліє, і навчають, як любить брата, та співають вірші з „гуслів". Селяне з других сел і хуторів стали чаще одвідувати зібрання, і нарешті й сами стали переходити в баптизм. Ця подія дійшла куди слід, і в Устинівку стали часто наїздить місіонери, і вести з баптистами гарячі розмови при великому числі православних і баптистських слухачів. Далі заходами місіонерів та дякуючи щедрости пана Палкина, поруч з Устинівкою, в х. Благовіщенському в 1912 році поставлено православну церкву і при церкві одкрито церковно-парафіяльну школу.
