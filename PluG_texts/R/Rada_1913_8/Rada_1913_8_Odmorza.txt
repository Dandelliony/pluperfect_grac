"Od morza do morza".
Не раз приходилось бачити, що українці, котрим говорили про поляків, що вони вірять і думають ще про велику історичну Польшу „від моря до моря" , відносились до цеї думки скептично. Ім здавалось, що це наклеп. Бо вже кому, кому, а полякам не може бути невідомим, що на великій східній частині іхньої історичної Польші живе український народ, який тепер прокидається до самостійного життя і вся та велика теріторія, яку він займає, ніяк не може пристати на державно-політичні пляни поляків. Не дивляючись на те, фантастичні мрії живуть не тільки в уяві багатьох поляків, але і в своїй громадській діяльности поляки, що живуть на теріторії України, керуються тим поглядом, що Україна — це так звані „kresy" . 
Треба хоч трохи тільки придивитись до польських журналів та газет і ви зразу побачите, що статті, які говорять про життя поляків на Україні, усе трактують його як велику історичну задачу на польських „kresach". Про це уже не раз писалося і подавались факти на сторінках „Ради", а оце тепер подаємо ще один не малої ваги факт. Ми хочем сказати про карту „Польської землі". Правда, видруковано її ще 1908 р. і про неї, здається, нігде не подавалось відомостей в українських часописях *) і нам вона попала в руки цілком випадково.
 Видав цю карту „Polski" у Кракові бувший редактор і властник „Dziennika Bydgoskiego" Станіслав Томашевський, котрий має за собою 200 пруських карних вироків за національнопольську діяльність на „kresach" . Карту видано як раз того-ж самого року, коли пруський сейм ухвалив відомий закон про право конфіскації урядом землі, яка належить полякам. Так що вона прямо і називається „Mapa Polski" (з часів панування короля Яна III незабутнього оборонця німців проти турків) на спомин ухвалення пруським сеймом закону про виселення поляків з рідної землі і разом з тим проти заборони вживати польської мови на зібраннях". Цей напис добре показує тенденцію видання, що ніби повинно говорити німцям: „ви хочете вижити нас (поляків) з рідної землі, не дозволяєте нам вживати рідної мови, то будь ласка, подивіться і знайте, що ми вас не боїмось; бо Польша займає такий великий обшар землі, де вживається польська мова, що ми найдемо сил боротись з вами". Подивимось і ми як розляглась „польська земля". На півночі вона прилягає до Балтійського моря від того місця, де впадає ріка Одра, йдучи південно-східним берегом аж до рижської затоки приблизно до річки Парнави, потім по прямій линії до псковського озера, на південь по границі вітебської губ. і розсікаючи смоленську губ. на дві половині, заходить у західну частину калужської губ. і орловської до Брянська. На сході на „польську землю” попали такі міста як пограничні йдучи з півночи на південь: Трубчевськ, Новгород-Сіверський, Вороніж (черн. г.) Путівль, Білеполе, Гадяч, Харьків, (який стоїть тільки на границі), Самара на Дніпрі, Олександровськ, Славянське і далі на південь Боріслав, на північ від Миколаїва Ананьєв, Балта, Могілів-Под., Каменець-Под., Снятин і по границі Галичини на захід. Тут ми не маємо можливости точно з подробицями зазначити границі „польської землі” , але навели тільки те, що необхідно, щоб уявити собі в загальних рисах обшар землі, яка підлягає польським державно-політичним тенденціям. Треба додати, що карту цю добре видано. На самім верху карти намальовано образ Божої Матері з написом кругом „pod twoja oborone uciekamy cie“. Навкруги йдуть герби князівств, воєводств, губерній, а також видатних польських королів і де-яких польських магнатів. Трохи ближче до середини, також навкруги йдуть портрети польських послів 1908 р. німецького парламенту, пруського сейму, до Державної Думи і кола польського у віденському парламенті. Внизу уміщено копію з картини Матейка „Hold (васальність) pruski“ і портрет Станіслава Томашевського. Серед гербів є прапор королівський і національний, які сполучені в одно. Частини цеї карти „польської землі“ , які належать Росії, Німеччині і Австро-Угорщині намальовано ріжними фарбами“. Як бачить читач з тих подробиць, що ми навели тут, мрія „польської землі“ досить скристализована і виливається в певних формах і не є щось туманне. І коли можна думати, що мрії у російських і австрійських поляків про „польську землю“ на kresach розсіються тоді, як український рух стане міцним і український народ уявлятиме щось одне ціле і голосно стане в обороні своїх прав на теріторії, яку він населяє, то зовсім того не можна скоро сподіватися од познанських поляків, які безпосередніх стосунків з українцями не мають і яким належить честь видання цеї карти.
