Державна Рада.
ПЕТЕРБУРГ, 9. Державна Рада під предсідательством Акимова обговорювала доклад законодавчої комісії з приводу законопроекта про поширення на архангельську губернію земського положенія 1890 р. Законопроект цей виник по думській ініціативі. Докладчик комісії Стишинський заявив, що комісія одкинула цей законопроект, вважаючи, що його не можна здійснити по географичним і побутовим умовам краю. Зіновьєв 2-й висловився, що в архангельській губернії теж вже можна завести виборне земство. Грім згожується з Зіновьєвим 2-м і доводить, що порада комісії одкинути законопроект без постатейного розгляду не видержує критики. Розбіраючи докази комісії, оратор приходить до висновку, що докази ці не мають добрих підстав. Боятись того, що населення губернії мало розвинене, нічого. В инших північних губернія —олонецькій і вятській - селяне з великим успіхом ведуть земське діло. Те ж можна бачити і по чужих державах, напр., між швейцарськими селянами, між голандськими і англійськими поселенцями в Північній Америці, а також між бурами в Південній Африці. Вкінці Грім порадив перейти до постатейного читання законопроекта. Оповіщено перерву. 
Після перерви Каменський вказує, що в вологодській і частині пермської губернії такіж умови, як і в архангельській губ., отже там земство істнує давно і зробило багато. Оратор радить приняти думський законопроект, який вводить демократизацію земства. Начальник головного управління по справам місцевого хазяйства поясняє, що міністерство внутрішніх справ визнає необхідність поліпшення земського господарства в архангельській губернії, але радить базірувать його на законі 2 апріля 1903 року. Васильєв радить повернути законопроект в комісію. Меллер-Закомельський піддержує пораду  Васильєва. Рада не згожується з цим. Стишинський вносить побажання, щоб уряд незабаром вніс на розгляд палат свій проект реформи установ архангельської губ., які завідують земськими повинностями. Рада 63 голосами проти 41 одкидає законопроект і приймає побажання Стишинського. Без дебатів в думській редакції принято законопроекти: про скасування арештів за борги в варшавській окрузі і про подачу застав охочими брати участь в торгах на нерухомі маєтности. 
