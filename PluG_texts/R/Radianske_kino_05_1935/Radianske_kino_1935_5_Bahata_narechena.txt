«Багата наречена»

Колгоспний рахівник Ковінька і колгоспний голяр Сидір Балаба — друзі.
Під час роботи їх роз'єднує лише
стіна: в одній кімнаті колгоспна голярня, в другій — канцелярія.
Щоб нічим не заважати дружбі, автор
проламує в стіні двері.
Голяр Сидір Балаба — більше
подібний до коваля, ніж до ліайстра
бритви і ножиць.
У нього важкі плечі, проте легка
рука. Він робить жорстокі масажі,
але в нього ніжне серце.
Сорок років жив Сидір Балаба гірким
бурлакою, відлюдком, а потім вступив на голярські курси і зробився
колгоспним голярем.
Він міркує і філософствує про любов так, ніби прочитав „Ромео і Юлію“.
Говорить і співає басом, носить вельветові штани і грає на мандоліні за
самонавчителем Данкмана.
Рахівник К овінька — кмітливий та розважливий. Він танцює, міняє краватки і щодня голиться, бо
дівчата сьгоднішнього села бракують
кавалера, коли він колеться, як стерня.
При здоровому розумі та ще такі
якості — це вже небезпечно для дівочого серця.
В обох друзів вільний весь той час,
що його покладено на любов.
Колгоспниця Катря Панарина могла б прикрасити першу-ліпшу
газету країни—і своїм фото, і текстом під ним. Вона — гарна. Вона—багата: в неї 300 трудоднів.
Це звичайна дівчина і через те вона плаче, сміється, гнівається, підслуховує, саме тоді, коли плаче, сміється,
гнівається і підслуховує кожна дівчина.
Бригадир II 
У неї низький голос, міцні голі ноги
колесолі, сто тисяч намистинок в її
намисті. Вона не милує, але користується пошаною.
Вона лається простими словами,
але її люблять. Дівчата її бригади
завдають їй чимало турбот: одна
одружилася з ледарем — погано співпрацювати, друга націлюється вискочити за неперевірену людину, третя
висихає на корені від гарячої любові.
А тут жнива!
Вона—вдова і через те недовірливо ставиться до чоловіків.
Тракторист Згар а — працює в
колгоспі від МТС. Він обслуговує збиральну нашого колгоспу вперше, інакше б він давно одружився з улюбленою
дівчиною і не було б сценарія. Він
полюбив дівчину, як полюбили б ви і
я, але якості нової людини продиктували йому нові вимоги до коханої, і
саме про це сценарій.
Секретар парторганізації
бере участь у комедії остільки,
оскільки. Йому, знаєте, не до комедії
про любов. Він одружений. Це — товстий чоловік. Він важко ходить по
кімнаті і після кожного кроку від його
туфель, чищених зубним порошком,
відлітає сивий димок. А коли він танцює на весіллі, сторонній людині здається, що в кімнаті вибухла граната.
Такі люди сценарія. Головні, зрозміло.
Місце дії — український колгосп. Це
великий колгосп. У нього величезні
землі; можна працювати все літо на
далекій ділянці і не знати, як працює
інший.
Сценарій починається так:
Поле, сонце, дорога. Калюжки на
дорозі — від недавнього дощу. Вони сяють уже на останніх титрах фільма.
Розплескуючи воду калюж, з громом котить трактор. На тарілці двоє —
тракторист і хлопчисько — помічник.
Тракторист не голений.
Обидва в мастилі, копоті і бруді. Від
спецівок іде пара — припікає сонце.
Ясна і дзвінка мелодія супроводить
тракторНа
 горбі, де струнко стоять трепетні
тополі, тракторист спиняє машину.
Замовкає музика.
Він уподобує найгустішу тополю і...
роздягається під нею.
Шкіряний кашкет, засмальцована спецівка і черевики відлітають набік.
Роздягається людина в чистому полі... Помічник здивовано витріщився на
начальство.
Тополя стоїть непорушно. Ані шелесне лист, сяючи на сонці. Тиша.
Тракторист, примружишивсь, штовхає
ногою дерево і... хмара краплин з
кристальним дзвоном обгортає його.
Ранковий дощ був рясним. Тракторист
трусить тополю обома руками; листя
починає щебетати. Так виникає музика.
Вона посилюється.
Не ставши чистішим, тракторист лаконічно пояснює помічникові:
— Душ!
Тракторист мчить далі.
Він заспівує:
Казав мені батько, щоб я оженився.
По вулицях не ходив та й не волочився“.
Залишилось під тополею правильне
вогке коло. Віддаляється пісня у два
голоси:
...,по вулицях не ходив та й не
волочився“.
І раптом, підтримана багатьма голосами, вона .напливає“ на нову декорацію і перетворюється на хорову і зовсім іншу:
„Ой знати, знати, хто кого любить,
Стисне до серденька, ще й приглубить“ ..
...У колгоспній голярні, де висить
Пушкін, почеплений там тільки завдяки
бакенбардам, та Будьонний, почеплений
не тільки заради вусів, — Балаба голить
клієнта.
...„Ой знати, знати, в кого є дочки,
втоптані стежечки через садочки"...
День закінчується, і в розчинене вікно голярні Балабі видно — повертається з поля уславлена бабська бригада
Палаги Рекрутяк.'
„Ой горе тому нежонатому,
Як тому горщечку та й щербатому“.
Іде знаменита жіноча бригада. Босі,
розквітлі дівки, могутні молодиці з недбало підтиканими спідницями. На чолі—сама сувора вдова Палата Рекрутяк.
Пісня.
І Балаба задивився, заслухавшись. Він
так старанно і довго оббризкує клієнта
одеколоном, що той раптом підносить
голову, ловить носик пульверизатора
губами (рука Балаби ритмічно стискає
гумову грушу пульверизатора!) і з насолодою ковтає одеколон.
Завмирає пісня. Зітхнувши, Балаба
перестає поїти клієнта, а той дістає з
кишені житній сухар і з насолодою
нюхає.
— Нічого собі...градусів десять...
Похитуючись, він виходить. Нічого
не розуміючи, Балабаздивовано дивиться йому вслід.
Очевидно, шабаш. Балаба закриває
за відвідувачем двері і стукає в стіну
сусідньої канцелярії.
Через хвилину в крісло сідає останній. але щоденний клієнт. Рахівник Ковінька голиться
щодня, бо дівчата сьогоднішнього села
бракують кавалера, коли він колеться,
як стерня.
Ми застаємо голяра і рахівника в час
розквіту їх дружби. В кожному русі
Балаби—обережність і ніжність.
Шелестячи накрохмаленим халатом,
він, як чарівник, ходить навколо рахівника і зосереджено „робить його красивим“.
— Катюша Панарина знову танцювати запрошувала, — недбало повідомляє
Ковінька.
Голяр' оббризкує його одеколоном.
Пудрує. Ковінька вмліває. Він кращає
вдвоє. Він встає. Любується собою в
дзеркалі. Який занозистий, стрункий
чоловік!
І Балаба теж любується.
— А чому б не оженитися тобі, Ковінько?—в захопленні питає він.
Ковінька гладить себе по щоці.
— Давно вирішив. А ти?
Балаба сумно розводить руками.
— Пізно старого кота вчити гопки...
— Жахлива помилка!—з докором говорить рахівник. Він бере Балабу під
руку і веде в канцелярію.
Велика рахівниця на канцелярському
столі. Ковінька присуває її.
— Дивись, Сидір Васильович,— весело говорить він і підморгує,— холостий стан... на місяць... Гоління ЗО разів по 25 копійок—7 крб. 50,— з професіональним блиском він кладе 7-50,—
краватка... п'ятирубльова скажімо... одеколон... вакса... прання... — кладеться
на рахівниці одеколон, вакса, прання,
— і т. д...—кладеться на рахівниці —
і т. д.
Рахівниця. Красномовний підсумок.
Сміючись, рахівник дивиться на оттерілого Балабу.
— Жонатий стан, — скоромовкою
говорить він далі,— гоління—геть! Крараватку теж. Одеколон— геть, і т. д.-—
геть, прання—своє,— залишається одна
вакса...
Рахівниця—красномовна „вакса“.
Обидва сміються.
— Крім того — дру-жина... — лірично
нагадує голяр.
— Оженюсь! Давно вирішив...—серйозно говорить Ковінька,— але з ким?
Гуркотання мотора заважає йому розв'язати це важливе питання.
Гомінкий, забруднений грязюкою,
трактор спиняється коло ганку голярні.
Знайомий тракторист (він, як і до вмивання під імпровізованим душем, замурзаний
 і засмальцьований) вбігає на ганочок і несамовито стукає у двері.
— Мені поголитись! — гукає він, — і постригтись!.. З помити голову! .
Він гримає. Йому потрібен голяр. Він
грюкає так, що флакон з вежеталем
падає з підзеркальника і розлітається
на скалки.
Розлючений Балаба висовується з
вікна.
— Чужих не голю, — суворо і роздільно говорить він, — не стрижу... не
мию їм голову... але шию намилити
можу!..—він зникає.
— Обслуговую цей колгосп!— горлає
тракторист і заламує кашкета,— маю
повне право!
Він знову починає стукати.
Скандалізований виходить Ковінька.
— Та це ж...— він незадоволено оглядає брудного тракториста — Павло
Згара... з МТС.
Дуже задоволений тракторист лізе в
крісло.
— Не буду робити, — відмовляється
ображений Балаба і вказує на об’яву
про час праці, що висить під Пушкіним.
Тоді тракторист просить:
— Люди,— говорить він,— я дівчину
два тижні не бачив... поцілувати мене
побоїться... — Він демонструє щетину
на щоках і сплутане волосся, — цими
днями оженюсь...
Балаба м’якшає.
— Хочеш, я тебе під Пушкіна пострижу?— несподівано питає він.
— Під польку,— просить тракторист,
боячись розсердити голяра.
Балаба стриже його (НПЛ).
(Біля умивальника). Миє голову Ковінька, іронічно усміхаючись, зливає з
глечика.
— Легше, легше—втопимо парубка,
добродушно командує Балаба (НПЛ).
(Коло дзеркала). Голить.
Ми бачимо то потилицю, то вуха,
то шию тракториста. Коли процедури*
закінчено, спід щетини, спід чорних
плям виявляється смуглявий ясноокий
хлопець. У нього веселі зуби.
— Тебе „конвалією“ оббризкати чи
„незабудками“?— питає Балаба.
— „Незабудками*,— говорить тракторист,—щоб не забути мені делікатну
справку в дівчини зробити... Хоча..—
не зважуючись, він розглядає флакони.
На одному невиразна травиця „незабудки“, на другому—пишне гроно конвалії.
— Крий „конвалією“—не забуду!
Балаба порскає „конвалією“-
Величезний пульверизатор шипить,
як форсунка.
— Ф-ф-ах!— вигукує тракторист,—
пожар, а не одеколон.
Він кращає вдвоє. Він встає. Любується на себе в дзеркалі.
Балаба любується парубком. Який
занозистий і стрункий хлопець.
Щасливий, він іде. В дверях обернувся.
— Оженюсь, ребята, цими днями,
оженюсь!.. (НПЛ).
— Але з ким?
Канцелярія. Балабу питає рахівник:
— Піде за мене перша-ліпша... але
ж мені не першу-ліпшу... мені господиня потрібна... щоб не ледарем була...
зрозумів?
— Щоб полюбив,— вставляє Балаба.
— Щоб трудоднів у неї досить було—зрозумів?..—гне своєї Ковінька,—
ех, Сидір Васильович,— одкриюсь тобі!
Він підходить до шафи. Величезна
конторська книга лежить на полиці-
Це „Книга трудоднів*. Ковінька дістає Ті і плеще по кйизі долонею.
Шепоче:
— Яка більш за всіх трудоднів має,
ту й візьму! Зрозумів?
Балаба відсaxvється, мов від удару.
Він обурений, його верне від такого
вибору коханої.
— Любов єсть найвища мрія,— запинаючись говорить він,—а ти підкуркульник!

Ображений в кращих почуттях, він
поривається піти, але рахівник так у
свою чергу образився за „підкуркульника
“, що Балаба залишається.
Рахівник розгортає священну книгу,
де записано трудові якості тисячі людей,. і вже перша сторінка спокушає
Балабу.
Сторінка: „Жіноча бригада. Бригадир Палага Рекрутяк“.
За вікном стемніло. В прозорому світлі лампи „блискавка“, вони шукають
кращу дівчину. Ковінька перегортає
аркушики, і напливає на кожну сторінку знайоме йому жіноче обличчя. Ковінька гортає обличчя—веселі, молоді,
похмурі, старі.
— За мене яка хоч піде,— говорить
він.—Олька Лукаш... Маринка Незгода...
гм... Ганна Напаснюк... Триста трудоднів... Це то так...
Вони роздивляються сторінку з обличчям дівчини. Внизу приписано: „Норовиста“.
— Танка... ні... ця не піде... Яка хоч
піде, а ця ні!
Нове жіноче обличчя напливає на
перегорнуту сторінку.
Це енергійне обличчя вдови Рекрутяк.
— Палага Рекрутяк. Бригадир.
Триста двадцять трудоднів, - говорить
Ковінька і хоче перегорнути сторінку
без коментарів.
— Ти почекай, пожди,— втручається раптом Балаба,—ти придивись.
Палага явно імпснує бурлаці.
— Обіцяла побити на смерть, якщо
не перестану під вікнами ходити,— зітхнувши, пояснює Ковінька.
— Вона може...—охоче згоджується
голяр.
Шелестить нова сторінка.
— Дарка Козютко!
— Ледар!
Нова сторінка. Вухатий дядя, що
помилково потрапив до списку жіночої
бригади. Вони злякано перегортають
дядю-Далі.

— Кланька Гулько,— заміжня. Рахівник перегортає Кланьку.
— Катря Панарина... триста трудоднів... Оце придане... - мурмотить він.
Вони розглядають жваве дівоче обличчя.
— Не піде,— висловлює сумнів Балаба.
Дівчина з книги загадково усміхається.
— Вчора танцювати запрошувала...—
задумливо говорить Ковінька. — Піде!
За мене яка хоч піде.
Він присуває рахівницю і діловито
перевіряє Катрині трудодні. Клацають
кісточки. Збільшується підсумок.
! Балаба отямлюється.
— Любов...—гірко говорить він,—та
хіба ж це любов...
Він тихо виходить. Клацає вслід йому рахівниця.
Він іде по вулиці. Темно. Тихо. Але
ще чути клацання кісточок. Іде самотній
Балаба.
Може він втратив друга.
Клацає рахівниця. Вона клацає на
всю вулицю. Бридкий дерев’яний стукіт.

І Балаба заспівує пісню. Це—пісня
про любов. Про любов високу і ніжну.
Про ідилічну любов. Вона сентиментальна, ця пісня. Творчість народу.
Шлагер фільма.
Балада співає все голосніше і дужче. Він співає на всю вулицю. Навіть
дивно, що його не чують в хатах» і не
вибігають злякано на вулицю. Пісня дужчає і дужчає. Нарешті, вона досягає такої сили, що сам співак здивовано спиняється.
Він спиняється і замовкає.
Але пісня звучить.
Балаба підносить голову. На стовпі
висить гучномовець. Він співає ту ж
саму пісню. На вулиці порожньо.
Стовп. Стоїть Балаба. Пісня.
— І можу я бути танкістом...—мрійно говорить дівчині тракторист Згара,—
і пілотом можу... мотор навік знаю...
Обійнявшись, вони стоять коло ганку, в густих і високих кущах. Дівчина
навзнак лежить на плечі тракториста.
Обличчя її не видно.
— Все можу!— говорить парубок,—
ех, хочеш—поцілую мільйон раз. Рахуй!— Він схиляється над дівочим обличчям і міцно цілує в губи.
— Раз...—шепоче дівчина.
Стовп. Стоїть Балаба. Пісня.
Раптом знову виникає бридкий дерев’яний стук. Балаба роздратовано оглядається.
Постукуючи калаталом, зза рогу виходить дід Наум Кувидяка — нічний сторож. Не зважаючи на те, що ще теплий вересень, він у кожусі і валянках,
за плечима в нього метляється берданка, а в горохв’яній бороді тліє цигарка.
Презирливо глянувши на радіорупор, він говорить:
— Нащо нам музики, коли в нас
довгі язики?!
Разом з Балабою вони йдуть по вулиці. Видно, що це давні товариші.
Вулиця. За кожним рогом—парочка.
За тинами—на високих, тонких стеблинах, стоять мальви.
Тонкі, дівочі руки обхопили шию
тракториста.
І нескінченний поцілунок.
— Сорок вісім...—у знемозі шепоче
дівчина.
Згара обіймає п міцніше. Тихо в кущах. Місячно. Пристрасно кумкає жаба
на ставку.
— Понюхай голову, просить тракторист.
Дівчина нюхає.
— Подобається?— питає тракторист.
— Дуже...
— А я?
— Дуже...—зітхає дівчина.
1 знову нескінченний поцілунок.
— Сорок дев’ять...—у знемозі шепоче
дівчина.
Вулиця. Співає патефон у чийомусь
одчиненому вікні. Повільно йдуть Балаба
 і дід Наум. Зрідка дід стукає в
калатало.
Коло одного тину, де темніють кущі,
друзі зацікавлено спиняються. Шепіт.
Чутно одну інтонацію. Інтонація така,
що соромливий Балаба хоче відійти.
Раптом він втягає в себе повітря. У
нього вигляд хорта, що зробив стійку.
— Конвалією пахне,— шепоче він. Дід
Кувидяка піднімає його на сміх.
— Ти здурів?! Які восени конвалії!..
Але Балаба розсуває кущі і обличчя
його прояснюється.Сяє в місячному світлі голова Згари, напахана „конвалією“.
Балаба нюхає її, як квітку. На плечі
тракториста навзнак лежить дівчина.
Обличчя її не видно.
— Ох, як гарно удвох!— саркастично
говорить дід Кувидяка і теж намагається
понюхати голову.
Але раптом тракторист підняв голову і так страшно блимнув очима, що
друзі злякано відступили.
...Мандрують селом пісні.
Вони спалахують то тут, то там.
Це ті пісні, які можна почути тільки
в українському селі.
Пісня. Ідуть у потемнення Балаба і
дід Кувидяка.
Сіре світло. Це — передранковий час—
ось-ось зійде сонце. Вгинаються під
важкою ранішньою росою хліба.
Над польовим станом злітає суворий
голос Палаги Рекгутяк:
— Олька Лукаш!
— Я!
— Кланька Гулько!
- Тут.
— Козей Лисавета Трифонівна!
— Осьдечки,— озивається сухенька
бабуся.
Сімдесят дівок і молодиць Палаги
Рекрутяк стоять купкою,—іде ранкова
перевірка бригади.
Палага Рекрутяк невдоволено вичитує із списку:
— Ганна Напаснюк.
Мовчання.
— Напаснюк! От напасть, знову загуляла?!— зітхнувши, звертається вдова
до бригади.
Дівчина вмивається осторонь за копою і не чує. Вона вмивається так:
плеще долонями по зарошеній траві і
миє таким способом заспане, покроплене ластовинням обличчя.
— Напаснюк Ганка!— горлає Рекрутяк.
Втираючись спідницею, дівчина підбігає до бригади.
— Тут... тут...
Хитрі очі спущені долі, волосся вибилося спід хустки.
— От напасть...— буркає бригадир,—
право напасть...
Вона викликає далі.
— Катя Панарина.
Одна з дівчат показує вбік.
Копиця. Спить Катря. Розкинулась.
Палага Рекрутяк, задоволено усміхнувшись, робить помітку в списку.
— Дарка Козютко... спізнилась, звичайно...
Зробивши помітку, вдова ховає список кудись під грандіозне намисто і
говорить:
— Об'являю п’ятихвилинку... Слово
мені.
Моторна Ганка Напаснюк кидається
розбудити на п’ятихвилинку Катрю, але
вдова владним жестом спиняє дівчину.
— Не руш,—до неї це касательства
не має...—вона робить зловісну паузу.
— Помічаю, що останнім часом дівки
шльондрають хвостами, після чого спізняються на роботу і дають погану
якість.
Дівки винувато спускають очі.
— Оп’ять же,— продовжує Палага,—
виходять заміж, не розібравшись, хто
єсть майбутній муж, — вона підвищує
голос,—а потім сохне на корені і прогулює... Тому приклад—Хроська... Вискочила, а він сукин син ледар! Хрось-
ко, об’явись!
Об’являється сумна Фроська і соромливо згоджується, що справді ледар.
— Ви мені темпи зриваєте, дівки! —
несподівано волає Палага Рекрутяк. У
мене план... пропоную і прошу ці
шури-мури відкласти, не позорити
бри...
З’являється зза ліска сонце, плеще
в очі вдові і вона несподівано замовкає.
До самого обрію встелене поле зв’язаними снопами. Сонце. Зубчастий лісок.
Дуже ніжно будить Палага Катрю і
раптом помічає, як дівчина, що запізнилась, ховається за чиїсь спини.
В одну мить обличчя вдови міняється і вона, взявшись у боки, на весь
табір ганьбить запізнілу:
— Ти... гадюка!.. Сьогодні гулі і
взавтра гулі...
Канцелярія. Ранкове сонце перетворило Ті в пісенний теремок.
Ковінька сидить на ясніючій підлозі
і трудиться коло величезної, списаної
фаміліями і цифрами дошки. Фанерна
дошка має заголовок: „Зведення вироблених трудоднів“. Звіряючи з двома
гросбухами, рахівник зводить дні ударної жіночої бригади. Вже написано:
— Ганна Напаснюк—300 трудоднів.
— Палага Рекрутяк—320
— Дарка Козютко — 108	„
З особливою ретельністю крейда виводить.
— Катря Панарина—300 трудоднів.
Ковінька мрійно повторює це чародійне для його вуха співзвуччя.
— Ех, „незабудками“ треба було б оббризкуватись!— розлягається за вікном
голос тракториста.
— Забув у дівчини довідатись... Доведеться тебе потривожити...
Від несподіванки гросбух валиться з
рук у Ковіньки на фанерну дошку і закриває написане.
Тракторист заглядає у вікно і через
хвилину входить до канцелярії. В руках у нього повний яблук шкіряний кашкет.
Насамперед він частує рахівника, що
підвівся йому назустріч, величезним яблуком.
— Делікатна дуже довідка,— ніяково
починає він.
— Викладай!
— Як би тут почати делікатніше...
одне слово—хочу я розписатись.
...Сидір Васильович Балаба входить
до голярні і, влізши у сніжно-білий свій
халат, спиняється коло дверей, що ведуть до канцелярії.
Двері напіввідчинені, і розмову рахівника з трактористом дуже добре
чути:
— Людина я у вашому колгоспі недавня,— говорить Згара,—хто як працює—мені невідомо. Скажімо, дівчина
моя... може вона ледар... Чи прогульниця... одне слово, бажаю знати, скільки в неї на сьогодні трудоднів.
— Ха-ха-ха!!— сміється Ковінька,—в
неї і спитав би...
— Сказав—тиждень її не бачив, де
вже тут про трудодні розпитувати.
Сам розумієш.
Усміхаючись, Балаба починає правити бритву.
— Так ти поглянь, га?— просить
тракторист.
Ковінька розгортає знайому нам книгу. Він почуває свою владу. Він росте в своїх очах.
— Це я можу. Як її прізвище, дівчини твоєї?
— Катря Панарина.
Вривається шерх Балабиної бритви.
Ковінька підскакує.
— Як?!!
— Панарина Катерина... діда Кувидяка внучка,— здивовано говорить тракторист.
Балаба в голярні беззвучно сміється.
Ковінька красномовно закриває книгу і сідає.
— Та ти ж...— ображено дивується
Згара.
— Чого ти прилип!— спалахує раптом Ковінька,—іди ти під три чорти!
Не маю я права!
Нерозуміння, образа і досада по черзі змінились на обличчі в тракториста.
Він круто повертається і виходить.
Рахівник заметушився. Для чогось
гарячково перегорнув сторінки книги.
Підбіг до вікна і вигукнув:
— А може вона на тебе і глянути не
хоче!
Порожня вулиця.
— І приніс його дідько,— мурмотить
Ковінька,—що ж робити?
Погляд його падає на „зведення вироблених трудоднів“. Гросбух упав на
нього так, що вйдно:
— Катерина Панарина—ЗО.
Щось надумавши, Ковінька прожогом кинувся з голярні. Збігає по сходах.
Тракториста ніде немає. Занепокоєний Ковінька повертається, але тракторист
 стоїть за рогом канцелярії і
читає виліплену „Правду“.
— Увійди... для тебе вже...—похмуро говорить рахівник.
Знехотя Згара входить. Ковінька
розгортає книгу.
Ковінька: Панарина. Це ж яка Па-
нарина... Руда вона.
Згара (гордо): Нє-е... Чиста шатен!..
Ковінька: Ага-., к, л, м, н, о, п,...
ось,— схилившись, він пильно розглядає
сторінку.—Е, друже— не інтересний ти
зробив вибір. А жаль, такий хлопець!
Згара (стурбовано): А що?
Ковінька (ховаючи тріумф): Та в
неї...—клацає на рахівниці,—в Панари-
ної... сміх...— він встає і причиняє
двері в голярню, але...
Насторожений Балаба припадає до
щілини.
—...Тридцять трудоднів...—говорить
Ковінька,— вона на стороні робить...
мимо колгоспу... Перша, несвідома прогульниця!
Згара щось розгублено мурмотить;
шкіряний кашкет падає в нього з рук
і розкочуються по кутках яблука. Він
не помічає.
На задерикувате, веселе обличчя лягає тінь гіркого розчарування.
Балаба чує розмову і дуже хвилюється. Він рішуче йде до дверей. Уже
на клямці його рука. Ось він входить
і чує:
— Прогульниця...— мурмотить Згара.—Прогульниця.. Ні... Така жінка мені
не підходить. Мимо колгоспу?.. Ні... Не
за моїми показниками...
Він повільно проходить повз непорушного Балабу; сумна його спина
зникає за рогом.
І руки в Балаби опускаються.
— Любов...—гірко шепоче він, — та
хіба ж це любов!
— Відмовився...— тріумфуючи гукає
Ковінька, — відказався! 
— Ну, і писаний
же дурень!
Під строгим поглядом голяра він
замовкає і, зніяковівши, виправдується.
— Не любить вона його, Сидір Васильович. Танцюю з нею кожен вечір—знаю!
Поле. Золоті хліба. Як на плацу,
стоять важкі хрести снопів. Жнива.
Бригада ГІалаги Рекрутяк обідає коло польового, вкопаного в землю казана. Тут—двоє чи троє дерев, ясна
криниця, гора дров. Баби і дівки купками сидять у тіні дерев і зв’язаних
снопів... Це видовище подібне до базару. Від мережаних кофт, кольорових
хусток і намиста—строкато і святково.
Катря обідає з подругами—в’язальницями. Вони сидять довкола увіткнутого
в землю прапорця—осередкового прапорця ударників. Ми застаємо їх тоді,
коли повновида Ганка Напаснюк розповідає Катрі про ранішню промову
бригадира.
— Хотіла розбудити тебе,— цокоче
вона,—ні, каже, до неї це не має касательства!.. (Вона явно передражнює
бригадира). А Катря наша... (Ганка лукаво штовхає сусідку і заходиться сміхом) повну ніч у тракториста на шиї
провисіла.
Косарі, прикріплені до бабської бригади, тримаються осторонь. Більшість
їх—це жилаві дядьки, широкі в кістках,
майстри коси.
— Скінчимо жнива... розпишемось,—
ніяково говорить подругам Катря.
Фроська, що вийшла заміж за ледаря, раптом хмурніє, підводиться і, озирнувшись, гукає в бік дальньої купки жінок:
— Гей, бригадир, ходи сюда-а!..
З’являється вдова Палага Рекрутяк.
Міцні, голі руки ЇЇ—засмаглі; хустка
зсунулась набакир.
— Катька заміж зібралась... похмуро
бовкає Фроська.
Вдова коротко запитує ту, що завинила.
— Хто жених?
— Тракторист.
Вдова задоволена.
— Як зовуть?
— Павло.
— Звідки?
Катря спіткнулась. Репліка з боку;
— З метеесу він.
— Тебе не питаю! Давно любов
крутите?
Катря зніяковіла. Вона оглядає дівчат, що оточили їх, і, похнюпившшись,
мовчить.
— Ти не відмовчуйся! — командує
Палага Рекрутяк,—я вдова! Ти мені
все викладай, як на сповіді.
— Недавно...
— Скільки заробляє?
Катря не знає.
— Ударник?
Катря не знає.
— Може він ледар?!— грізно підступає вдова.
Катря не знає.
— То ти піди в правління і довідайся. Офіціальну довідку принеси. Інакше на весілля не прийду, та й весілля не дозволю і не віддам!..
Зніяковіла дівчина противиться.
— Він до бригади не касається,—
говорить вона, відвернувшись.
— Це ти покинь!— волає вдова,— якщо він ледар,— ти погано працювати
будеш. Ти мені план зірвеш! У мене
жнива!.. Вже одну маю. Досить!— Вона повертається до дівчат, що слухають; вона не може забути цього:—Хроська вискочила заміж, а він сукин син
прогульник. Хроська—об’явись!
Знову об’являється сумна Фроська
і соромливо стверджує, що справді—
прогульник.
Дівчата підтримують бригадира:
— Ти піди.
— Оженитись, не галушок наварити.
— З ким писатись—з тим і кінчатись.
(Продовження буде у наступному числі
журналу).
