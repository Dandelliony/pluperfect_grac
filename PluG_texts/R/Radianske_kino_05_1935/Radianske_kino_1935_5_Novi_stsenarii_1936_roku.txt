«Нові сценарії 1936 року» 
Кінофабрики Українфільму прийняли нові сценарії. Київська фабрика, крім "Багатої нареченої" Помєщікова і "Провінціалки" Спвшньова і Філімонова, закінчила роботу і схвалила до постави сценарії Шестакова "Том Сойєр" за Марком Твеном, на матеріалі його класичних оповідань "Том Сойер" та "Гекельбері Фінн". Сценарій мав всі ознаки кінодраматургічного твору з гострим розгортанням подій і динамічно побудованим сюжетом. Автор в сценарії дає потрібне загострення історичних процесів в розвитку американського капіталізму й його рабовласницько-експлуататорської політики, художньо розкривав образи дітей, активних, дійових і винахідливих, що самовіддано захищають жертву рабовласницького устрою і по-своєму протестують в гострій формі проти нього.
1. Донченко — український письменник, що активно продовжує свою роботу в кіно. В своєму сценарії "Хоробрий боягуз" робить цікаву спробу дати живі та яскраві постаті дітей сучасного українського колгоспу. Накресливши, проте, цікаву сюжетну лінію, авторові вже під силу було створити відповідні образи своїх героїв. Сценарій прийнято як лібрето.
Крім того, надійшов сценарій Трауберга "Навала", що зазнав в порівнянні з першим варіантом великих змін в бік зміцнення сюжету і взагалі звільнення сценарія від тої сили побічного другорядного матеріалу, в якому губили своє обличчя і індивідуальність його герої. В сценарії автор художніми засобами показує одну зі сторінок героїчної боротьби трудящих Радянської України з німецькими окупантами та їх прислужниками — зрадниками українського народу — петлюрівцями, гетьманцями і т. ін. В синтезі твору — приреченість кожної імперіалістичної армії, що насмілиться переступити поріг наших кордонів. Щоб правильно розкрити події, треба глибоко політично усвідомити ті історичні події і передумови до них, що мали місце на Україні. Цього в належній мірі з боку автора, на жаль, не було, і відбиток такого поверхового розкриття позначився по окремих образах (хай другорядних) цього твору. Пилипенко не став характерною фігурою для представника міцної куркульсько-хліборобської верстви, як основи політики уряду Центральної Ради. Загальне порушення композиції твору і його сюжету головне йде від вчинку Карла щодо майора. В цьому ж плані потребує глибшої мотивації і епізод із звільненням полонених. Кінець із звільненням заарештованих невиразний, шаблонний. Вдалим у сценарії є образ комісара, німецьких солдат Ото, Людвіга і т. ін. Д. Грудина закінчив для режисера Кавалерідзе роботу над сценарієм "Наталка Полтавка" за Котляревським. Сценарій насичено колоритним українським народним фольклором. Драматургічний бік сценарія потребує чималої роботи автора над твором. Белла-Баллаш в сценарії "Інтернаціоналісти" розкриває історичний епізод героїчної боротьби 3-го інтернаціонального полку з ворогами революції. Надійшли лібрето від Охрименка "Стожар", Іркутова "Дідові крила", Розенштейна "Патріот", Кочерги "Пісня про свічку" і т. ін. В "Пісні про свічку" автор розкриває епізод повстання київських цеховиків початку XVI сторіччя проти гніту і свавілля київського воєводи. Тематично майже всі сценарії являють собою інтерес.
Але не завжди вибір теми визначав якість лібрето чи сценаріїв. Одеська кінофабрика, крім сценаріїв Гребнегра "Необычайные приключения 13", Маршака "Петрушка иностранец", подає лібрето "Як гартувалася сталь", написане М. Зацом і М. Островським за романом письменника М. Островського. Трофімов закінчив лібрето "Родина полководца". Письменник Кулик написав сценарій "Назар Стодоля". В основу сценарія покладено одноіменну п'єсу Тараса Шевченка побудовану на матеріалі боротьби в XVII сторіччі українського закріпаченого селянства з козацькою старшиною і польською шляхтою. Екранізація п'єси Тараса Шевченка являла собою значну подію в радянській кінематографії. Фільм ставитиме на одеській кінофабриці режисер Тасін. З мультифільмів на київській кінофабриці варто відмітити казку "Чарівний перстень" (сценарій П. Дорошенка). Там же режисер Горбач ставить мультифільм "Жук в зоопаркові" — сценарій Донченко та "Зазнавшийся ципленок" — сценарій Катінова та Сергієвської.

