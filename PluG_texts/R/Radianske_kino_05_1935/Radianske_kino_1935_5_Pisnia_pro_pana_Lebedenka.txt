«Пісня про пана Лебеденка»
На панському подвір’ї столи готували,
пана дожидали...
Мели мітли.
Скребли лопати
і доріжками килимовими стежки устеляли, аж до ганку од воріт...
На ганку сама пані стоїть.
Як до людей, вона хижа й не добра,
а у пануванні — вибаглива й горда...
Пані мужа ждала.
Ждав і народ, ненавистю, жахом скований.
Ждав і млів...
І уздріла пані, що далеко дорога закурилась,
пил хмарами встає...
— Пан ідеї
Радісно потяглася, випросталась пані...
— Пан їде!
Зашепотів народ і, тугою налитий, зігнувся до землі.
Схилив коліна старий дід, вусами сивими торкнувся землі...
— Пан їде!
Задзвонили в усі дзвони...
Хмари пилу на нас котяться, все ближче й ближче...
Та не пан то їхав.
Козаки то були.
Три козаки на конях годованих,
їхали вони спокійно та поважно,
їхали вони повз панський двір...
І звеліла їх спинити пані.
— Гей, хто ви?
Спинилися ті й відповіли:
— Ми єсть козаки.
Пані:
— Не єсть ви козаки,
єсть ви гайдамаки.
Бо я свого пана коники спізнала.
А один кінь карий,
А другий буланий,
А третій вороний —
То панів верховий...
Козаки:
— Ой, пані наша,
неправдонька ваша,
бо ми усі коні в пана покупили.
А як покупили
Ми тобі розкажем!..
Всі три козаки з коней ізійшли,
за стіл панський сідають,
меду вина наливають.
П’ють гуляють.
Один пісню співати починає:
„Ой, як поїхав пан Лебеденко у
Польщу за мукою.
Гей, зустрічають його гайдамаки,
у темнім лузі
Над рікою"...
Другі підспівують:
„Ой, здоров, здоров, пане Лебеденку, як ми тебе довго ждали...
Через тебе, пане Лебеденку, та три нічки та й не спали.
..Ой, випряж, випряж, пане Лебеденку, та коня вороного!
— Не випряжу, вражі гайдамаки, а
хоч вас тут і много“... 
Полізли очі у пані на лоба від жаху...
А народ спини розгинає,
на козаків, на гостей нежданих, стиха
позирає...
„Ой, випряж, випряж, пане Лебеденку, хоч пристяжну кобилу!
— Не випряжу, вражі гайдамаки,
хоч я й сам тут загину“.
Захиталась пані, ноги зомлівають...
„Ох, і взяли пана Лебеденка та на три штихи вгору.
Та вдарили пана Лебеденка об сухий пень головою.
Ох, оце тобі, пане Лебеденку, та за твою вроду.
Ой, щоб не топив та бідне селянство у холодну воду“...  випили козаки по келеху ще й на дорогу.
І випили козаки по келеху та ще й на коні.
Засвистіли та три канчуки під самим небом.
Тай почула пані разом кінський, дрібиний топіт...
— Держіть, держіть їх!
До челяді пані кричала.
А	челядь стояла... А челядь мовчала.

