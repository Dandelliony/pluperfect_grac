Новини американської кінотехніки
Об'єктиви із змінною фокусною віддаллю. В Америці розробляють тепер таку оптичну систему, яка при відносному розкритті F:2,3 забезпечує змінність кута в межах, що відповідають фокусним віддалям від 35 до 150 мм; ця система дає змогу заміняти одним об'єктивом шість з найуживаніших тепер об'єктивів (на 35,42,50,75,100 та 150 мм).
Нова лампа „Люмілін“. Для освітлення знімальних павільйонів, фірма „ Дженерал Електрик“ випустила в продаж новий тип катодних ламп, які встановлюють рядами з проміжком в 1,5 см між кожними двома лампами, так що практично одержують суцільну освітлювальну поверхню. Ці лампи використовують як для загального освітлення павільйонів, так і для освітлення декорацій, до того ж у різних кольорах. Споживання току на одну лампу становить — 40 або 60 ват.
Нова система звукозапису. В галузі звукотехніки великої ваги надають новому фільмові „Ніч кохання“ (фірми „Колумбія“), що є першою спробою ввести в практику нову систему записування звуку вертикальним нарізом. Спів та музику записують на віск, а потім, порядком дальшої синхронізації, переносять на фільм. Фахівці твердять, що цей комбінований запис абсолютно не відрізняється від оригінального запису на фільмі і що він дає кращі наслідки, ніж переписування звуку з плівки на плівку. Новий метод широко вживають тепер на багатьох американських кінофабриках.
Нова плівка „Оцафан“ фірми „Агара“ є спробою здешевити копіювання фільмів і виправдовує себе лише при великих серійних випусках фільмів (понад 50 копій). Ціна копії на плівці „Оцафан“ майже в 5 разів менша, ніж на звичайних емульсіях з солями срібла. Але самий процес копіювання досить складний, бо він відбувається через експонування оцафанової плівки поза діапозитивом, який треба раніше виготовляти на особливій фотоемульсії з солями срібла, по негативу фільма. Проекція копій на плівці „Оцафан“ потребує, звичайно, конструктивних змін у проекторах. Але, як запевняють фахівці, усі ці ускладнення виправдовують себе, з господарського погляду через велику дешевість цієї плівки, яку роблять на підкладці з целофану, пропитуючи його світлочутливими діазосполуками. Лакувальними процесами механічну міцність целофану підвищують настільки, що плівка в 0,06 — 0,0 / ми завтовшки вже задовольняв вимогам вузького фільма. Така тонкість плівки дав змогу намотувати її на звичайні бобіни в прожекторі в подвійному проти нормального фільма метражі (на 120-метрову бобіну можна намотувати 250 м оцафанової плівки). Через те, що фотозображення утворюється не на поверхні, а в самому целофановому шарі, фільм на оцафані менш псується від дряпин та інших пошкоджень і до того ж може довше служити. Проте, через складність та великі витрати при виготовленні матриці (діапозитивів) для копіювання, плівка „оцафан“ придатна лише для виготовлення рекламних короткометражок, обов’язково у великих тиражах.

