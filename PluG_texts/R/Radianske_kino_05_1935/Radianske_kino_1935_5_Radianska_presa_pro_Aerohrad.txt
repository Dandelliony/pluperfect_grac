«Радянська преса про «Аероград»
Фільми Олександра Петровича Довженка завжди знаходили широкий відгук на сторінках радянської преси. 
Проникливий, сміливий художник своїми творами зачіпав найзлободенніше в житті радянської країни, конденсував у художніх образах кінофільмів події, які були в центрі уваги партії і широких трудящих мас. Досить згадати для цього фільми О. П. Довженка „Арсенал“, „Земля“, „Іван“ і, нарешті, „Аероград“. 
Творчий розмах Довженка глибоко і принципіально зачіпає кровні інтереси життя і боротьби трудящих мас, героїчних будівників соціалістичного суспільства. 
„Довженко знайшов виразні образи людей свого народу“, пише в ,,Правда" Б. Резніков. 
Основні герої фільма є збірні типи мільйонів радянських громадян, які живуть і діють так само як Степан Глушак, його син льотчик, молодий кореєць Ван-Лін і всі партизани Далекосхідного краю — живі свідки волочаєвських днів. Звідси такий великий інтерес трудящих мас — глядачів до фільма „Аероград“. 
Центральна, обласна, районна преса, навіть багато відомчих і виробничих органів, великотиражки віддали багато уваги фільмові. 
Із сотень переглянутих статтей, рецензій, висловлювань видно, що фільм „Аероград“ в багатомільйонних масах глядачів дістав цілком схвальну оцінку. 
Професіонали — критики, журналісти, робітники, колгоспники, працівники мистецтв, письменники і т. д. оцінили „Аероград“ як фільм високої ідейної більшовицької принципіальності і правдивості, великої художньої майстерності, Що підносить патріотичне почуття, почуття революційного обов’язку трудящих мас радянської батьківщини, що мобілізує до готовості обороняти Радянський Союз і що показує незламну міць нашої країни. 
Це головне у фільмі, що хвилювало автора його і всіх, хто брав участь у творенні фільма, — глядачем високо оцінене. 
У статті „Видатний фільм“ („Поавда") Б. Резніков пише: .Орденоносний режисер О. Довженко зробив фільм, хвилюючий і прекрасний... Наш радянський глядач по заслузі оцінив цей видатний фільм: за його простоту, за його непідробний пафос, за те, що він виявляє почуття і думки народні“. „Ленінградська правда", даючи високу оцінку фільмові, відзначає: „Аероград“ — нове велике досягнення радянської кінематографії. Від вступу і до останнього кінцевого кадра, ця картина, зроблена досвідченою рукою режисера-орденоносця Довженка, перейнята справжнім революційним пафосом“... В статті Н. Ізгоєва газета „Извсстия"—пише: 
„Аероград“, це — фільм про радянський патріотизм, про любов до соціалістичної батьківщини, про інтернаціоналізм, про вірність землі колгоспів і нових міст. Картина мобілізує глядача на захист соціалізму від підступів закордонних авантурників і озвірілих класових ворогів“... Майже у всіх статтях і висловлюваннях особливо підкреслено велике агітаційне значення фільма, що закликає до революційної пильності, що підносить у масах почуття любові і патріотизму до радянської батьківщини, що закликає ненавидіти і нищити ворогів. У великій змістовній статті „Кіно- поема про радянський патріотизм“ (газета „Комуніст" — орган ЦК і київського обкому КП(б)У) автори пишуть: Аероград» 
„Аероград" — фільм глибокого духовного впливу на маси. Фільм величезного виховного значення. Це прекрасна пісня про радянський патріотизм, про відданих і мужніх синів нашої вітчизни, про силу і міць армії і народу"...
„Фільм вчить мужності і героїзму. Він вчить жагуче ненавидіти класових ворогів. Він закликає до пильності і недремності... “ Молодий командир Московської пролетарської дивізії І. Сагаловський, переглянувши фільм, так висловлює своє почуття через газету „Правда'1'. ...„Для нас, бійців і командирів Червоної армії, картина „Аероград“ особливо цінна... І коли прекрасний старик Степан Глушак, звертаючись до молодих льотчиків, парашутистів, червонофлотців, червоноармійців, закликає нас наприкінці картини бити ворога в око і серце, ми відповідаємо: — Єсть, товаришу, Тигрова смерть" ! Будемо бити ворога і в око, і в серце!“

