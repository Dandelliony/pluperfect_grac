«Радість колгоспної молоді»
За останніх два роки я проїздив великі простори нашої багатої і прекрасної країни. З Москви до Владивостока і назад, і знову з Москви на Кавказ і через Крим до Києва. Ці подорожі тривали майже два роки.
І ці два роки я жив тайгою, образом таєжного партизана Глушака, якого я виніс за допомогою О. П. Довженка на полотно екрана. На протязі цих двох років я не бачив нашого українського колгоспного села. Про його великі культурні та економічні досягнення я довідувався тільки з преси.
І тепер, коли мене відрядили делегатом від радянських кінематографістів України на відкриття кінофестивалю колгоспної молоді до с. Чапаєвки (на Київщині), я побачив це село в його живій соціалістичній плоті. Наскільки я знаю старе трудове село, яке жило під гнітом куркульства й попівства, то нове колгоспне село, за зразок якого я беру нашу славну Чапаєвку, є вже безперечний факт завершеного чуда.
Моя мандрівка по Чапаєвці не менше цінна й дорога для мене, ніж дворічна подорож в картині „Аероград“. Для мене село Чапаєвка — це відображення в мініатюрі нашої молодої, квітучої соціалістичної батьківщини.
Знайомство наше з Чапаєвкою почалося так. Ми зайшли до театру — колишньої церкви. Але з церкви й сліду не лишилося. Не віриться, що звідси колись проповідували темряву і рабство. А сьогодні тут відкривається наш перший український кінофестиваль. Театр пристосовано на 800 місць. У два яруси зеленіють поруччя задніх та бокових балконів. Відкидні стільці.
Сьогодні театр прикрашений портретами, гаслами та прапорами. У фойє — фотографії ударників колгоспу. Чапаївський театр своїм затишком може змагатись з нашими київськими кінотеатрами. Він перебудований власними силами колгоспників і за власні кошти. Вони його люблять. Як збудовано цей театр — про це ми можемо довідатися у кожного рядового колгоспника.
— Ми, — каже товариш Н., — одержали по три кілограми і по 2 карбованці на трудодень, і нам цього вистачає.
— Ми маємо свої індивідуальні городи, корів, свиней та курей. Ми могли б одержати і більше, але цю решту ми віддали на культурні потреби нашого села. Ми хочемо бути культурними.. Тепер уже не страшно. А було ж нак клопоту від цієї церкви, доки її не відвоювали від наших „божих бабок“. Пам’ятаю, відімкнули ми її таки ж церковними ключами. Раді наші дядьки що перемогли. Заходимо до церкви, а тут хтось і гармонію приніс... Давай, кажуть, потанцюємо, щоб богів повиганяти звідси. І як ви гадаєте? Ій-богу, як почали полькою внизу, так і кінчили гопаком на хорах. Аж церква дрижала...
Сценарист Зац запитує стареньку бабуню, яка з цікавістю розглядає нас, сидячи на печі: — Бабуню, ви ходили до школи, як були дівчиною?
— Ні,— відказує та,— не ходила, синочку, школи в нас не було, і моди такої не було, щоб ходити до школи. Це не те, що зараз. Ходи й ходи, скільки хочеш, і ніхто тобі не забороняє.
Ввечері освітлений електричними гірляндами фасад чапаївського театру приймав до себе щасливу колгоспну молодь, яка веселими натовпами йшла на відкриття свого кіносвята. З балкону вітає гостей парторг чапаївського колгоспу т. Прокопенко. Він кремезний, з приподнятою головою, його дужий голос чути далеко. Від ім’я колгоспного селянства він дякує партії та уряду за ту велику честь, якою вони вшанували Чапаєвку відкриттям великого свята.
Образ тов. Прокопенка, колись червоного партизана, а тепер парторга, з його своєрідними особливостями, глибоко запав в мою акторську душу. Я буду дуже радий, коли мені пощастить в одній із майбутніх моїх ролей показати т. Прокопенка на екрані.
За 20 хвилин урочисто прибрано зал був повний молоді, пісень, веселого гомону. Голова тресту „Українфільм“ т. Кудрін відкриває кінофестиваль. По ефіру, в усі кінці УСРР, під грім аплодисментів та бадьорих вигуків „ура“, несуться привітання любому вождю великому Сталіну.
Зал тремтить від радості, від щасливого життя. З президії бачимо сотні блискучих очей. Хочеться вигукнути на весь світ: „Хто посміє?..“ Урочисту частину закінчено. Тов. Прокопенко оголошує перерву, після якої розпочинається перегляд звукового фільма „Чапаєв". „Чапаєв" перший і вперше порушить мовчанку досі німого тут екрану. Німий заговорить голосом людини, ім’ям якої пишається їх село. Це оголошення потопає в морі аплодисментів, які переходять знову в веселі пісні. Про те, як сприймала колгоспна молодь і старі „Чапаєва*, добре і докладно розповіла наша преса, так що мені нема чого більше додати, крім кількох конкретних думок колгоспників, висловлених після перегляду.
— Такої картини я в житті не бачив. — А в мене і сльози котилися. — Спасибі вам, що показали нам „Чапаєва". — Я вже старий і ніколи не думав, що дождуся побачити таке чудо.
Після картини виступив піонерський хор, якому акомпанувала струнна капела. Диригував учитель т. Дем’янівський, конферувала вже всім відома піонерка Уляна Шевченко. Поміж піснями виступали діти зі своїми власними творами. Уляна оголошує наступний номер — пісню „Квітуча Чапаєвка“, слова якої написав учень 8-го класу. Хтось із гостей в залі запитує, чия музика. Тов. Дем’янівський скромно відповідає: — Музику написав я.
Свої поети, свої композитори, свої художники, свої актори, свої музиканти, юні таланти, діти колишніх наймитів, бідняків, „нездатних“ колись ні на яку творчість І От як би буржуазні пророки, що віщують „нездатність і безсилля“ пролетаріату та сільської бідноти, побачили б і почули б сьогоднішню чапаївську дитячу мішану капелу, цю одну краплину нашого великого бурхливого океану, що зветься СРСР! А діди наші! Діди сивобороді — Чапаєвці. їм не сиділось на печі в ці святкові дні, коли їхні діти, внуки, правнуки гуляли на кінофестивалі. Вони послали делегацію до комісії проведення цього свята.
— Що ж це, мовляв, за неувага така до нас, стариків? Покажіть і нам кінокартини, бо ми їх зроду не бачили...
Настав вечір. Знову електричні гирлянди запалали на фасаді театру. Ідуть діди зі своїми бабунями, узявшись під руки, боязко ступають по східцях до колишньої своєї церкви. Входять до залу, скидають шапки і довго мнуть їх у своїх руках. їм ніяково трохи з незвички, бо тут колись був іконостас, ікони, до яких вони хрестились, молились усе життя... Все більше і більше надходить людей. І ніяковість сама по собі зникає. Гасне світло. А на тому місці, де стояв колись іконостас, на білому полотні з’являється напис: "Щаслива юність“
Ми знаємо вже з газет, якими оплесками старики та бабуні зустрічали вождів народу, як вони не хотіли виходити з театру по закінченні картини, як вони дякували комісії за „Щасливу юність“, бо й вони, за їхнім висловом, разом з нею помолодшали на багато років. Те, що вони бачили на екрані, було для них якимсь нечуваним дивом.
Вийшовши з театру, вони згуртувалися і веселими жартами та обережними дотепами виявляли свою пробуджену молодість. Найменший дідусь з підстриженими вусами, закручуючи цигарку, протягнув надтріснутим тенорком: — Д-д-а-а... Чувствує моя душа, що ніч сьогоднішня для многих стариків у безсонницю ввійде... Дотепні жарти наших добрих стареньких дідків є ніщо інше, як вираз великого задоволення, а тому не будемо ображатись на них. Нехай жартують! Нехай радіють!
Бо може за все їхнє життя ця радість прийшла до них уперше. Другий день кінофестивалю закінчено. Керівники та колгоспники села Чапаєвки просять усіх гостей на товариську вечерю. Присутні за багатим довгим столом виголошують перший тост за здоров я товариша Сталіна. У теплій сердечній розмові минає час. Тов. Прокопенко під вражінням тільки-но переглянутого "Аерограда"звертається до всіх присутніх через мене, „партизана Глушака“, з коротким словом: — Тов. Шагайда! Ви в „Аерограді“ убили багато тигрів. Я теж колись убивав їх по 12 штук. А оцей, — вказуючи на голову колгоспу тов. Клименка, — убивав їх по одному і теж не менше вбив, ніж я. Так що, коли на нашу батьківщину нападуть хижі звіри, ми всі як один підемо на охоту! За нами під’їхали колгоспні підводи, щоб одвезти декого з нас до вокзалу. Дві години ночі. По м’якій піщаній дорозі мчать наші вози. У них запряжені білі баскі коні. Такими кіньми їздив колись, — казали люди, — тільки Ілля-пророк на небі. А сьогодні їздимо ми. Добрі коні. Гарний колгосп! Хороші люди в ньому! Хай живуть такі Чапаєвки по всій земній кулі!

