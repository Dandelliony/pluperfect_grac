«Кінематограф через сорок років» 
Міркування й доповідь англійського вченого П. М. Роджета „про стійкість зору щодо предметів, які рухаються“, (1824) створили грунт для досліджень, у цій галузі, англійських фізиків Д. Ф. Гершеля і М. Фарадея та для створення „тавматропа“ д-ра Фітона (1825). Тавматроп (картонний кружок, який швидко обертається; на одній його стороні намальована клітка, а на другій — пташка) став тим „кіноапара том“, при допомозі якого нерухомий малюнок „оживав“ і створювалась ілюзія руху. 
Слідом за тавматропом з’явились „живе колесо“ (або „фантоскоп“) бельгійського фізика Плато і „стробоскоп“ австрійського професора математики С. Штампфера (1832). У 1843 р. англієць Найлор запропо нував апарат, який являв собою ком бінацію стробоскопа з проекційним („чарівним“) ліхтарем Афанасія Кірхнера (1646 р.). Апарат Найлора поро див роботи: Ухаціуса (1845—1853), Дю- боска, Біля, Броуна (1869), Гейля (1870) і, нарешті, „Паксиноскоп“ Еміля Рейно (1877—1882). 
Саме в ці роки, коли провадились шукання і вдосконалення засобів оживлювати малюнки, був зареєстрований винахід Дагера і Ньєпса — фотографія (1839 р.). Якщо спершу для стробоскопічних апаратів брали малюнки, намальовані рукою або надруковані у друкарні, то вже у 1857 році Плато пропонує для стробоскопів брати фото графічні знімки, досить тоді розповсюджені. У 1871 році доктор Медокс виготовляє перші бромо-срібні сухі фотоплатівки. На зміну цим платівкам фірма „Істмен і Уокер" у 1888 році починає випускати целулоїдну плівку, покриту світлочутливим шаром. 
У 1877 році американський фотограф Мейбрідж випустив серію фотознімків, які давали 24 послідовні фази руху коня, який біжить. Вже у 1889 році Фрі- зе-Грін і Івенс випускають свій перший апарат для серійного фотографування на целулоїдній плівці. 
У 1888 й 1889 р.р. Диксон на апараті „кінематограф“ робить для Едісона у павільйоні „Чорна Марія“ знімки, які потім демонструвались апаратом Едісона „кінетоскопом“ (1891—93 р.р.). 
У лютому 1895 року брати Луі і Огюст Люм’єр беруть патент на апарат з переривчастим рухом плівки, який досягається при допомозі „грейфера“. У березні цього ж року Луг Люм’єр розповів про свій винахід на засіданні Товариства заохочення національної промисловості. Свою доповідь Люм’єр доповнив демонстрацією фільми, знятого ним самим, „Вихід робітників з фабрики“. 
Нарешті, в суботу 28 грудня 1895 р. в підвалі паризького „Гранд-Кафе“, в будинку № 14, на бульварі Капуцинів, відбувся перший громадський пере гляд кіно-програми, випущеної братами Люм’єр. 
Цей день є загальновизнаною датою народження кінематографії. 
До цього дня людство прийшло не рівними шляхами десятиріч напруженої праці фізиків, хеміків, математиків і природознавців усіх країн світу. Кінематограф братів Люм’єр став найвищим синтезом складних шукань і спроб, відправними точками яких були „каме ра обскура“ і „чарівний ліхтар“, спосте реження над світлочутливістю солей срібла й здібність людського ока, про яку знав уже Птоломей, зберігати на якийсь час зорові враження. 
Луї Люм’єр є винахідник апарата, який ліг в основу всієї пізнішої кіно апаратури. Його перший знімальний апарат був одночасно і копіювальним та проекційним апаратами. Луї Люм’єр перший „закрутив ручку“ з тією самою швидкістю, з якою вона крутилася всі наступні роки, аж до приходу звукового кіно включно. 
Луї Люм’єр був першим кіноопера тором, який з єдиним об'єктивом зняв на 15-метровому ролику плівки свій пер ший фільм „Вихід робітників з фабрики“. Він сам також знімав „Прихід венсенського поїзда“ і „Сніданок дитини“. Він перший показав на екрані хвилі моря і знайшов смішне для кіно, показавши „Политого поливальника“. 
Будучи винахідником і інженером-конструктором, Луї Люм’єр є одночасно — оператор, режисер і сценарист, який показує на екрані можливості кінематографа. У діяльності Люм’єра ви різнилися два елементи кінематографії — техніка і мистецтво — ті елементи, розвиток яких дійшов згодом такого високого ступня. 
Навколо винаходу Люм’єра розгорілася хижацька лихоманка. З’явились десятки „винахідників“, які намагалися присвоїти собі авторські права на винахід кінематографа. 
Розвиток кінематографа відбувався надзвичайно швидко. За дуже короткий час кіно дійшло до всіх закутків світу. Разом з ним зростали підприємства, що повинні були дати сировину для кіновиробництва, а також підприємства, що виробляли ці фільми і конкурували між собою та змагалися за завоювання глядача. За короткий час народились нові галузі промисловості. Ми маємо на увазі, найперше, підприємства, які виробляють знімальну, освітлю вальну, копіювальну й проекційну апаратуру, оптику, негативну й позитивну плівки. Ці підприємства диференціюються і продукція їх швидко зростає як кількістю, так і якістю. 
Навіть поверхове ознайомлення з процесом удосконалення технічних компонентів, які беруть участь у творенні фільма, показує, які надзвичайно великі успіхи досягнуто в цій галузі. Ці успіхи тим дивніші, що їх доводиться розглядувати не в безперервному розвитку, але з погляду порушення цієї безперервності роботами над розв’язанням вузлових проблем кінематографії. Ці проблеми — звукове, кольорове стереоскопічне і телекіно. Розв’язання їх потребує грунтовної переоцінки і пере будови всього раніше зробленого. Ще недавно ці проблеми відносили до проб лем майбутнього. Сьогодні проблема звука вже є „кіносьогодні“, проблема кольору — „кінозавтра“ і проблема стереоскопії — „кінопіслязавтра". Лише проблема телекіно, хоч вона вже принципово розв’язана, все ще штучно гальмується через ті причини, які затримують розвиток більшої частини людства. Ці причини — конкуренція і сек-ретництво капіталістичних фірм, які до сьогодні, покищо, були піонерами стереоскопічного кіно. 
Дуже цікаво те, що в розв’язанні проблеми кольору і об’єму у кіно Луї Люм’єр брав активну і безпосередню участь. До дня 40 річного ювілею свого геніального винаходу Люм’єр прийшов з теоретичним і практичним розв’язанням об’ємного кінозображення. У березні 1935 року Луї Люм’єр зняв перший рельєфний фільм. 
З перону вокзалу Ля Сіота, з яко го рівно 40 років тому він зняв 15-метровий „фільм“ „Прихід венсенського поїзда“, Луї Люм’єр зняв свій перший стереоскопічний фільм, у якому показується прихід того самого поїзда. 
Прекрасний документ до свого влас ого ювілею!
Цей документ красномовно свідчить про винахідницьку і творчу невтомність 71-річного Луї Люм’єра, який продовжує й тепер свою роботу, таку неоцінимо велику для розвитку наймасовішого з мистецтв.

