«Грицю, Грицю, до роботи»

На стіні вуглем намальований Гриць.
Подерті чоботи. Шикарний бант „метелик“. Кепка по-молодецьки на самій макушці. Неприродно задираючи ноги,
женеться за якоюсь колгоспною красунею. З рота в нього вилітають слова:
„Робота не втече...
Над карикатурою чорне: „Грицю!!!
Ти темна пляма на нашій ударній бригаді“.
Під карикатурою віршик:
„Ой, не ходи, Грицю,
Та й за кожною спідницею,
Бо через тії спідниці
Трудоднів не маєш, Грицю.
Зібрались коло карикатури хлопці,
дівчата. Бригада...
Бригадир сумно подивився на портрет Гриця і розвів руками.
— Ну, що нам, хлопці, з Грицем
робити?..
Хлопці всі разом почухали в потилиці, закрутили чуби, засміялись, зітхнули і знов задумались...
Із стіни зухвало всміхався Гриць,
ухопивши переслідувану ним красуню
за спідницю...
І раптом меткий, вихрастий хлопець
закричав:
— А я знаю!..
Хлопці обступили його...
Вихрастий натхненно заявив:
— Знаю, як Гриця провчити!..
Хата Гриця. Гриць перед дзеркалом приводить у порядок свій не дуже то блискучий, як і слід лодареві, туалет.
Розправляє свій шикарний бант, браво надіває кепку набакир і перевіряє
наслідки своєї роботи в дзеркалі...
Але дзеркало має дивну властивість — у верхній половині здовжувати,
а в нижній — потовщувати фізіономію...
Ні худий Гриць, і ні товстий не задовольняють нашого героя. Він намагається в центрі дзеркала примирити
обидві крайності, але в центрі справи ще гірші. Відображення Гриця дуже
вже подібне до бригадної карикатури...
Гриць перевів сумний погляд на свої
чоботи...
Почищені, вони блистять, але з носка лівого чобота видно великий палець
Гриця...
Гриць, випускаючи серію зітхань,
одне одного важче, бере ваксу, щітки і...
густо вкриває палець ваксою. Палець стає невидним...
Гриць задоволено випростується. До
слуху його доноситься тонке бренькання балалайки і пісня:
„Грицю, Грицю, до роботи!
В Гриця порвані чоботи“...
Гриць, метнувши похмурий погляд
на свої чоботи, виглядає у вікно...
На вулиці порожньо. Нікого немає...
Гриць повертається до свого туалету,
але...
Пісня доноситься з другого вікна:
„Грицю, Грицю, до телят!
В Гриця ніженьки болять...
Гриць уже занепокоєно поспішає до
вікна...
По вулиці, обнявшись, ідуть двоє дівчат. Можливо, це вони співали...
Гриць виходить з хати. Замикає її...
Недалеко, спиною до Гриця, стоїть
група людей...
Це вони рвуть струни балалайки і
співають:
„Грицю, Грицю, молотити!
Гриць нездужає робити“...
Гриць, остаточно запідозривши, що
тут щось не те, поспішає відійти...
...Дітлахи, що порпаються у поросі
посеред вулиці, теж, наче не дивлячись
на Гриця, зустрічають його куплетом:
„Грицю, Грицю, врубай дров!
Кахи-кахи, нездоров“...
Чомусь з вікон усіх хат, повз які проходить Гриць, висовуються молоді,
старі, всі застуджені, кашляють і всі
потихеньку співають:
„Грицю, Грицю, роби хліб!
Кахи-кахи, щось охрип“...
Гриць, не витерпівши, прожогом кинувся вверх вулицею, а вслід йому доносилися слова все тієї ж пісні, які наче батогами підганяють Гриця.
Цю пісню грає хлопчик, сидячи верхи
на тину і щодуху дуючи у губну гармонію...
...Цю пісню хрипить патефон у чиємусь вікні...
Гриць, щосили працюючи ліктями, біжить...
Він прибіг на околицю...
Тут він побачив дівчат...
Вони зустрічають його привітливо...
Але чомусь усі співають:
„Грицю, Грицю, до Марусі!
Зараз, зараз уберуся...
Грицю, Грицю, хоч жениться?
Не можу одговориться“...
Гриць розгублено почав кидатись.
Він побачив... Галю, що гойдається на
гілці дерева...
А дівчата вже співали:
„Грицю, Грицю, кого взяти?
Краще Галі не зіскати"...
І тоді Гриць, плачучим голосом, стараючись все повернути на жарт, спитав:
— Галю, серденько моє,
Чи підеш ти за мене?
1 Галя, розгойдуючись і сміючись,
проспівала:
„Стидкий, бридкий, не люблю,
1 за тебе не піду!“
Гриць у комічному розпачі стукнув себе кулаком у потилицю.
На колгоспному подвір’ї... працює
ремонтна бригада... з колгоспної молоді
(та, що коло карикатури збиралась).
Стукають молотки...
Пронизливо риплять напильники...
Меланхолійно співає пила... і важко
бухають молоти в кузні...
...До скриньки з інструментом скромно, остерігаючись, підійшов Гриць.
Хлопці оглянулись і знов мовчки
взялись за роботу...
Але Грицькові видалось, що... у
шипінні фуганків... в альтовому перестуку молотків... у дискантовому . витті
 пили... і в басовому буханні молота. . звучить все та сама ненависна
пісня...
Гриць рвонувся...
Схопив залишений ним зрання інструмент...
І шалено запрацював.
Він стукав молотком не в лад загальному ритмові, намагаючись перекрити
 пісню, що звучить в інструментах...
— Грицю!., сказав бригадир...
Гриць здригнувся, випустив інструмент
і затулив вуха...
Але хлопці були серйозні. Вони не
співали...
Бригадир ласкаво сказав:
— Нічого, Грицю, крий далі...
Хлопці почали усміхатися...
Гриць зрозумів. Він з полегшенням
зітхнув, схопив молоток і застукав у
лад загальному ритмові...
Бригадир, дуже серйозний і ласкавий,
ганчіркою стер із стіни карикатуру на
Гриця...
А Гриць стукав молотком. І хоч у роботі, як і раніш,звучала та ж сама
пісня, але Гриць не боявся її. Він усміхався і працював.

