«Сорок років кінематографа»
Радянська кіногромадськість готується наприкінці грудня урочисто відсвяткувати 40-річчя з дня винаходу кіноапарата. 
Умовною датою народження кіно, як відомо, є день 28 грудня 1895 року, коли в Парижі на бульварі Капуцинів був даний перший прилюдний і платний сеанс демонстрування винаходу французьких інженерів братів Августа і Людовіка Люм’єрів. 
Винахід бр. Люм’єрів був названий „кінематограф“ (від грецьких слів „кінема“ — рух і „графо“ — пишу, малюю). 
Кінематограф Люм’єрів був, кажучи по суті, апаратом, який давав змогу одержувати на великому екрані збільшене, рухоме зображення через демонстрування серії маленьких діапозитивів, розташованих на целулоїдній стрічці і одержаних фотографуванням. 
Ефект „кінематографа“ або „рухливої фотографії“, як її тоді називали, є одним з видів використання т. зв. „стробоскопічного ефекту“, основаного на здібності „пам’яті зору“, властивій людському окові. 
Над удосконаленням стробоскопічних апаратів (з яких перший був збудований у 1823 році) трудились протягом XIX сторіччя сила різних учених і винахідників. Зокрема над удосконаленням стробоскопа працював і Едісон, що в 1889 році створив свій „кінетоскоп“. 
Кінетоскоп, проте, допускав створення лише невеликого кінотеатру, ящикового типу, до того ж для одного тільки глядача. 
Отже, кінетоскоп був дуже далекий від повного і правильного розв’язання завдання створення апарата для стробоскопічного аналізу і синтезу рухів. 
Тільки „кінематограф“ Люм’єрів дав справжню відповідь на завдання, поставлене перед ростучою кінотехнікою всією сучасністю. 
Винахід Люм’єрів був остільки органічний, остільки продуманий, що безконечна кількість проєкційний і знімальних апаратів усіх видів, систем і марок, сконструйованих за 40 років існування кіно, незмінно основані на винаході Люм’єрів, незмінно в основі своїй виходять з передумов і елементів, що є в люм’єрівському апараті. 
Тому є достатні підстави вважати 28 грудня 1895 року днем народження кіно. З цього дня стала поступово збільшуватись мережа спочатку пересувних, а потім стаціонарних кінотеатрів. З цього дня стало поступово рости і завойовувати певне місце в соціально-класовій практиці суспільства нове мистецтво. 
Винахід бр.Люм’єрів був закономірним наслідком складного і різноманітного шляху розвитку кінотехніки, починаючи з винаходу камери-обскури, відомої ще в давні часи, і кінчаючи спробами Едісона і ФрізеТріна створити синтез проекційного і знімального апарата. 
Та обставина, що винахід бр. Люм'єрів був зроблений наприкінці XIX ст., була історично зумовлена високим рівнем розвитку науки і техніки в період промислового капіталізму. Але те, що винайшли кінематограф саме Люм’єри, це було великою мірою випадково, бо крім бр. Люм’єрів над розробленням апарата, що синтетично об’єднує знімальний і проекційний апарати, працювали одночасно з ними кілька десятків інженерів, техніків і винахідників. 
Братам Люм’єрам удалось створити апарат, придатний для аналізу і синтезу рухів, досить вдалої конструкції, придатної для масового виробництва і поширення, зокрема їм удалось створити в знімальному апараті новий вид переривисто - подаючого механізму — вилочний захват („грейфер“). 
Винахід бр. Люм’єрів був дуже скоро оцінений буржуазними підприємцями не тільки як технічно досконалий апарат, а й як джерело прибутку і надприбутку. 
Через кілька років після винаходу Люм’єрів з’явились підприємці, що обстоювали свої права на пріоритет у справі винаходу кінематографа. 
До них належали Едісон в Америці, Роберт Поль в Англії, Макс Складанов- ський і Оскар Месстер у Німеччині. Едісонові навіть удалось взяти, на деякий час, патент на виключне право виготовлення й експлуатації проекційної знімальної апаратури на території Західної Европи. 
Був дуже поширений погляд на кіномистецтво перших років його існування як на технічний атракціон. Багато хто вважав і вважає, що перші кінофільми, зняті Люм’єрами в 1895 році, були лише технічним експериментом, що кіно стало мистецтвом багато пізніше. 
Цей погляд абсолютно неправильний, оскільки вже в перших фільмах була зроблена спроба образного пізнання і відтворення дійсності. Навіть перші твори Люм’єрів—короткометражні фільми в 20—25 метрів — були творами, правда, примітивного, але все ж таки мистецтва. 
Більше того: всі ці твори належали до певних жанрів кіномистецтва і виконували, так чи інакше, певну соціально-класову функцію. 
Наприклад, демонстрована 28 грудня 1895 року короткометражна „Вихід робітників з фабрики Люм’єрів“ була зразком хронікального фільма того часу. 
В перші роки існування кіно йому довелось пройти складний і тернистий шлях від перших „кіносеансів“ в ярмаркових балаганах до створення чудово устаткованих стаціонарних кінотеатрів в центрі крупніших міст Европи і США. 
Історія кіно до 1910 р. є певною мірою історія визнання кіномистецтва як нового потужного знаряддя агітації і пропаганди, як нового могутнього способу впливати на широкі маси глядачів, історія визнання кіновиробництва як нового засобу експлуатації, як нового джерела одержувати капіталістичний прибуток. 
Коли кіно існувало ще „на задвірках“ великого мистецтва (театр, малярство, література тощо), коли кіносеанси давались у формі окремих „номерів“ строкатої програми театрів вар’єте, а іноді і просто балаганів, — багато хто виступав проти нього, заперечуючи кіно як мистецтво. 
Проте, заперечуючи на словах кіномистецтво, буржуазія на ділі дуже спритно користувалась ним для своїх цілей. 
Не малу боротьбу довелось витримати кіно і з представниками інших мистецтв, зокрема з театральними діячами, які, з одного боку, почували в кінематографії серйозного конкурента, а з другого — аргументували своє негативне ставлення до кіномистецтва справді низькою якістю кінопродукції тих років. 
Трагедії Шекспіра і „Политий поливальник“, Сальвіні і Свістулькін, Олександр Моіссі і Полідор справді були дуже невигідними для кіно зіставленнями. Тоді в кіно грали або погані театральні актори, що погано розуміли специфіку гри перед об’єктивом, або красиві натурники і натурниці, що культивували занепадницьке мистецтво „пози і настрою“ (Есперія Сантос, Ліна Кавальєрі, Піна Мінішеллі, Альміранте Манзіні тощо). 
Проте, коли кіномистецтво і кіновиробництво досить зміцніли, коли для роботи в кіно почали організовано запрошувати кращих майстрів театру і літератури, художня якість кінематографічного спектакля значно піднеслась. 
З’явились перші кінорежисери (Каль- мет, Урбан Гуд), з’явились перші кіноактори, які заклали міцний фундамент для теперішньої екранної майстерності (Аста Нільсен, Вольдемар Гаррісон, Єва Томсон, Роберт Дінзен), відтиснувши на другий план колишні „кінозорі“, що доти створювали не стільки образи, скільки ефектні пози „для листівок“. 
У роки імперіалістичної війни значно виросло і зміцніло американське кіновиробництво, яке надовго посіло командні висоти в розумінні підкорення собі ринку прокату. В період повоєнної кризи, наприклад, на німецьких і французьких екранах демонструвались переважно американські фільми. 
Але й американська кінематографія, яка набагато випередила і кількісно, і якісно західноєвропейське кіномистецтво, на всьому шляху свого 40-річного розвитку культивувала всіляке утвердження ідей капіталістичного суспільства; на базі чудово устаткованих кінопідприємств, в умовах доведеної до межі капіталістичної раціоналізації виробництва розцвів пишний пустоцвіт реакційного ублюдочно занепадницького мистецтва. 
Весь шлях буржуазної кінематографії в цілому від „Виходу робітників з фабрики Люм’єрів“ (1895) до фільма „Хай живе Вілла“ (1935) є шлях тенденційного перекручування дійсності, шлях старанного маскування протиріч капіталістичного суспільства, що розкладається. 
Зразки буржуазного мистецтва, продемонстровані на московському кіно фестивалі в 1935 році („Петер“ Кестерліца, „Королева Хрістіна“ Мамульяна, „Пансіон Мімоза“ Жака Фейдера і ін.), є живе ствердження вищесказаного. 
Але поруч з ростом кричущих протиріч капіталізму „нестримно і неухильно росте число представників науки, техніки, мистецтва, які переконуються в необхідності заміни капіталізму іншим суспільно-економічним ладом і яких „страшні труднощі“ боротьби радянської Росії проти всього капіталістичного світу не відштовхують, не лякають, а, навпаки, приводять до свідомості неминучості боротьби і необхідності взяти в ній посильну участь, допомагаючи новому подолати старе“. (Левів, XXVII, 275). Цей зріст художників, що переходять від некритичного оспівування „принад* капіталістичної культури до критики протиріч капіталізму, спостерігається і в буржуазному кіномистецтві. Досить назвати Чарлі Чапліна, Еріха Штрогейма, Поля Фежо, Луі Бунуеля, Рене Клера, Піля Ютці і ін. 
З виступами цих окремих художників проти капіталізму буржуазна громадськість систематично бореться, не нехтуючи при цьому ніякими засобами, починаючи з вигнання режисера з виробництва (як було, наприклад, з Штрогеймом) і кінчаючи методами відвертого фашистського терору. 
Подібно до того, як увесь світ тепер розколотий на дві частини — капіталізм і соціалізм, де пролетаріат переможно будує безкласове суспільство, світова кінематографія теж розколота на два протилежних табори — кінематографію буржуазну, фальшиву, що скочується в болото контрреволюції, містики й ідеалізму, і кінематографію радянську, єдину кінематографію в світі, яка говорить правду про дійсність, яка є справжнім знаряддям пізнання і перебудови світу. 
На венеціанській кіновиставці (1934 р.) і на московському кінофестивалі (1935 р.) радянське кіномистецтво одержало ряд блискучих творчих перемог. 
Урочисто святкуючи 40-річчя винаходу Люм’єрів, радянська кіногромадськість відзначає політичне значення цього винаходу, що став історично зародком „наймасовішого, найважливішого з мистецтв“, яке в руках радянської влади стало „величезною неоцінимою силою, яка, маючи виняткові можливості духовного впливу на маси, допомагає робітничому класові і його партії виховувати трудящих у дусі соціалізму, організовувати маси на боротьбу за соціалізм, підносити їх культуру і політичну боєздатність“. (Сталін).

