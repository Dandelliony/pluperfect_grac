«Новий звукозаписуючий апарат»

В наслідок дальших робіт по вивченню й аналізу роботи різних конструкцій осцилографів і стрічкопротяжних механізмів в 1932 р. ми розробили і збудували новий звукозаписуючий апарат Н-3, в якому була зроблена спроба дати апарат сучасний якістю записаного звуку і експлуатаційними показниками. Відтоді випущено (1935 р.) ряд моделей цього апарата.
Зупинимось докладніше на описі останньої моделі апарата Н-7 системи автора.
І. Осцилограф 
На мал. 1 дано загальний вигляд осцилографа. Електромагніт з оптичною системою і освітлювач укріплені на спільній підставці, яка з допомогою двох гвинтів може пересуватись по вертикалі і горизонталі відносно стрічкопротяжної частини. При розрахунку і конструюванні магнітопроводу мали на увазі одержати в зазорі між полюсами електромагніта якнайвище магнітне поле.
Звукозаписуюча апаратура, одержала наша промисловість на першому етапі свого розвитку, малі ряд серйозних якісних і експлуатаційних недоліків. 
Дослідна лабораторія київської кінофабрики поставила собі завдання на основі аналізу недоліків наявної апаратури піднести якість звукозапису і дати кінопромисловості нову апаратуру з вищими виробничими показниками.
Необхідно було поліпшити частотні властивості модулятора, доводячи діапазон записуваних частот до 80—8000 пер. сек. 
Далі, необхідно було зменшити нелінійні перекручення запису, які залежали, поперше, від властивостей осцилографа 1, подруге, від нерівномірності просування плівки у звукозаписуючому апараті.
Нарешті, треба було дати виробництву апарати не лабораторного типу, які потребували старанного догляду і були ненадійні в роботі, а машину просту, стійку і компактну.
Перші наслідки ми одержали, перевівши осцилограф системи А. Ф. Шоріна на новий метод запису через застосування кольчуг алюмінієвої нитки з сухим демпфуванням. Піднесення частотної характеристики в місці резонансу Суло використане для компенсування втрат високих частот в наслідок кінцевої ширини щілини і Фотографічних процесів *.
Цей метод запису тепер дуже поширений на фабриках Союзу. Ми розглядали підвищення (кількісне) магнітного поля як головніший метод поліпшення якості осцилографа. Справді, збільшуючи магнітне поле, ми, поперше, збільшуємо чутливість осцилографа. Відомо, що чутливість осцилографа росте пропорціонально квадратові магнітного поля. Подруге, зменшуються нелінійні перекручення при записі, бо через нитку тече менший струм і, значить, нитка менше нагрівається.
Нарешті, високе магнітне поле має вирішне значення для демпфування нитки. Як відомо, нитку осцилографа потрібно демпфувати для того, щоб уникнути шкідливого впливу її власного резонансу на запис звуків. При магнітному полі порядку 30.000 гаусів осцилограф дістав нову якість — без усякого штучного демпфування лише за рахунок росту її опору можна створити таку частотну характеристику, при якій піднесення при резонансі на 8000 пер. сек. становитиме рівно стільки, скільки треба для компенсації фотографічних втрат. Таке розв’язання питання демпфування є, на нашу думку, найдосконалішим, бо всяке інше демпфування ускладняв роботу з осцилографом і робить її нестабільною.
Мал. 2 Кольчуга алюмінієвої нитки, виготовлювана в нашій лабораторії, дозволяв працювати при резонансі значно вищому 8000 пер. сек., але резонанс вигідніше вибирати близько 8000 пер. сек. При цьому сумарна характеристика виходить практично прямою (в діапазоні 80—8500 пер. сек).
Цей метод компенсації високих частот має ряд переваг перед методом компенсації сильно демпфованої нитки через відповідну корекцію підсилювача (метод, застосований в „Кінапі“). А саме: заощаджується принаймні один каскад у підсилювачі, бо осцилограф виходить 15—18 чутливіший і спрощується робота з апаратом через відсутність потреби демпфувати маслом нитку. Саме демпфування виходить цілком стабільним, незалежним ні від температури масла, ні від положення крапельки масла. Нитка при 100% модуляції осцилографа потребує 0,11 ампера, що відповідав 0,013 *й потужності, витрачуваної підсилювачем. В магнітному полі розташовані дві нитки, які утворюють собою світловий клапан. Одна нитка служить для власне запису, а друга — для закривання прозорої частини звукової доріжки („редуктор шуму“). Натягнення ниток робиться особливими гвинтами, що є зовні осцилографа.
Ряд поліпшень у технологічному процесі виготовлення нитки дозволили довести її міцність до 56 кл/мм. кв., що перевищує міцність закордонної нитки. Потрібну міру натягнення ниток знаходять за генератором. Наявність в осцилографі двох ниток і поділ функцій пишучої нитки і екрануючої має ті переваги, що на пишучу нитку не накладається постійна складова струму від «редуктора шуму“, чим зменшується її нагрівання; крім того, є змога натягати нитку «редуктора шуму' на нижчу частоту, чим зменшується витрата потужності на її відхилення.
Мікрооб’єктиви, виготовлювані ленінградським дослідним оптичним заводом ВООМП, ми беремо в залізні оправи, щоб збільшити перекрій заліза в наконечниках. Ми особливо відзначаємо, що упередження проти застосування радянської оптики у звукозаписуючих апаратах ні на чому не основане. Якість оптики і різкістю зображення і світлосилою практично не відрізняється від закордонної, маючи перевагу перед останньою деякими оптичними даними. Циліндрична лінзочка ахроматична, виготовлення якої останнім часом освоїв той самий завод ВОСМП. Освітлювач з лампочкою ГО33 може переміщатись у трьох напрямках, забезпечуючи правильне положення нитки відносно оптичної осі навіть при нестандартній лампочці.
Вся конструкція осцилографа розрахована на максимальну простоту виготовлення й обслужування. Для цього вжито заходів до зменшення кількості деталей. Вся система ниток і органів управління розташована на замикаючій планці, що забезпечує і легкість розбирання осцилографа.
II. Стрічкопротяжний механізм 
Зараз можна вважати встановленим, що зубчастий барабан, навіть дуже точно механічно виконаний, не може забезпечити плівці рівномірного руху. Підрахунки показують, що при нормальній плівці і доброму зубчастому барабані на 16 зубів виходять коливання швидкості плівки з частотою 96 пер. сек. і амплітудою близько З мм/сек. Це дасть великі перекручення в звуку, хрипи Тощо. На початку розвитку техніки звукозапису з цим мирились, бо всі механізми в звуковідтворенні, в тій чи тій формі, як провідний елемент, мали той самий зубчастий барабан. Тому не було особливої рації ставити при записі підвищену вимогу, яку не можна реалізувати в проекції. Коли вросли вимоги до якості звуку, коли удосконалились проекційні злагодження, такий стан став неможливим і майже всі конструкції стрічкопротяжних механізмів запису передбачають фільтрацію поштовхів, що їх викликають зубці провідного барабана. Приступаючи в 1931 році до розроблення нової системи стрічкопротяжного механізму, ми поставили перед собою завдання забезпечити плівці рівномірний рух, вільний від коливань швидкості низької частоти (умова обов’язкова для кожного стрічкопротяжного механізму) і від нерівномірностей, що їх викликають зубці провідного барабана. Завдання розв'язав запис на гладкому барабані, який веде за собою плівка.
 Барабан з маховиком становив один елемент механічного фільтра (маса), а ділянка плівки від зубчастого барабана до гладкого становила другий елемент (гнучкість). Така система при правильно вибраних елементах і з відповідним демпфуванням забезпечує добре згладжування поштовхів від зубчастого барабана. На одній осі з гладким барабаном сидить маховик. Його завдання — водночас збільшити момент інерції гладкого барабана і охоронити систему від гойдань, які неминуче виникають у всякій слабко демпфованій системі, що складається з маси і гнучкості. В середині коробки є важке кільце, простір між стінами коробки і кільцем заповнений маслом. Механічні властивості такої системи ми докладно вивчили теоретично і експериментально. Таку систему дуже легко зробити аперіодичною при одночасному доброму згладжуванні коливань швидкості плівки з різних причин.
Тихохідний мотор, добре виконаний, дає на своєму валу таку рівномірність кутової швидкості, яку можна мати від швидкохідного мотора з редукторами лише при дуже доброму фільтрі. Крім того, ротор тихохідного мотора має хороші демпфуючі властивості за рахунок струмів у короткозамкнених витках ротора. Створити ж добре, стійкодіюче демпфуюче пристосування у фільтрі — нелегко.
Оптичне влагодження дає змогу точно фокусувати щілину на плівці, а також зміняти її нахил і розташування на доріжці. Апарат, відрегульований й сфокусований при збудовані, не потребує від оператора в роботі ніякого додаткового регулювання. Касети на 300 метрів взаємозамінні, кріпляться на апараті одним гвинтом. Для обліку видаткування плівки на передній стінці є метро-метр. Апарат має синхронну засвітку і дирокол.
III. Загальна конструкція
Загальне розміщення деталей і органів управління зроблено так, щоб можливо спростити обслужування апарата. Апарат універсальний з того погляду, що однаково придатний і для роботи в стаціонарних умовах, і для пересувки. Тому приділено особливу увагу наданню апаратові невеликого габариту і розміщенню всіх органів контролю й управління в самому апараті.
На мал. 2 дано загальний вигляд апарата, Всі деталі розміщені на коробчастої форми алюмінієвій підставці, в середині якої зосереджені органи контролю й управління. Мотор вмонтовано в середину апарата, що значно зменшило його загальні габарити. Всі вимикачі розміщені поруч у тому порядку, в якому вони повинні вмикатися, чим усувається можливість неправильного вмикання або пропуску будьякої операції. Касети при перевезенні укріпляються за осцилографом в особливому касетотримачі.
Ми показали раніше, що для того, щоб одержати добру якість запису відносно частотних властивостей, нитку осцилографа треба натягнути на цілком певну частоту. Тому ми всі наші апарати забезпечуємо невеликими звуковими генераторами, які замонтовані в підставці апарата. Для того, щоб можна було контролювати, як іде запис звуку під час самого фільмування, в апараті є прилад (так звана „розвертка“), який дозволяє не тільки добре бачити величину амплітуди нитки, а також і характер запису. Розвертка зроблена дуже просто, проте забезпечує добру роботу. Простота конструкції наших апаратів дозволила успішно здійснити збудування ряду серій цих апаратів в експериментальних майстернях київської кінофабрики. Апарати будуються для київської кінофабрики, звукова база якої протягом ряду років користується нашими апаратами, і на замовлення кінофабрик Ленінграда й Одеси. Всього за три роки збудовано і здано в експлуатацію наших звукозаписуючих апаратів 14 штук, з них за останній рік 9 штук. Будівництво апаратів провадилось в експериментальних майстернях київської кінофабрики. Налагодження масового випуску таких порівнюючи складних і точних механзмів на нашій фабриці треба вважати завелике досягнення у боротьбі за озброєння кіно новою технікою.

