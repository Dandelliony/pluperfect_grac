Гаврило Міхновський. {Некролог).
2 березня 1910 року вмер у Пирятині, на Полтавщині, Гаврило Міхновський, що був там за нотаря. Небіжчик походив з стародавнього козацького українського роду. Вчився він у київському університеті і попереду був приватним адвокатом, а потім став за нотаря у Пирятині. Небіжчик був свідомим українцем і ще за-молоду у Київі належав до тієї групи, що з кінцем 80-х років минулого століття звалася „Тарасовцями". Національнокультурний напрям „Тарасовців" провадив Г. Міхновський, ступивши й до практичного життя на провінції, і його господа була чи не єдина на цілий повіт, де можна було знайти
українські часописи, де чути було українську мову, як мову родинну, і де поступові думки знаходили собі завжди щирий притулок. Г. Міхновський був одним з піонерів культурної новочасної української думки і популярізація справи з памятником Котляревському на Прилуччині та Пирятинщині завдячує багато його заходам. Небіжчика любило повітове селянство і його імя було популярне в цілій північній Полтавщині, Під час виборів до 2-ої Думи Державної Г. Махновського одноголосно було обрано на виборця від селянської курії для заступлення її інтересів. Умер він по тяжкій хворобі. Земля пером вірному синові України.   М. Н.