Справа Тарновськоі.
Тарновська на засіданні «суду 3 марта почувала себе добре і майже зовсім не хвилювалася. Посвідчення її не вносять нічого нового в справу, бо вона тільки підтвержує те, що говорила на попередніх засіданнях.
Вона росповідає про те, що жила одночасно і з Комаровським і з Прилуковим і ніколи не вмовляла Прилукова застрахувати своє життя, а потім наложити на себе руки, щоб гроші дісталися їй, бо не мала в цьому потреби — батько її дуже багатий і постачав їй гроші. 
Переїхавши у Венецію з Прилуковим і Комаровським, вона так само не дбала, щоб Комаровський застрахував себе, а він це зробив з власного бажання і написав заповіт, що все його майно по його смерти має перейти Тарновській. Подав думку про те, щоб убити Комаровського —Прилуков, а її це так налякало, що вона виїхала з Наумовим у Київ. 
Найбільш цікаві посвідчення Тарновська почала давати тоді, як предсідатель уперто допитував її про те, як вона поводилася з Наумовим у Київі після того, як показала йому „образливу телеграму*. Телеграму ту послав з Венеції Прилуков наче б то од імени Комаровського. Змістом своїм та телеграма була образлива для Наумова і Тарновської і за цю образу Наумов надумався вбити Комаровського. 
Предсідатель запитує Тарновську, чи правда, що вона говорила Наумову, що через Комаровського може піти про неї погана слава, і чи правда, що підчас мандрівки вона говорила Наумову про те, як безмежно кохає її Сталь? 
На ці запитання Тарновська відповідає, що вона це говорила, зле не бажає поясняти, з якою метою це говорилося. 
Далі Тарновська говорить, що коли ранений Комаровський телеграмою прохав її приїхати, то Прилуков не дозволив їй цього робити. Вона поїхала у Венецію і її там заарештували. 
Запевняє вона, що почала говорити всю правду тільки тоді, як справу роспочали слухати в суді прилюдно, а на допиті в слідчого багато свідчила неправдиво. 
Під кінець Тарновська дуже втомилася. Посвідчення її тепер здаються присутнім більш правдивими, ніж попередні, і роблять гарне вражіння. 
На запитання предсідателя Тарновська росповідає, що просила Наумова жити у Відні інкогніто, бо боялася, що він може довідатися про те, що сюди приїхав і Комаровський, а це його б так вразило, що він міг би наложить на себе руки. 
Із прочитаних телеграм видно, що Наумов був у Відні на другий день після того, як Комаровський застрахував себе. Тарновська заявляє, що вона не вмовляла Наумова на самовбивство. Прилуков одмовився вбити Комаровського, бо боявся, що Тарновська після душугубства перестане його кохати. Він надумався скористуватись для вбивства Наумовим. 
Предсідатель запитує її: через що вона, викликавши Наумова телеграмою у Відень, зустріла його дуже неприхильно? Тарновська говорить, що не пригадує, через що саме це сталося, але думає, що причиною цьому було мабуть те, що вона тоді хворіла і була в недоброму настрої.
Справа Тарновської всіх так зацікавила, що про неї висловлюють свої думки професорі, лікарі, вчені і инші видатні люде. Псіхіатр Ковалевський, що був знайомий з Тарновською, говорить, що вона така властолюбива, що скоріш наложить на себе руки, ніж признає над собою чию небудь владу. Вона злочинна, але заслуговує поменшення кари. Вона садистка, а хвороби одбилися на псіхичнім стані її здоров'я. Що ж до Прилукова, то Ковалевський вважає його паралитикои.
Сара Бернар спочуває Тарновській і жалкує, що в неї не знайшлося доброго товариша.