Економичне життя України. 
Кооперативний рух.
Де-які товариські крамниці на Вкраїні за минулий рік дуже поширили свою діяльність. Так, Старо-Осотянське товариство, чигиринського повіту, на Київщині, мало річного обороту до 60 тис. карб, при 150 членах. Чистий прибуток досяг порядної суми мало не в 6 тис. карб., з яких 80 проц. одкладено в запасний капітал, 6 проц. видано на закуплений крам і 8 проц. дівіденду на паєвий капітал. На утримання ради за рік витрачено 1,500 карб. Члени товариства — здебільшого служащі цукроварні й економії Терещенка, а також 2 священики й 3 поміщики. 
Кремінецьке товариство, купянського повіту, на Харьківщині, розпочало свою діяльність два роки тому при 61 членах, з самих тільки селян, і при 309 карб, паєвого капіталу. За минулий рік паєвий капітал уже зріс до 851 карб., а оборот досяг 10.637 карб. Валового прибутку т-во мало 733 карб., а чистого —467 карб. Товариство де кому видавало крам і на-борг — усього на 555 карб. —але всі довжники товариства вчасно сплатили свої борги. 
Вільно-Хутірське товариство, катеринославського повіту, з початку працювало мляво, бо діяльність товариства дуже гальмувала ворожа агітація місцевих крамарів. Але згодом товариство спромоглось здобути довірья місцевої людности, й за останній рік товариство вже мало обороту на 10.000 карб, при 110 членах. На жаль, не всюди справа в товариствах іде так добре, й' часто виною тому сами кооператори. Так, у селі Уладівці, на Поділлі, істнує аж цілих три потребительських товариств: „Звъзда* при гуральні, „Союз" при цукроварні й „Труд" саме по собі. У всіх товариствах членами являються як робітники відповідних підприємств, так і місцеві селяне. Розуміється, що при такій непродуктивній траті сил на три товариства справа ні в одному з них не може йти, як слід. Можна тільки дивуватись, як-то люде не додумаються до того, що краще мати одне товариство, добре впорядковане, ніж три товариства, з котрих ні одне не досягає своєї мети.