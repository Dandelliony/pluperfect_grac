Промова Шварца.
Міністр освіти зазначає суперечність між побажаннями Думи в минулому й біжучому роках, що до порядку, як прохати асігновок. В 1909 році Дума повставала проти умовних кредітів. а тепер незадоволена з того, що міністерство широко використовує місцевий порядок. Згоджуючись, що справа статистична стоїть не досить добре, міністр тимчасом каже, що реформа цієї справи стоїть в звязку з загальною реформою всього центрального відомства. Далі міністрові здається, що доклад зоставляє таке вражіння, що автори його не хотіли рахуватись з умовами, при яких провадиться робота міністерства. 
Що до побажання про виховання у молоді почуття релігійного, а також любови до Царя та Батьківщини, то міністр каже, що це завжди було, є й буде завданням міністерства. (Оплески на правих). Що до решти побажаннів, то частину їх вже виконано, частину незабаром буде виконано. Наприкінці міністр висловлює надію, що Дума одкине скорочення, зроблені бюджетною комісією, і тим поможе утворити гігієничні умовини в середніх щколах, проти чого повстає бюджетна комісія та докладчик, який—дивовижне з'язище —сам був професором гігієни. (Оплески на правих, шум на лівих). 
Капустин, відповідає міністрові, що, критикуючи роспис, комісія тим виявляє бажання працювати вкупі з міністерством і виконує свій обов'язок, данний їй виборцями і присягою. (Оплески лівих та центра).