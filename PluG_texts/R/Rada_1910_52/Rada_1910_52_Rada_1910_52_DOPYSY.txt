ДОПИСИ.
(Од власних кореспондентів).

С. ЛИП'ЯНКА (на Київщині). Про земельку і як вона тіка од селян. В початку 1908 р. наші селяне більш як 200 душ згуртувалися в товариство і думали купити у поміщиці Слинчихи її маєток з будівлями, що біля Лип'япки. Договорились в ціні по 260 карб, за десятину, а будівлі мали достатись їм дурно. Щоб зібрати Слинчисі завдаток на 20.000 карб., прийшлося спродатись до щенту, бо кожен тягнувся з посліднього, щоб дістати хоч клапоть землі, бо без неї-ж селянин, як риба без води. Оддавши завдаток і поробивши відповідні документи, т-во вдарилось до селянського банку за допомогою —щоб дав „ссуду“. Діло за цю „ осуду “ тяглося довгенько, але банок, не звісно через що, нічого не дав і уповноважені т-ва, з поради якогось добродія у Київі, взяли в 1909 р. назад і свій завдаток (з якого чимало одвернуто „за аренду"), давши Слинчисі підписку, що до неї не мають більш претензії. Побачивши, що земля тікає, т-во вдарилось з скаргами і до совіту банка в Петербурзі і до чигиринської землеустроїтельної комісії, щоб таки було дано ту бажану „ осуду “і бо без неї землі не купить бідний хлібороб. З банку через комісію було прислано телеграму, що землю у Слинчихи купує сам банок, і вже од себе продасть її т-ву. Повіривши цьому, селяне заспокоїлись і тілько чекали, що от-от комісія буде робити „нарізку" землі. А тим часом не так сталось, як мало бути. Поки селяне бігали з своїми скаргами, про це діло пронюхав мешканець м. Злотополя, баришник Галушка, свій же брат „мужичок а , що перепродував землі і на цьому нажив великі гроші. Так оцей Галушка негайно подався у Київ до Слинчихи і землю купив сам по 260 карб, за десятину, давши невеликий завдаток. Повернувшись з Київа, Галушка об'явив ціну на землю по 350 —400 карб, за десятину без будівель. Побачивши, що банок землі не купив, а що „паном* став Галушка, товариство знов вдарилось з проханням до начальства, бо селяне через цю землю уже повлазили по вуха в борги, збувшись і свого майна. В Лип'янку приїздили члени банку та члени губернськ. по селянських справах присутствія. Галушку визивали в банк і до п. губернатора. Начальство здорово взялося за це діло і хотіло, щоб таки цю землю купили селяне. Тоді Галушка переписав „ запродажню “ з себе на свою жінку- В-осени 1909 року, з доручення п. губернатора, до Лип'янки не раз приїзжав член землеустроїтельної комісії п. Мілович і все умовляв селян купити в Галушки землю по 300 карб, за десятину, але селяне на це не згодились, бо Галушка намагався, щоб вони опріч 300 карб, платили йому ще й проценти, поки вийде ссуда, і не мали діла до будівель. Опріч цього селян ще лякали „одрубні участки", про які їм росказував п. Мілович, Бачучи, що нічого не вийде, п. Мілович віддав уповноваженим товариства їх документи і об'явив, що на далі комісія одмовляється од усякої помочі селянам в цім ділі. Після цього Галушка підняв ще вище свою буй-голову і тепер продає Слинчишину польову земельку по 385 карб, за десятину, бере з покупщиків ще й проценту, а будівлі зоставив за собою. За береги ж править од 400 до 600 карб, за десятину і певне ці гроші візьме, бо ці бережки селянам дуже підручні, бо лежать проти їхніх садиб. Одержавши од члена комісії свої документи, уповноважені товариства знайшли між ними „доклад" п. Мілевича вищому начальству про справу з Слинчишиною землею, в якому пишеться про Галушку, що він „кулаки и эксплоататорть* 4 . З цього „докладу* селяне зняли в миргородського нотаря копію і при проханні подали її п. міністрові внутрішніх справ, сподіваючись, що може хоч вище начальство зглянеться на їхні злидні і не дасть Галушці до останнього їх обдирати. Як же й це не поможе —то мають вдатися з проханням до Державної Думи і до самого Царя. Поки що, одповіді од п. міністра не чути, а Галушка похапцем робить у нотаря з багатенькими селянами „условія" про продаж їм земельки, а вся лип'янеька біднота, — що зразу купувала у Слинчихи землю і вже розорилась через це, — остається ні з чим, бо не має з чого дати Галушці заробити 100 карб, на десятині! Дивуються наші бідолашні селяне ще й з того, що банок зразу „ссуды* не дав їм і в малім розмірі, а як купив Галушка землю, то вже обіцяв по 300 руб. дати.