Украінці в Галичині.
Демонстраційне віче в університеті. 
Вчора депутація українських студентів пішла до проректора д-ра Марса просити про залю на віче в справі „теперішнього становища академичної молодіжі в університетській справі". Др. Марс відповів, що скличе засіданнє сенату і може дасть відповідь у вівторок. На те депутація заявила, що студенти виїздять на свята, а наслідків за проволікання відповіді в цій справі не приймає депутація на себе. Коли українські студенти дізналися про відповідь ректора, заняли 111 залю університету і відбули віча без дозволу. По промові одного з академиків ухвалено: 
Українська академична молодь, зібрана на вічу дня 14 марта 1910 р. 
I. констатує, що львівський університет, оснований первісно для заспокоєння культурних потреб українського народа в Галичині, став з часом підступними дорогами утраквістичним та мусить ним остати так довго, доки вперед не буде оснований та введений в життя законно забезпечений самостійний український університет у Львові; 
II. домагається засновання в найкоротшім часі самостійного українського університету у Львові, а найвідповіднішою дорогою до того вважає виділення вже тепер істнуючих катедр з українською викладовою мовою в самостійне автономичне тіло та доповнення їх аж до повного скомплектований цілого університету; 
III. звертає увагу міродатних чинників, а передовсім центрального правительства і сенату, що становище їхнє в університетській справі боронити буде безусловно, хоч би навіть через те наука в університеті мала стати неможливою; 
IV. висловлює своє обурення ректоратові львівського університету за його поведінку. 
При кінці віча появився відпоручник ректорату секретарь др. Йордан і радив зібраним, щоб чекали терпеливо рішення сенату. На те заявили йому, що віче вже покінчене, резолюції ухвалені так, що ласка ректорату не потрібна. 40 вічевиків зі співом народних пісень пішли з університету до Акад. Громади