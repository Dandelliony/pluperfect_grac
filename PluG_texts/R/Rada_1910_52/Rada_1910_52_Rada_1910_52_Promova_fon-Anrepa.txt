Промова фон-Анрепа.
Анреп вважає, що сьогодняшня промова міністра свідчить, що міністерство зовсім не зважав на побажання Думи. Міністерство тільки чистить школи від неблагонадійних елементів, тоб то робить діло міністерства внутрішніх справ, а тим часом Дума розуміла культурні потреби. (Оплески на лівих). Вважаючи непотрібним критикувати діяльність теперішнього міністерства, промовець висловлюється про вимоги октябристів що до справи народньої освіти. Ці вимоги такі. Необхідно встановити тісний в'язок між низчою та вищою школою; надати самостійність низчій і вищій школі, а також самодіяльність в справах освіти органам місцевого самоврядування та місцевим діячам. Взагалі-ж міністерство повинно насамперед мати на увазі культурні завдання. Білоусов каже, що соц.-демократи, не докладаючи ніяких надій на міністра народвьої освіти, з радістю порадили б йому кинути свою посаду. Міністр подає проект про позашкільну освіту, тимчасом як скрізь закриваються просвітні товариства, вільні університети та робляться труси по бібліотеках. Один-за-одним гаснуть вогні життя. їх поїдають створіння пітьми, і, знищуючи, вигукують дико: „де ще не погасло світло, де ще й досі не погашено вогнів?" (Оплески на лівих). Засідання закрито.