Про виробничі комісії.
Як працюють і як повинні працювати виробничі комісії. Фабзавкоми Коровинецької цукроварні, Понінської та инш. папер. фабрик, та замісць виробничих комісій при фабзавкомах, з‘організовали виробничо-технічні наради, котрі, взагалі, зорганізовуються не з ініціятиви фабзавкомів, а з ініціятиви админістрації підприємств. На паперових фабриках Волині фабзавкоми також зробили не краще. Комісії слухають доповіді (та приймають до відому) тех. персонала, або теоретичні доповіді, замісць того, щоб обговорювати практичні питання про дефекти, що існують на підприємстві. Комісії В залізничників. Візьмемо місцькоми залізничників станції Коростень. Вони організували виробничі комісії, котрі почали виявляти й обмірковувати хиби підприємства що гальмують розвиток продукційности. Комісії залізничників зазначили, що не вистачає деяких інструментів, готових частин вагонів та потягів-що гальмує продукційність праці, бо робітникові доводиться або шукати потрібні інструменти, або-ж з четверть—полов, верстви носити деякі одчепляні частини від инших вагонів чи паротягів з метою, аби полагодити ті вагони чи паротяги, котрі стоять на лінії. Для такої роботи недоцільно витрачується робітничий час. Далі комісії зазначають, що бригади машинистів необережно відносяться до паротягів, розливають на землю багато шмарівки, не ощаджують палива й придатне кам'яне вугілля вигрібають з топки вкупі з сміттям і т. и. Там, де повертаються паротяги, опустились подушники, чрез віщо виливається шмарівка й тяжко повертається круг; для того, щоб повернути круг з паротягом, потрібно, замісць одного, 5-6 робітників. Про зазначені комісіями дефекти, попереджано адміністрацію залізниці. На електро-станції м.Житоміра. Завком з'организовав виробничу комісію дуже в малім складі—тільки з
трьох товаришів. Ця комісія (хоча трохи й не вміло) обговорила й винесла на обміркування виробничої наради—питання про поштучну заробітну платню. Виробнича нарада ухвалила перейти на поштучну заробітну платню, а це може повищити продукційність праці. Також доручено РКК зробити розцінку річей, що виробляються в майстернях електростанції. На тій самій вироб. нараді було висунуто цікаве питання—про вироби трамвайних якорів. Зазначено, що за останній місяць згоріло 11 якорів. Для виробу одного якора потрібно працювати одному робітникові мало що не цілий місяць, а він (якор) може згоріти за хвилину. Нарада ухвалила: поперше—щоб робітник, що виробляє якори, виробляв іх згідно з умовами техники; по-друге при здачі нових якорів робити пробу і, як що якор видержить поверх нормальної нагрузки ще 25 відсот. на півгодини, то такий якор буде здатним і приймається після чого робітник, що виробляв цього якора, не відповідає, а одповідає, скажемо, вагоновожатий. Робітник К., що виробляє якори, погодився на такі умови, лише висунув, зі свого боку, умови, щоб йому приставлялася своєчасно нова слюда та ннші предмети. Виробнича комісія та виробнича нарада електростанції висунула багато й инших практичнхи питань, котрі також були обговорені; ухвалено належні постанови. Зазначених прикладів буде досить, щоб показати, що саме повинні робити виробничі комісії і з чого починати. Залізничники ст. Коростеня та робітники електростанції підійшли до праці правдиво. Робота коростенських залізничників та робітників електростанції послужить прикладом для тих фабзавкомів, де роботу, а також виробничі комісіі, ще не з'організовано. В. Синут..