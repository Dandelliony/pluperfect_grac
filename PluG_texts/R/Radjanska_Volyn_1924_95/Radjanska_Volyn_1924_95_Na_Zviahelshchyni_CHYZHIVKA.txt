На Звягельщині. ЧИЖІВКА.
Чижівка - село й фабрика папірова. Разом з Могильною, Вершницями та Вишківкою—Чижівка одну сельраду вкладає. Могильне— сельце на чотирі верстви од Чижівки буде. Навряд чи не найбільш темний це закуток на всій Волині. Є всього три таких, що прочитати можуть. А населення до трьох сот буде душ. НІКОЛИ ШКОЛИ НЕ БУЛО Й ЩЕ ТЕПЕР НЕМАЄ. Дітей учити посилати—нікуди не посилали. На свято жовтневе в селі доповідь зачитана була про Жовтень та ліквідацію неписьменности. На доповідь збиралися довгенько таки. Прийшли лише самі батьки по старій ще звичці: Батько—голова й всім керує. Жінок лише дві було. Молоді небагато. Та не в Могильні лише, але й по других селах околишніх таке. Сходка, чи що инше — тільки батьки з'являються. Бабів немас. Не бабське це діло на збори ходити. На виборах до Чижівської сельради проведено дві селянки. Спочатку вони всіми силами од цього відмовлялися, проте, врешті, були навіть задоволені й цікавились своєю майбутньою громадською працею. Спить ще селянка в цих закутках, більш ніж де.

Вибори сельради проведено було в клубі Чижівської папірні. Найбільше було робітників з фабрики та селян з Чижівки. Вибрали двохтрьох середняків, а решту — робітників й незаможників. Є два демобілізованих, чотирі комсомольці. Є й представники од німецького селянства. От з німцями так не краще, як з жінками. Мало селяне-колоністи до радянської праці втягнулись. У ЧИЖІВЦІ ВЖЕ Й ЮНІ ЛЕНІВЦІ Є. Школу в Чижівці українську, а в Вишківцях німецьку полагодили. Чижівка найкраще щодо школи забеспечена. З Вершниців до школи Чижівської лише декілька дітей ходить А Могильна зовсім без освіти сидить. Чижівська школа має навіть гурток юних ленінців з 12 дітей. Коли з'явились вони на святкування з червовими краватками, а потім виступили під час урочистого засідання на фабриці — то-то розмов та дивування серед селян пішло. Чижівка всюди перед веде, мав навіть кооператив свій, що не пагано працює. Правда, могилянці теж бажають в себе росподільник відчинити. Варто б сельраді це бажання в життя перевести.