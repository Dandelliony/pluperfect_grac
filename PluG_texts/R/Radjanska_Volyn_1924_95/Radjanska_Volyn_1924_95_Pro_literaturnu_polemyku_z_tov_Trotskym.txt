Про літературну полемику з тов. Троцьким.
Доповідь тов. Квирінга на пленумі Харьківського Губкому 15 листопаду. Закінчення *)

Спроба розірвати історію партіі.
Висування 1917 р. в історії нашої партії, як періоду історичної перевірки, не є випадковістю для опозіції. Я вам нагадаю книжку тов. Преображенського про тов. Леніна, яку було написано зараз же після смерти т. Леніна приблизно вже на весні цього року. У ній т. Преображенський доводить, що нове в нашій партії те, що можна назвати ленінізмом, починається тількм з 1914 рову, з менту, коли Ленін викинув гасло перетворення імперіялістичної війни на війну горожанську. Тільки з цього менту т. Преображенський згоджується визнавати нашу партію, як партію, збудовану на основах ленінізму. Випирання значіння Жовтня у Троцького й особливе підкреслення значіння для партії 14 року, як переходового періоду до справжнього ленінізму у Преображенського є характерним для нашої опозіції. Що в цьому характерного й що саме сполучає, через це з. Троцького з Преображенським? Те, що вони пробують розірвати ленінізм, розірвати більшовизм, сказати, як це робить Преображенський, що до 14 року наша партія нічим не відріжняласи від європейських с-д. і що ленінізм починається лише з 14 р. й у Троцького,—тим, що він зводить на нівець усю історію партії до 17 року, а рішаючим рахує лише період Жовтня. Я вже зазначав, оскільки неправдивим, немарксістським і неленінським є такий підхід до питання. Навіщо потрібен був такий поділ історії нашої партії, таке висування 17 року? Із торішньої дискусії ми знаємо, що це Троцькому потрібно було для того, аби підкреслити в історії партії місце так званого нового курсу. Для того, щоб лише мати змогу стверджувати, що починаючи з періоду нового курсу партія вперше зрозуміла себе, як багатотисячний колектив. Разом з тим, це йому потрібно було для того щоб перевірити молодь і щоб поговорити про можливе переродження старих кадрів. Тоді дуже багатьом було дивно, чому раптово такі розмови
*) Див. Ч. 94 "Рад. Вол.".
про переродження, звідки вони випливають та з чого Це було дійсно не досить ясно. Після статті Троцького „Об уроках Октября" це стало вже більш ясним. Теперішня стаття Троцького написана, на мою думку, для того, щоб перш за все виправдати своє минуле, для того, щоб разом з тим показати себе на першому місці в Жовтні. І для того, щоб сказати, не одверто сказати (Троцький ніколи досить одверто не говорить, а старається сказати натяками), що ті робітники, які в 17 році помилилися, вже Не можуть бути на керуючих постах і в кожному разі не можуть керувати комінтернівською політикою. Звідси обвинувачення Комінтерна в неправильній політиці, про що ми будемо говорити далі. Ленін про помилку т.т. Зінов'єва й Каменєва. Коли б тов. Троцький у своїй останній статті обмежився самою жорстокою критикою,— помилок т. т. Зінов'єва й Каменєва в період Жовтневої Революції, коли б він був у цьому питанні немилосердний, не було б чого сперечатись. Тут ми маємо діло з певним фактом, який у свій час був засужений партією, який був заплямований Володимиром Іллічем, і тоді не хто инший, як Володимир Ілліч, знаходив різку осуду помилок т. т. Каменєва й Зінов'єва. Коли б у статті про уроки Жовтня у Троцького діло йшло тільки про це, то зрозуміло, не могло б бути жадної внутріпартійної дискусії. Питання, до деякої міри історичне, яке в дальшому мусить стати матеріялом для партійних істориків. Але справа в тому, що Троцький цим не обмежився, пішов далеко далі, припустивши серйозну помилку в оціненні Жовтня. Але, коли говорити навіть про цю помилку Каменєва й Зінов'єва, то ми повинні все ж згадати, як до цього ставився Володимир Ілліч. Аджеж, у Троцького виходить, що Каменєв та Зінов'єв уявляли правий ухил у нашій партії в 17
році, що цей правий ухил уявляв велику силу, складав у нашій партії „праве крило", що це „праве крило" істнувало з менту лютневої революції по Жовтень 17 року, як, до деякої міри, велика сила в нашій партії, й й що ті товариші, які зробили таку серйозну помилку в Жовтні 17 року, вони нездатні керувати політикою партії в дальнішому. Коли б це було так, то очевидно, це ш за все оцінку цього повинен був би дати Ленін. Але ми знаємо, що в 17 році, наприклад, Зінов'єв тільки скілька тижнів був в опозиції за ввесь період. Ми знаємо, що не тільки т Зінов'єва, але й усю решту товаришів, котрі в Жовтні були в опозиції до ленінського напрямку, що й тих в нййблизчі тижні за Жовтневою революцією було самим же Леніним поставлено на найвідповідальніші
пости. Ленін рідко повертався до цього питання і ось як він цінує цю помилку в 20 році. „Перед самою Жовтневою революцією в Росії, й скоро після неї, низка чудових комуністів в Росії зробили помилку, про яку в нас неохоче тепер згадують. Чому неохоче? Тому що без особливої потреби неправильно згадувати такі помилки, які цілком виправлені... Через скілька тижнів, найбільше через скілька місяців, усі ці товариші побачили свою помилку й вернулися на найвідповідальніші партійні й радянські пости". Ось як цінував у 20 році т Ленін цю помилку. І тов. Троцький неправий і в цьому питанні, малюючи помилку групи старих більшовиків у Жовтні, як зформоване „праве крило".
Перекручення ролі Леніна в Жовтні.
Неправильним оціненням Жовтня не обмежуються помилки Троцького. Коли ми звернемося до книжки Троцького „ О Ленине", то ми знайдемо там спробу перекрутити позіцію самого Леніна в Жовтні й показати участь Леніна в Жовтневій революції в зовсім переїнакшеному світі. У цій книжці „ О Ленине", тов. Троцький припустив таке твердження, ніби Володимир Ілліч у 17 „році, в період, що попережав Жовтневу революцію, виходить у вересні—жовтні, ніби він вимагав, щоб наша партія, крім рад і за спиною рад, узяла владу в свої руки. Так буквально сказано у Троцького. „Як у липні, Ленін переоцінював проникальність і рішучість ворога, а може бути вже й його матеріяльні можливости. У значній мірі це було переоцінення, тактично цілком правильне: воно мало своїм завданням викликати з боку партії подвоєну енергію тиску. Але все ж брати владу власною рукою, незалежно від ради й за її спиною, партія не могла. Це було б помилкою. Наслідки відбились би навіть на поводженні робітників і могли б стати незвичайно тяжкими щодо гарнізону. Салдати знали раду депутатів, свою салдатську секцію. Партію вони знали через раду. І коли б повстання відбулось за спиною ради, поза звязком з нею, не прикрите її авторитетом, яке не випливає прямо й ясно для них з закінчення боротьби за владу рад,—це могло б викликати небезпечну метушню в гарнізоні". Таку вказівку Троцький робить у своїх
спогадах про Леніна, а в иншому місці він твердить, що Ленін пробував провести повстання в порядку конспіративної змови партії. Привожу ось тут уривок, який передає розмову Леніна з Троцьким у самий день Жовтневого повстання в Смольному (читає): „Ленін був у захопленні, що виявилось у викликах, сміхові, потиранні рук. Потім він став більш мовчазним, подумав і сказав: „Що ж, можна й так. Аби взяти владу". Я зрозумів, що він тільки в цей мент остаточно примирився з тим, що ми відмовлялися від захоплення влади шляхом конспіративної змови. Він до останнього часу побоювався, що ворог переріже й застане нас неприготованими до боротьби. Тільки тепер, увечорі, 25 жовтня, він заспокоївся й остаточно санкціонував той шлях, яким пішли події". Я запитую, товариші, що визначає цей уривок? Тут уже нема місця непорозумінню. Висновок може бути тільки один: Троцький стверджує, що Ленін у 17 році був не марксістом, а революційним бланкістом, що він вимагав від партії, щоб вона взяла владу своїми власними силами, крім рад і за спиною рад, і що б вона цю владу взяла в порядку конспіративної змови. Треба сказати, що становище Троцького погіршується тим, що після Леніна лишилися документи, які цілком і сповна таке обвинувачення Леніна спростовують. Перш за все що до того, чи хотів Ленін коли-небудь, щоб наша партія взяла владу поза радами й за спиною рад. Звернемось до таємних листів Леніна до
ЦК партії, й до Московського й Петроградського комітетів партії, написаних у вересні й жовтні. В них Ленін чорним по білому написав, що владу повинні взяти Пітерська й Московська ради, не чекаючи з’їзду рад. Суперечка йшла про инше, а саме, чи потрібно звязувати термін захоплення влади з терміном призначення ІІ-го з’їзду рад, чи Петрогр. і Моск. ради можуть іти на повстання, не чекаючи цього з'їзду рад. У цьому питанні, дійсно, були ріжноголосиці між Троцьким і Леніним. Троцький вимагав, щоб повстання було призначено на термін 2-го з’їзду рад чи після нього. Ленін з вересня й увесь час вимагав, щоб повстання було призначено можливо скоріш, негайно, до 2-го з'їзду рад. Тут ріжноголосиці були, але ріжноголосиці зовсім особливого характеру і певно не можна говорити, що Ленін хотів узяти владу поза радами й за спиною рад. Питання йшло про инше, про констітуційні радянські ілюзії. Ленін казав,
що революцію неможна утворити шляхом революції, навіть якого завгодно з'їзду рад, що з'їзд рад не є силою, яка може сама собою закріпити революційну владу. Революцію не може бути проведено без захоплення влади озброєною рукою. Ось, що казав Ленін, і тому для нього було не важливо, чи буде це зроблено до з'їзду рад чи після. Важно, щоб це завдання було виконано. А виконання його залежить від конкретних умов місця й часу. Чи остільки дужа контр-революція, що можна чекати й чи буде це чекання зміцнювати сили пролетаріяту, чи період чекання буде зміцнювати сили ворогів. Так що центр питання полягає в облікові реальних умов, у яких розвивалась революція. Саме це Ленін ставив, яко підвалину, в той час, як Троцький вважав, що не можна революцію влаштувати до з'їзду рад. Я думаю, товариші, що в цьому питанні рацію мав те ж т. Ленін.
Обвинувачення Леніна в бланкізмі.
Тепер перехожу до питання про відношення Леніна до повстання. Це дуже важливе питання, що має особливо велике значіння для компартій Європи, котрі ще мають зробити революцію. Тов. Троцькнй, запевняє, що Ленін ніби то хотів, щоб партія взяла владу по за спиною рад та поза радами, в порядку конспіративної змови. Я кажу, шо це як раз зазначає обвинувачення Леніна в бланкізмі. Це безперечно. Звернемося до того, як сам Ленін визначав ріжницю поміж бланкізмом та марксізмом і тоді цей мент стане цілком ясним. Ось так говорить Ленін у листі до центрального комітету, написаному в кінці вересня 17 р. і надрукованому в II ч. XIV т. зб. тв. під заголовком: „Марксізм і повстання". Це теж був таємний лист до ЦК, і він разом з тим є цікавим теоретичним документом у якому Ленін розвинув дійсно марнсістське визначення повстання, дійсно марксістський підхід до нього. І ось як він говорить про ріжницю між марксізмом і бланкізмом у питанні про повстання: „Повстання, щоб бути успішним, повинно спиратися не на змову, не на партію, а на передову класу. Це поперше. Повстання повинно опиратись на підйом народу. Це—подруге. Повстання мусить спиратись на такий переломний пункт в історії зростаючої революції, коли активність поступових народів
найбільша, коли найсильніші хитання в лавах: ворогів і в лавах слабких половинчатих нерішучих друзів революції. Це—по трете. Ось цими трьома умовами постановки про повстання відріжнюється марксізм від бланкізму". Тут написано все всіма літерами, написано прямо й ясно. Повстання повинно опіратися не на змову, не на партію,, а на передову класу. А тов. Троцький приписує т. Леніну як раз протилежне, як же, товариші, погодити це з тим, що пише сам Ленін? Погодити це неможливо—значить тов. Троцький перекрутив позіцію т. Леніна. Але тов. Ленін не тільки читав про повстання. Тов. Ленін організував Жовтень, у всій своїй практичній роботі по організації революції йшов власне тим шляхом, яким він учив йти ЦК й всю партію. У тов. Троцького виходить зовсім инакше: Тов. Ленін ніби то стоїть на боці, ставить ЦК неможливі до виконання й не марксівські вимоги про захоплення влади по-за радами, а Троцький рятує всю справу й приводить партію до перемоги. Вдумайтеся в сповідання т. Троцького про розмову з т. Леніним 25-го жовтня, с. т. коли революція була вже почата, Ленін ніби то сказав: „що ж, можна йти і цим шляхом,
аби владу захопити". Таким чином виходить то, що т. Троцький йшов якимсь, то своїм шляхом до Жовтня, т. Ленін весь час упирався, хтів все чогось свого, був нічим иншим, по Троцькому, як бланкистом,, Т. Троцький цього не припустив, довів революцію до 25 жовтня і в цей день т. Ленін каже: „Ну, що ж, чого доброго, ви маєте рацію, я можу погодитись, що це добре, аби взяти владу" Що ж це як не спроба діскредитувати тов. Лєвіна, спроба змальовати його як другорядного учасника жовтневої революції, котрий в низці питань знову наплутав і тільки 25 жовтня ухвалив той шлях, котрим вів революцію т. Троцький. Виходить виключно—нахабне перекручення позиції тов. Леніна що до нашого жовтня. Дійсно, дивна нахабність, коли в порядкові спогадів про розмови з т. Леніним, свідків котрих нема, тов. Троцький малює нам, замісць провідника марксівської партії, нікого иншого як бланкиста. Це, товариші, має серійозне значіння для нашої партії. Ми вивчаємо т. Леніна й ленінізм’ ми цілком справедливо вважаємо, що основи всеї нашої партійної роботи закладено т. Леніним, що на творах т. Леніна ми повинні вчитися, і ось, замісць т. Леніна, котрого ми знали, Леніна—справжнього марксіста, нам підносять нового Леніна, котрого тов. Троцький змалював по свойому, по троцьківському. А для західних комунистів це має ще велике значіння. Зараз відбувається процес збільшовичення комунистичних партій усього світу. Ми їх учимо, що не можна заволодіти владою, коли попереду не завоювати більшість у робітничій класі, що цю більшість робітничої класи треба організувати, що треба мати широку масову революційну організацію і котра з'явилася би органом повстання. А тепер до нас можуть прийти молоді комунисти, котрі, повіривши т. Троцькому, скажуть: „вибачайте, чому ви нас учите?... Ленін у 17 році йшов по зовсім иншому шляху; Ленін у 17 році йшов шляхом змови, і тільки через те, що т. Троцький в той період зробив відповідний тиск на Центральний Комітет, некерував відповідним чином лінію т. Леніна,— Жовтень пішов не тим шляхом, яким хотів його повести т. Ленін".
У цьому величезна помилка тов.Троцького,— помилка, що просто перекручує т. Леніна й ревізує т. Леніна в самий рішучий спосіб. Але товариші, справа не кінчається цим.
Тов. Троцький проти політики Комінтерну.
Стаття т. Троцького, як я вже говорив, скерована в значній мірі в бік західньої Евроли. “Стаття пробує дати аналіз наших помилок у Жовтні й на цьому грунті, чи поруч із цим вїн проводить аналіз і нашої міжнародньої політики в найбільш серйозні моменти за минулий рік, коли робітнича класа деяких країн була на-передодні революції. Треба сказати, що й у цих питаннях т. Троцький повертав нас до дискусії, котра мала місце вже в минулому році, щодо причин неуспіху німецької резолюції. Зараз т. Троцькнй знову пробує обвинувачити Комінтерн у відсутності керування рухом німецького пролетаріяту з боку Комінтерну й німецької комуністичної партії. Я не хочу повертатись до цього питання. Я тільки звертаю вашу увагу на те, що питання ці вже розвязано Комінтерном, що останнім ухвалено
просунення вліво, котре після невдалого німецького виступу відбулося в німецькій комуністичній партії, й що саме Комінтерн поміг лівому крилу зіпхнути правих керовників, котрі під час революції „підкачали". Я тільки повинен зазначити, що аджеж усім відомо, що саме ці німецькі праві були однодумцями т. Троцького й усеї нашої опозиції,—це поперше; і, по-друге,—що ніхто инший як тов. Троцькій Пятаков і Радекбули одними з керовників німецької правої. Саме вони всіма силами підтримували німецьку праву в нападах на лівих. Тепер, звичайно, легко заднім числом робити ріжиі висновки, але факт, що в той мент т.т. Троцький, Радек і Пятаков підтримували німецьких правих, а, значить, вони більше ніж-би хто инший повинні бути відповідальними за ті помилки, котрі германська компартія, під приводом правих, припустила.
Роля вождів у партії.
Я хочу зазначити вам ще один момент, котрий до певної міри є загальним для нашої опозиції, про котрий говорить і Преображенськнй і Троцький. Це питання про ролю вождів партії. Обоє пробують довести, що Ленін, як вождь, ніколи не рахувався з Центральним комітетом, що—коли йому було потр бно,—він завжди йшов проти Ц. К. Тов. Троцький висовує питання проте, ніби Ленін, перед Жовтнем збирався звертатись до партії по-за Ц. К., а т. Преображенський у своїй книжці про Леніна пішов ще далі. Підкреслюючи величезний авторитет Леніна в очах робітничих мас, Преображенський припускає таку догадку, що коли б у якому небудь питанні т. Ленін не погодився з партією, з Ц. К. чи навіть з парт. з'їздом й звернувся б до робітничої класи за розвиванням цього спірного питання, то невідомо ще—каже він, — на чийому боці була б більшість робітничої класи,—на боці т. Леніна чи на боці партії. Звичайно, т.т., коли ми припустимо такий здогад, коли ми припустимо, що т. Ленін міг би проти з'їзду партії апелювати до робітничої класи, то може робітнича класа й пішла б за ним. Але треба ставити питання инакше. На чому Преображенський
будує такий здогад? Ми знаємо величезний авторитет, яким користувався Ленін у партії й в робітничій класі, але, т.т, робити такі здогади, що т. Ленін міг би звернутись поза партією до робітничої класи—це значить перескочити через Ленінське розуміння партії, це значить говорити про те, чого не може бути. Виникає питання навіщо говорити про те, чого не може бути, що не є реальне? Мало які здогади можна робити або мало які здогади роблять байдикуваті кумочки. Аджеж т. Преображенський не є кумасею а відповідальним керовником опозиції. Які можутьбути у нього підстави до такого здогаду? Цілком ясно тільки одне. Під час діску сї дуже багато говорилося про те, що т. Троцький, як сказав т. Сталін на 13 партз'їзді, видає себе за зверхчоловіка над ЦК, рахує, що для нього жадної дісціплини не істнує, що він має право все робити, що підписуючи сьогодня одноголосно ухвалену резолюцію, він може завтра ввертатись до партії по—за цею революцією, поза Ц. К. Це—один з пунктів помилки т. Троцького, про котрого досить багато говорилося під час діскусії. І ось ми маємо спробу,— аргументуючи Леніним, тим особливим становищем, котрий він займав у партії, як усіма визнаний вождь,- пробувати утворити прецедент для т. Троцького. Єдине розуміння всіх цих змірковувань—ніби т. Ленін не рахувався з ЦК тільки в цьому. По суті ж усе це цілком неправдиво. Були випадки, коли Ленін не погоджувався з ЦК, коли виносилися постанови проти нього, коли це були постанови принціпові, постанови котрі порушували більшовицьку лінію. Тоді він ішов пробоєм, добивався свого й завжди мав кінець-кінцем більшість партії. Це правильно. Але робити звідси зпогади, підкреслювати це як особливий стан вождя комуністичної партії,—це є не що инше, як спроба приготувати шлях новому вождеві. Але, аджеж, .ми знаємо, що вождя, який замінить В. І. Леніна, у нас нема. Як не старатися—такого вождя у нас нема. І таким вождем може бути тільки колектив.
Висновок. Ми бачили, т.т., що останній літературний виступ т. Троцького не є чимсь випадковим, вирваним. Він не є чимсь новим несподіваним. Це є лише продовження старої лінії тов. Троцького, котра особливо гостро виявлялася в минулому році. Ми бачимо, що Троцький і після постанов. XIII з'їзду не відмовився від своїх помилок і, як ви бачете, не тільки він, але й майже вся літературна група пробує зараз підвести принціповий фундамент під свою стару платформу. Ця робота провадиться поволі, поступово в книжечках. Не даремне ж т. Преображенський обіцював на 13 з'їзді писати товсті книжки, в котрих вони будуть доводити правдивість оповиції. Ну, ось тепер це й робиться. Оскільки вони це роблять, оскільки вони повторюють старі помилки, при чому поглиблюють їх і додають до них нові помилки й при цьому провадять найактивнішу ревизію ленінізму, трудно утримати дискусію в рямцях тільки літературної полеміки. Цілком природньо, що партія бажає знати, що значить ця літературна дискусія й висловлює з приводу неї свою думку. Ми відповідаємо одверто: опозіція почала серйозну ревізію ленінізму.