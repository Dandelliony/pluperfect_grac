УВАГА КОНКУРСОВІ.
Конкурс на найкращий кооператив ми гадали закінчити 1-го грудня. Але низка «об'єктивних причин» до сьогодняшнього дня не дала конкурсові розвинутись так широко, як ми мали право цього очікувати. Тому сама велика і всім зрозуміла вага самої кооперації й таких конкурсів примушує нас продовжити наш конкурс до першого лютого 1925-го року. Але не будемо себе обманювати. Без'умовно, справа не тільки в цих «об'єктивних причинах», які вже всім набридли. Сказати відверто, успіхові нашого конкурсу частково стала на перешкоді наша неуважність, вірніше—наша мала увага до цієї дуже важливої громадської й політичної справи. Принаймні ті цифри, що маються в нас, говорять про це цілком об'єктивно (безстороннє). То-ж нехай скажуть самі цифри. Разом до сьогоднящнього дня по конкурсу надіслано лише двадцять вісім—просимо добре запам'ятати — двадцять вісім кореспонденцій, які по округах розподілюються так: по Жигомірській окрузі надіслано вісімнадцять кореспонденцій; по Коростенській окрузі надіслано цілих п'ять кореспонденцій (і це просимо запам'ятати!) і по Шепетівській окрузі—теж цілих п'ять. Усі ми переводили перевибори сільрад, усі ми збираємо єдиний сільсько-господарський податок, усі складаємо бюджет—районні й округові, взагалі всі ми провадимо біжучу планову роботу й переводимо ріжні кампанії. Але чому це житомірська округа умудрилася взяти участь у конкурсі мало не в двічи більшу та інтенсивн|шу (напружинїшу) а-ніж Коростенська й Шепетівська округи. При чому з рештою своєї праці Житомір справляється не гірше від наших округ. Отже нам дозволено гадати, що справа не стільки і не тільки полягає в «об'єктивних причинах» (ото вже лихо з тими об'єктивними причинами! Коб їх навіть не було, то треба було б видумати. Бо-ж надто часто вони нас рятують чи, в кращому разі, ми силкуємося використати їх для того, аби як небудь виплутатись).

А через те, що на грудень та січень кількість оцих самих «об'єктивних причин» зменшується на добрих дві—(бюджет та перевибори сільрад), то ми апелюємо (звертаємось) до наших кореспондентів у першу чергу, та до партійних організацій—удругу. Ми їх просимо взяти участь, чи-що, в нашому конкурсі Агітувати ми ії не будемо. Справа досить ясна і було б провиною ще гаяти час на іі тлумачення. Ми лише їх просимо, аби вони вділили конкурсові відповідної уваги. При чому праця партійних організацій (осередків та парткомів) мислиться нами не тільки та не стільки в розумінні підштовхування кореспондентів, а в розумінні приняття найжвавішої участи в самому кореспондуванні. Ми, звичайно, цілком довіряємо нашим кореспондентам, та все ж таки де-який суб'єктивізм (сторонність) в той чи инший бік є неминучим. А для справи завжди далеко корисніш, коли ії з'ясовуєм з ріжних боків. Отже, конкурс продовжується. Увагу конкурсові. Ми цілком певні, що при усуненні в найближчі два місяці низки «об'єктивних причин», він розгорнеться аж до обхоплення всіх існуючих по нашій губернії кооперативів. Иншими словами—виправдає ті сподіванки, котрі ми на нього покладаємо. Коли, звичайно, ті ухили в кореспондуванні, котрі ми вже раз зазначили, не матимуть надалі місця. Це—одно. А друге—коли наші кореспонденти будуть більш обхоплювати працю того кооперативу, що його для конкурсу виставляють. Ми й про це вже писали. Але, на привеликий жаль, низка отриманих нами після наших вказівок кореспонденцій все таки мають якогось то казенного, стереотипового (повторного), шаблонового характеру, нагадуючи взагалі не живу кореспонденцію, а протоколи ревізійної комісії.