Виробнича виставка у клубі ГРПС.
До річниці Жовтневої революції при робітничому клубі ГРПС було відчинено виробничу виставку. Виставка ця відчинена тепер увечорі, що дає можливість кожному робітникові одвідати й вивчити її. В ясно-освітленній, ріжнокольровими електричними лампками міститься ця виставка. Ось куточок Понінківськоі паперфабрики—першої на Україні:тут і сировина—шматки й готовий папір усіх гатунків. Ось куточки заводу „Сільмаш", терпентинного заводу, милярні, і т. инш. Тут експонати медшколи школи робітн. молоді, харчсмаку, фабрикати шпильково-колодочної фабрики й цегельні

Особливо виділяється куточок будівельників моделлю дома й аеропланом; електростанції—дінамо, міццю в 120 вольт і поліграфа—друкарська машина й шрифт. Слід також зазначити на вироби фабрики „Дерево" і механичної гильзової фабрики. Щоденно цю виставку одвідує не менше 100 чоловіка - робітників, службовців і червоноармійців. Велике упущення—на виставці не уділено місця для шкіряної й керамичної промисловости, яка переважає на Волині. Не зважаючи на це, вона має величезне значіння. Побільше б таких виставок у робітничих клубах. І. К - Н.