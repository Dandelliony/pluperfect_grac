У КИІВІ.
	В українському клубі. В п'ятницю, 25 марта, буде прочитано реферат на тему: "Про потребу стилю в домашньому житті".
	Заборона спектаклів. Сьогодня, зважаючи на завтрішне свято Благовіщення, всякі спектаклі в городі заборонено.
	Українські книжки і земські кореспонденти. Київська губернська земська управа зробила список книжок по сельському хазяйству, техуиці, белетристичного змісту і инш. і розіслала усім своїм кореспондентам, щоб вони могли просити управу вислати книжки з цього списку за свою працю. В списку були російські і українські книжки. З цього списку земські кореспонденти просила в управи вислати такі книжки: 6. Чикаленко: Розмова про сел.-хоз. Книжка І.—Чорний пар та плодозмін 32 примірники, Сіяні трави, кукуруза та буряки 17, Виноград 6, Сад 7. В. Корольов: Скотолічебник 113, Сібірка у худоби і людей 37, Поміч тільній корові 67, Як вибірати коня 103. Немоловський: Садовина 11. Степовик: Про городину 29. Доманицький: Про шовківництво (по Пусену) 1, Про товариські крамниці (по Пусену) 6. Грінченко: Хата в балці 15. Т. Шевченко: Кобзарь 42. Котляревський: Зібрання творів 21. 
	Всього виписано українських книжок 567 примірн. на 118 карб. 72 к. Всіх земських кореспондентів—селян —1639. Асігновано земством на видачу книжок кореспондентам 1000 карб. Попросили кореспонденти всього 2155 примірників на суму 577 карб.
80 коп. Між иншим, на 109 книжок російських в земському списку було поставлено тільки 15 українських.
	Трус. З наказу сенатора Нейдгардта потрушено вчора в домі № 31 на Львівській вул. в помешканню техничиого бюро київського інженера Рашковського. Трус робив судовий слідчий Фененко та чиновники з канцелярії сенатора Нейдгардта. Трус тягся кілька годин. Після трусу взято де-які документи, між нашим, такі, що мають відношення до одного київського заводу в звязку з останньою моетобудівельною справою.
	Ревизія сенатора Нейдгардта. Цими днями з Варшави мають надійти документи, добуті ревизією, після чого може статися, що буде потягнуто до суду нових особ. Як нас сповіщають, діловодство в справі будови русанівського мосту передається київському прокуророві.
	Каналізаційна епопея. В. о. губернатора роспорядився переслати гор. гол. увесь слідчий матеріял, добутий ревизіею сен. Нейдгардта, про зловживання гор. інженерів при проведенні каналізації. Гор. голова порадив інженерам Смирнову і Любімцеву дать письменні пояснення з приводу вчинків, за які їх обвинувачують.
	Штраф на „Кіевску о Мисль". З наказу в. о. київського губернатора В. Д. Кошкарева редактора газети „Кіевская Мысль“ Тарновського за надрукування в 77 числі газети статтів 1) "Непосл?довательно", 2) „Фортъ Шаброль“, 3) од власн. кор. „Иліодоръ въ Царицын?" і 4) „Штрихи", а також за надрукування в 79 числі газети фельєтона Гарольда „Арабески" оштрафовано на 300 карб, з заміною двохмісячним арештом.
	Втеча дантиста Рейхера. Цими днями сискна поліція, розшукуючи організацію, яка визволяла од військової повинности, арештувала на Мерінговській улиці дантиста Рейхера, запідозреного в причетности до цієї організації. Після допиту Рейхера в 5 г. дня одіслано з городовим в либедський участок. Городовий вернувся в 12 г. ночі і сказав, що арештований утік з трамвая. 
	Після розслідування виявилось, що городовий заходив з Рейхером в його кватирю на Мерінговській, де Рейхер, попросив городового підождати в передній, а сам утік через чорний ход.
	Втеча салдата. Вчора під час проходки втік рядовий 132 піхотного полку А. Панасенко, який одсижував на гауптвахті.
	В справі переводу управління м.-к.-в. залізниці в Київ. Жителі Митрофанієвської, Прозоровської і Предславинської улиць клопочуться перед городським головою, щоб на Прозоровській улиці було одведено під управління м.-к.-в, залізниці шматок землі, коли його буде переведено в Київ.
	Виїзд П. А. Зілова. Попечитель київської шкільної округи П. А. Зілов виїхав в Петербург.
	В товаристві журналістів. Загальні збори київського т-ва діячів періодичної печаті і літератури одбудуться в неділю, 27 марта, в 9 год. веч., в помешканні громадського зібрання (В. Володимирська, 45). Предмети засідання: 1) вибори кандидата в члена правління, члена ревизійної комісії і кандидатів в ревизійну комісію; 2) порада правління товариства про субсідію органу з'їзду письменників „В?стнику писателей“; 3) доклад члена правління Балабанова: „Задача профессіональной організацій журналистовъ". 
	Зібрання буде вважатись дійсним, як в другий раз скликане, при всякому числі присутніх. 
	Засідання „Общества Экономистовъ“. Сьогодня в 7.30 год. вечора в київському комерційному Інституті одбудеться засідання „Общества Экономистовъ". Предмети засідання; 1) обговорення доклада П, Л. Кованько, читаного на засіданні 17 марта: „Податной строй Россіи до и посл? крестьянской реформи"; 2) повідомлення Ж. В. Кассіся про перепис населення в сірійському селі "Раме“ (Турція); 3) біжучі справа.
	На Дніпрі. Лід на Дніпрі уже зовсім зійшов. Вчора в 4 г. дня пішов на Катеринослав параход „Николай II.
	3 Київщини. Концерт. Всі начальники поліції на Київщині дістали повідомлення п. київського губернатора (за № 1893) про те, що пан-отцеві с. Кошланів Луці Кудрицькому дозволено губернатором улаштувать на Київщині впродовж 1911 року ряд концертів в цілях розвинення співочої справи і збудованая народнього парафіяльного дому в с. Кошланах. Умови, при яких мають одбуватись концерти, такі: намітивши місце і число концерту, пан-отець Кудрицький повідомляє про це заздалегідь відповідного начальника поліції і цьому ж самому начальнику, як концерт закінчиться, він повинен подать справоздання з певними документальними доказами про грошовий результат
концерту. 
	Кустарна артіль. П. губернатор затвердив устав Зозовської кустарної артілі, липовецького повіту. Ціль артілі—виробляти всякі полотна то-що. Район діяльности—м. Зозов та село Зозовка. Пайова вкладка 5 карб, і 1 карб, вступних. На цю справу місцева поміщиця Ю. Н. Гудим-Левкович пожертвувала 5000 карб.
	Нещастя. В г. Звенигородці недавно згоріла маленька дитина. Одна баба топила грубку. В хаті соломи було досить. Тут же сиділа й дитина. З груби жахнуло і солома зайнялась. Баба перелякалась і стала тушити вогонь, а про дитину й забула, на якій горіла одежа. Збіглись сусіди і стали рятувати дитину, та було пізно—дитина померла.
	3 Поділля. Закрили крамницю. В м. Голоспово закрито потребительську крамницю. Справа її стояла дуже погано, бо члени нею мало цікавились, і всі справи перейшли до одного „діяча", який дбав тільки про власну користь.
	Через пошесть припинено науку з 20 марта по 15 апріля в каменецькій дівочій духовній школі.
	Язичеські звичаї. Ранком 17 марта, в день Теплого Олекси, окружні села, що коло Бельців, були всі в диму та в полум'ї. Можна було гадати, що там великі пожежі. Виявилось, що то селяне сами наклали вогнів, щоб викурити „русалок", які, мовляв, шукають весною житла в будинках селян і „приносять з собою нещастя людям".
	„Експропріатор". Канцелярський служитель подільської контрольної палати Смирнов написав своякові анонімного листа і домагався грошей та погрожував, коли той одмовиться, росправитись. Про це свояк заявив поліції, яка послала на почту агента. Скоро на почті одержали листа на ім'я „Кампа". За цим листом Смирнов послав свого товариша Д., якого поліція і заарештувала. Д. заявив, що його послав за листом товариш Смирнов. Смирнова заарештовано.
	3 Чернігівщини. Лекція. У Кролевці, 22 марта, земський агроном М. прочитав в залі Драматичного гуртка лекцію на тему: „Крестьянское землед?ліе и его основныя нужды" . Публічна лекція у нашому місті—це ціла подія. На жаль, лекція вийшла якимсь вінегретом поодиноких відомостей, не спаяних однією провідною думкою.
	3 Полтавщини. Дошкільне виховання. В Кременчуці мають одкрити клуб „дошкільного виховання" дітей незаможніх жителів. Дітей будуть приймати од 7 до 12 років. Б клубі для дітей будуть улаштовувати гру, читання, гімнастику та різні праці.
	3 Харьківщини. Селянське шиття. З села Котельви, охтирського повіту, наш кореспондент дописує, що там до ЗО тисяч жителів-українців. Шкіл міністерських початкових 6 і 6 — парафіяльних. Учиться в школах до 800 дітей, Єсть тут і сельсько-господарське т-во, селянський банк, купецький банк, що заснувався в цьому році, громадський сад з літнім театром, де часто одбуваються аматорські вистави українських п'єс. Селяне дуже цікавляться виставами і в театрі буває повно.
	3 Катеринославщини. „Непорозуміння". З Бахмута наш кореспондент пише, що там єсть „Музыкально-драматическое общество" та український гурток. Після вистави ЗО января цей гурток досі не спромігся поставити спектакля через непорозуміння з російським гуртом. Між цими двома гуртами — російським та українським, замісць одностайної праці, яка б повинна була бути, на грунті „соревнованія" і виникають суперечки і, з боку російського гурту, перешкоди.
	Український спектакль у Катеринославі. 27-го ц. марта в авдіторії „Научнаго Общества", як пишуть впоряжається заходами Т. С. Суліми-Бичихиної український спектакль. Ітиме „ Лісова квітка “ Л. Яновської (заглавну роль гратиме Н. М. Дорошенко) і „На менинах“ жарт Т. С. Суліми-Бичихиної під режісурою й з участю авторки.