Поляк про Шевченка.
	Шевченківський ювилей знайшов собі відгук і в польській пресі. Польські газети здебільшого обмежилися коротенькими замітками або дрібними статейками про Шевченка. Та були й такі часописи, що звернули більше уваги на українського Кобзаря й на українство. Так „Kurier Warzsawski" в двох числах (№№ 73, 74) умістив чималі статті п. Чеслава Янковського під заголовком „Кобзарь України". Статті ці характерні для автора, котрий помічає в Шевченкові певний вплив польської культури. В першому уступі своєї статті п. Янковеький виясняє ріжницю між поняттями нація й держава. Далі пише про страх російського уряду перед всякими сепаратизмами. 
	Ромуальдові Подбереському не дозволено було в 1844 році видрукувати в „Тижневику Петербурзькім" поетичних, літературних білоруських творів. Цензура пропустила йому тільки „етнографичні матеріяли" та ще скілька народніх білоруських пісень. Своєю дорогою, під фірмою народніх пісень, Подберееький впустив до свого тижневика скілька білоруських поетичних творів Барщевського. 
	Факт цей зовсім ясно освітлює страх утворення в границях держави самодіяльної і відрубної народности білоруської. 
	За народністю піде отчизна, за отчизною—розумілося само собою в „канцеляріях" року 1844—піде очевидно-сепаратизм! 
	Але знано було тоді лишень один сепаратизм,—політични. 	Тоді політичні чинники, придушували найріжнороднішими способами всякий народній прояв однаково білоруський як і малоруський. 
	Очевидно тоді не передчувалося, що через п'ятдесят літ після тих справ Подбереського з цензурою, зорганізована в першій думі парламентарна фракція „автономістів", заявить найвиразніше в своїй програмі, що ніяких, абсолютно ніяких стремлінь сепаратистичних політичних вона плекати не буде. 	Тимчасом, походячи в одного пня, народності малоруська і білоруська роспалися на дві самостійні і з другої половини XVШ-го століття почали утворяти дві самостійні літератури. Література малоруська розвинулася скоріше і буйніше, дякуючи таким письменникам, як напр. Котляревський і Тарас Шевченко. Література білоруська є допіру im Werden, то єсть почала допіру тепер набірати власного вигляду і зміцнитися. 
	Ще сам Шевченко з початку ніби вагався на якімсь роздоріжжю, не знаючи чи пристати йому до літератури польської (?) чи до російської. Не прилучився до жадної з них. 
	По скількох спробах написати скілька белетристичних творів російською мовою, почав писати виключно рідною мовою, т. є. малоруською, але то фактично він, а не хто инший, утворив в своїх піснях народнього малоруського духа, він дав вираз народньому (не політичному) малоруському відокремленню на два фронти, він, коли так можна висловитися, зформулував поняття отчизни малоруської і поклав головні підвалини під самосвідомість народню, що розвивається з того часу і разом з тим літературною досконалістю свого „Кобзаря" дав письменству малоруському громадянські права в літературі всесвітній. 
	Не чужа була Шевченкові література наша (польська), а між нею найбільший вплив на нього мав Міцкевич, і сам він теж не був чужий нашим письменникам. 
	Його твори спопулярізовано між нашим громадянством гарними перекладами Сирокомлі („Кобзарь"), Совінського („Гайдамаки") та инш. 
	У Львові також, під редакцією Оґоновського, вийшло двохтомове найповніше і найліпше зо всіх істнуючих, видання творів Тараса Шевченка. 
	Докладний опис життя його і літературних праць виявить перед нами неповсякденну і знаменну постать великого патріота і славного поета.
	Переказуючи біографію Шевченка, п. Янковський звертав увагу на ті часи, коли поет опинився на засланню в Новопетровському. Тут Шевченко стрінувся і здружився з вигнанцями поляками, з Сіраковським, з Желіговським (Антоній Сова) та з Брозіславом Залєським. 
	Можна припустити—каже п. Янковеький,—що знайомство з ними викликало рішучий поворот в ідеях і поглядах Шевченка на відношення польської народности до малоруської.
	 В поемі „Гайдамаки" він прославляв Гонту і Залізняка, як багатирів народніх, малював „ляхів" як причину всіх нещасть України. Від часу перебування в Новопетровеькому нема уже в дірі Шевченка таких тонів. Навпаки, з'являється в його творах жаль до Хмельницького, що потягнув Україну на схід, а не на захід. 
	Поезія Шевченка формувалася на зразках переважно Міцкевича, потім Жуковського, Пушкина і Лєрмонтова. Але вона була тісно сполучена з поезією народаьою малоруською і творить ніби вищий її щабель—ad Parnasum,— Шевченко був поетом лірічним, але в екзотичній його поезії живе, дише, співає — ціла Україна. Ціла Україна зо всіми її традиціями, звичаями, характером її природи, з великим „батьком Дніпром", з „мужицькою" хатою, котра в поезіях Шевченка являється ніби якоюсь народньою аркою, з родиною, з прославленою Шевченком родиною, котру він звав завязком і фундаментом народнього побуту, з роєм любої для Шевченка дітвори, котру малював він з такою предивною тонкістю почувань і гармонією пестливого слова. 
	В поезіях Шевченка відсвічувався краще ніж в найґрунтовніших наукових працях: народ, народ окремий, самодіяльний, з власним характером, з рисами, що відрізняють його дуже виразно серед гурту народів. 
	В цьому тільки і полягає весь сепаратизм Шевченка. Шевченко ж малював свої типи не з своєї уяви, а з натури. Не він принаймні утворив отчизну — Україну і народ малоруський. Він тільки мав дар наочного виявлення того, що виникло само під впливом довгих, довгих літ, і волі Божої. 
	Шевченко не був жадним укладачем нових гряниць політичних на карті Європи. Не був він ні Наполеоном, ні Метерніхом. Він був тільки гарячим патріотом батьківського краю. Він болів над недолею, котру витерпів його народ; на славу і підкріплення своєї отчизни співав він пісні, напоєні гарячою любов'ю: він рад був би прихилити небо своєму народові. Хто ніколи не зазнав любови до батьківщини у власній душі—той нехай кине на нього камнем. 
	Для цілів партійних і політичних було дуже часто визискувано творчість поетичну Шевченка—але від того не встереглися навіть евангелиети науки Христової. 
	Можна б налічити цілу низку соціологів, котрі мріють про те, щоб народ був сінонімом держави, а держава народу. Але Шевченко не був теоретиком-соціологом. Можна добре висловитися, що поет був власної парафії, в розумінню напр. „парафіяльности“ Сирокомлі або навіть і Міцкевича, котрий писав без вагання „Litwo, ojczyzno moja", і був би непремінно обурився на всякі спростовання етнографічно—політичного характеру, уважаючи їх пустою грою слів. 
	Шевченко писав; „Отчизно моя, Україно", Богдан Залеський теж писав „Ukraino ojczyzno moja“ і ми розуміємо дуже добре, в якім змислі і дусі писали обидва. 
	Треба було тільки до душі патріотів приступати з доброю волею і з рукою на власнім серці. Держава може бути сінонімом отчизни і народу, була ним і буває до цеї пори. 
	Але батьківщина не може і не повинна бути протилежністю держави, і навпаки. 
	Ті протилежности штучно витворюються політиками, коли хочеться їм похвалитися політичною грою, або нацькувати один народ на другий, або народи на народи. 
	Тим часом держава може бути для цілого навіть агломерату народів охоронним наметом перед... навалом всяких бід, що нападають людський рід. І тоді навіть всякі спроби викликання протилежности між державою і народністю зійдуть на нівець. 
	В непроходимі пущі і нетри завело б нас розвязування мозольного питання: де спочило тіло Шевченка? Чи на Україні, чи в Малоросії, чи в якійсь Великоросії, котра не знати які обшари займає. Тіло Шевченка спочило на батьківщині поета. Інстінкт людський завше вгадає. 
	Скоро тоді уважано, що треба, щоб сімвол такого духу, як Шевченко, став в його батьківщині, то схилімо ж свою голову над далекою наддніпрянською могилою, віддаючи честь зарівно самому поняттю „отчизна“ взагалі, як і одному з тих, що любили свою отчизну так, як належить її любити.