Література, наука, умілість і техніка.
	Т. Шевченко і Мельников-Печерський. Нижнегородська учена архивна комісія оце недавно випустила девятий том своїх „Д?йствій" (назва, вигадана першим її предсідателем А. С. Гаціським), присвячений пам'яти відомого російського письменника П. І. Мельникова (Андрея Печерського), що був родом з Нижнього Новгороду, В цій книзі уміщено й спомини Мельникова (сина) про де-яких письменників та учених. Під час пробування Т. Г. Шевченка в Нижньому Новгороді довелося нашому поетові здибатися в одвій родині з П. І. Мельниковим. Останній в своїй палкій розмові торкнувся української історії. Довго говорив Мельников і ніхто його не спиняв. Коли це ненароком зиркнув він на Шевченка і раптом ніяково замовк. „Тарасъ Григорьевичъ— каже автор споминів—зло сверкалъ глазами, ноздри его надулись, онъ тяжело дышалъ. Произошло невольное зам?шательство. 
-Что же ты, Мельниковъ, замолчалъ? -вдругъ нервнымъ. голосомъ выкрикнулъ Шевченко,—навалилъ два короба, вали третій". 	Шевченко зірвався з місця і з плачем вибіг з хати. 
	Листовні картки Мануйлівської „Просвіти". Товариство „Просвіта" в с. Мануйлівці, Катериносл. губ., випустило серію листовних карток: 1) Будинок „Просвіти", 2) Заля "Просвіти" 3) Гурток просвітян, 4) портрет Т. Г. Шевченка, мальований катеринославським художником, небіжчиком В. Корнієнком, 5) Ілюстрація того ж художника до відомої думи „Про трьох братів Азовських". Видання цікаве до того ж і дуже дешев—по 3 коп. за кожну картку.