Революція в Мексиці.
	До Нью-Йорку надійшла телеграма з Ель-Пазо, в якій повідомляється, що мексиканські революціонери постановили одмовитись від партизанської війни і оповістили відкриту загальну війну. Їх ватажок, Мадеро, видав наказ, в якому оповіщається, що повстанці ведуть війну за заснування Сполучених Штатів в Мексиці, з семи федеральних округів. В Нью Йоркові гадають, що революціонери вживають цих заходів з тим, щоб запевнити держави, що повстання в Мексиці не випадкова подія і що повстанці не які-небудь розбишаки, як запевняє мексиканський уряд, а справжні, ідейні революціонери.