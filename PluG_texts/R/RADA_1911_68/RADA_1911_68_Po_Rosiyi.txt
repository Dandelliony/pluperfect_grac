ПО РОСІІ.
 - Вибори і 87 стаття. В кулуарах Держ. Думи говорять, що через однодушні протести, які викликало вживання 87 ст., в урядових колах довго вже не зважаться ще раз скористуватися цією статею. Як запевняють, останні події зовсім зруйнували ту передвиборчу позіцію, яку вспів був собі наготовити уряд в провінції на слідуючі вибори в четверту Думу. (Р. В.).

	- Заслання. З Москви вислано на З роки в архангельську губ. лікаря В. Я. Кемнеля, якого обвинувачують за участь в соціал-демократичній пропаганді під час останніх виборів в Державну Думу. (К.).
	- Цінна здобич. „Арх." оповідає, що селі Сізябську, печорського повіту, селянин-охотник добув дуже цінну і рідку лисицю-искрянку. Такі лисиці попадаються дуже рідко. Промисловці кажуть, що та лисиця у Іжемській окрузі перша за останні 6—7 літ. Місцеві скупщики давали селянинові 800 карб., але він не згодився.
	- Скасування панщини на Кавказі. В останньому засіданні Ради міністрів розглядалося питання про припинення часово обов'язкових і залежних вдношень селян до панів на Закавказзі. Рада міністрів ухвалила проект, який склав намісник Кавказу. Його внесено буде в законодавчі інституції. Головні підстави проекту такі: селяне, що платять панщину грішми чи натурою, переводяться на викупні платіжі і причисляються з января 1912 року до розряду селян і поселян-власників. Поміщики і власники земель за землі, що переходять у власність селян, одержують од уряду викупні позички готівкою з нащитуванням на них з 1 января 1912 року 4.5 відсотків. Загальний розмір викупної суми по проектові вираховано в 24.000.000 карб. (Р?чь).
	- Молодий шахрай, В Мінську арештовано Антона Біляєва, який має душ 10 жінок в ріжних містах Росії. Спеціяльність Біляева—женитися з багатими молодими. Забравши в свої руки пашпорт жінки, він зараз зникав. А через де-який час в другому місці вінчався з другою. (В. Газ.).
	- Проект комерційних інститутів. Шкільний комітет міністерства торгу виробляє, щоб внести в Думу, проект Київського і Московського комерційних інститутів. Поруч з учебними комітетами хотять завести і попечительнку раду, в яку входять представники громадянства. Директора вибірає учебний комітет разом з попечительною радою. Ті, що скінчать інститут, одержують всі права инших вищих техничних шкіл. Хто скінчить економичний відділ, той матиме званіє кандидата економичних наук, а хто скінчить комерційний одділ—звання комерційного інженера. Одстрочку по одбуванню військової повинности теж буде дано. Проект розглядатиме окрема нарада.
	- Толстовський музей. Завідуючий музеєм Л. М. Толстого д. Бірюков вмістив в петербурзьких газетах листа, в якому знайомить публіку з історією музею і з вкладами, які в нього зроблено. В музеї єсть дуже цінні речі. Між иншим, багато цінного подарували д.д. Войнов, Стахович, Голубеви, Гінзбург, Репін. Де-яким подарункам не можна скласти ціни. Роблять заходи, щоб як найскоріше музей одкрити для публіки.
	- Справа комітету соц.-рев, 18 апріля в окремому присутетвії судової палати в Петербурзі починають розглядать справу петербурзького комітету партії соп.-рев. В цій справі оддано під суд 25 душ, серед них дворяне Ділевський і Заалов, дочка підполковника Мишковська, студенти Протопопов, Рабінович і инші. Підсудним ставлять в вину, між иншим, участь в конференції партії в г. Теріоках в іюні і ноябрі 1907 року. (Р?чь).