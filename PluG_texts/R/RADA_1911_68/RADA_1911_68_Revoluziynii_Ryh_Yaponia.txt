Революційний рух в Японії.
	Соціалістичний рух в Японії швидко розростається. Смертна кара ватажка японських анархистів, Котоки, і одинадцяти його прихильників, що хотіли вбити Мікадо, не тільки не спинила руху, а навіть зробила його ще більше популярним. Цими днями роскрито нову змову, на чолі якої стояв хазяїн гостиниці Кофуку, не молода вже людина, соціалист з переконання. В нього знайдено великий склад вибухових річей, які йому доставив один японський інженер. Арештовано багато прихильників Кофуку. Зріст революційного руху відбивається, як в дзеркалі і в газетах. 
	За останні дні покарано силу японських газет за статті проти Мікадо і його родини та за похвалу анархистові Котокі.