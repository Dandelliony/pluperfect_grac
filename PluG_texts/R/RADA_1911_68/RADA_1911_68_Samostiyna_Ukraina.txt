„Самостійна Украіна".
	Галицько-українські політичні діячі мріють про „самостійну Україну“ —ось останній винахід, зроблений „власним львівським кореспондентом" газети „Утро Россіи" д. Н. Алекеандровим. „У дні Шевченківських свят у Львові,— пише він,— майже всі промовці, в тім числі й К. Левицький і Г. Цеглинський, у своїх промовах перед величезними масами русинської інтелігенції підносили думку про право української нації на самостійне державне життя. Вони закликали до боротьби за здійснення цього права. Клич „за самостійну Україну " не зходив з уст усіх референтів" (див. число 64 названої газети). 
	Недавно другий співробітник „Утра Россіи", д. В. Кашкаров, як, може, пам'ятають наші читачі, прийшов з до цілком иншого висновку. Він одкрив, що сучасний український рух — тільки сліпе знаряддя в руках тонких 'німецьких політиків і що українські політичні діячі просто-на-просто витягають своїми руками каштани для німців. А тепер д. Александров дововодить, що українські політики ні для кого каштанів і не думають витягати, а дбають про свої власні справа. Кому ж з цих двох „винахідників" вірити? Бідні читачі „Утра Россіи"! 
	Повернімось, одначе, до статті д. Александрова. Він запевняє, що „клич „за самостійну Україну" не зходив з уст усіх промовців". Чи добре прислухався „власний кореспондент" до того, що говорили українські політики, й чи гаразд зрозумів він те, що чув? Навряд. Він пише, що „українські теоретики й діячі своєю науковою критикою й аналізом минулих часів доведи, що тепер держвавна самостійність України не можлива"; що „в поняттях і симпатіях широких інтелігентських кругів українства відбувся за останні два десятиліття такий кризіс, така перетасовка поглядів, думок і відносин, що про поворот до старовини, до ідеалізації „гетьманщини" неможливо й мріяти; що, нарешті, „псіхологія" й почування широких українських народніх мас дуже далекі й від „лояльности" й від „гетьманщини". 
	Припустимо на хвилину, що наведена характеристика сучасного українства правдива. Але невже наші політичні діячі, безумовно звязані з народніми масами дуже тісно, не знають того, що знає д. Александров? Нічого подібного не може бути. Значить, одне з двох. Або в промовах говорилось зовсім не те, про що пише д. Александров, або сучасні на строї широких мас українства зовсім не такі, як їх характеризує д. Александров. Бо не можна собі уявити, щоб хоч один оратор у світі зважився виступити на народнім святі з промовою, якої не поділяє більшість ї слухачів. Такому промовцеві не дали-б говорити, а що з промовцями того не сталось—значить, в основі писань д. Александрова лежить якась фальш, якась, мовляли росіяне, „задняя мысль“. 
	Так побивають сами себе ніби-то „поступові", а в дійсности тенденційні й неосвідомлені російські журналісти, що беруться писати про українські справи. Вони ще мають сміливість наводити цітати з творів Драгоманова, але й ті цітати повертаються проти них же. Так, д. Александров цітує передмову до статті Драгоманова,—„Къ вопросу о малорусской литератур?": „Относительно т. н. малорусскаго „казакофильства", стремленія возстановить гетманщину и государетвеннаго малороссійскаго сепаратизма—однимъ» словомъ, „мазепинскаго украинофильства",какъ виражаються н?которыя высокопоставленныя особы, то объ немъ можетъ бить рычъ только со сторони людей, или поверхностно знакомыхъ съ дыломъ, или явно злонамыренныхъ вьдумщиковъ" . Прочитавши підкреслені тут слова, можна подумати, що Драгоманов написав їх виключно для того, щоб схарактеризувати д.д. Александрових, Кашкарових і їм подібних. А д. Александров мав необережність навести в своїй статті як раз цю убивчу для нього характеристику. От як небезпечно бував часом наводити цітати. 
	Бувають часом у людей настирливі ідеї, які доводять їх до вчинків абсурдних і навіть інколи не зовсім пристойних. У деяких співробітників „Утра Россіи" є своя idi?efiхе—всеславянська федерація. Носяться вони з нею, як з писаною торбою, посилаються на авторітети живі й мертві, а до її реалізації зводять усякі наклепи на сучасні народности і в першу головну—на українську, яка ухилилась од участи в новославянській
авантюрі. Марна річ доводити цим письменникам, що такими засобами нікого переконати не можна—вони так захопились своєю фантастичною місією, що готові видряпати очі кожному, хто инако мислить. Дарма, що це шлях дуже слизький, що так можна дописатись і до одвертих доносів—усе це робиться ad majorem gloriam dei. І хто знає, до чого ще допишуться ці „поступові“ письменники.