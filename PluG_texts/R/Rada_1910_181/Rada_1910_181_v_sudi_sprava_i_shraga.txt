В СУДІ. 
Справа І. Шрага.
Цими днями в повітовому суді в Городні розглядали справу бувшого члена першої Державної Думи І. Л. Шрага та инших одинадцяти душ (між ними—бувшого голови земської управи С. Ренчицького, д. Н. Щербака, д. А. Вербицького, д. Обуховського). Всіх їх городнянська поліція обвинувачувала за упорядження недозволених зборів. В поліцейському протоколі стояло таке. 
На 14 іюня 1907 року деякі з цих підсудних просили дозволу на упорядження публичного зібрання, на якому д. Шраг мав зробити доклад про Державну Думу. Адміністрація не дала дозволу на таке зібрання. Коли д. Шраг приїхав в Городню по дорозі до Петербургу, то до отходу його поїзда лишалось скілька годин. Д-ій Шраг пішов з д. Ренчицьким в гості до М. Ю. Марченка, де було ще скілька душ гостей. Тільки що сіли гості пити чай, як явився помішник справника і написав протокола про „незаконний мітінг". На „мітінгові" було всього 9 душ гостей і семья д. Марченка. 
Всіх переписаних поліцією було оддано під суд за упорядження незаконного зібрання. Суд всіх підсудних виправдав.
