„Наша” соромливість і обережність.
Росказують анекдот про одного простосердого італійця, що подорожував по Росії і потім в своїх подорожніх описах запевнював про надзвичайну пошану у росіян до матері. Мовляв, з другого третього слова тубольці починають згадувати „мать" та „мать". 
Загально відоме тако-ж з'явище, що найбільші вороги російської культури, коли розпаляться під час суперечки, забувають про свій инородчеський сеператизм, забувають про умисне вдавання, ніби то, не розуміють по російському, і починають обкладати один одного барвистими епітетами, позиченими з незнаної, буцім то, мови. 
А хто не мав прикрої нагоди чути, хоч би й як не хотів, знаменитої російської „матівіровки”?! Ця остання всюди лунає на вулицях російських міст. Нею широко користується не лиш суспільна шумовина, але і демос і часом навіть агенти влади. Проходячи по людних вулицях, повз найбільш фешенебельні готелі, ресторани, —ви не забезпечені від того, що до вашого вуха не долетить „матівіровка“ хоч би з приятельської бесіди візників. Взагалі кажучи, для консулів і охоронців суспільної моральности —є де використовувати свою ретельність і хист. Але на жаль ми не бачимо жадних ознак того, щоб десь провадилась якась боротьба проти уславленого російського сквернословства, що часто, навіть, лунав в дитячих устах. 
Ніщо не спиняє, не карає розвій фантазії і творчости в обсягові „матерелогії", але за те численні консули і охоронці суспільних моральних чеснот дбають про ті чесноти де инде. Замісць боротись десь в захистках і бути невідомими широкому світові, ті консули і охоронці понесли свою ретельність і хист експонірувати, очевидячки, на межі катеринославської краєвої виставки. Маємо вже два цікавих експонати з обсягу охорони моральности і невинности громадянства. Перший дебютував жандарм, що мало не згорів з сорому, коли почув на науковій лекції професора про те, що самець морської галки виконує де-які функції но роспложуванню належні в инших тварин самиці. Бравий жандарм потребував від лектора зупинити свої гадості. А це маємо свіжу звістку про новий експонат на тій же виставці. Поліцейський заборонив бандуристові співати в українському павільоні на виставці пісні, аж доки не буде доставлено йому цензурованого примірника тих пісень. Народня творчість в обсягу пісень, на думку катеринославської поліції, мусить пройти через цензуру раніще, ніж долетить до уха слухачів. За те народня творчість з обсягу „матівіровки” — може вільно буяти по всіх станах градів і весів Росії. 
Той-же самий сором'язливий жандарм, поліційний чин, не почервоніють, коли почують, і  не спинять приятелів, що в дружній беседі згадуватимуть „мать". 
3‘явище цілком зрозуміле: енергія не резина, її не ростягнеш до схочу. На боротьбу з одним витрачується стілько, що на боротьбу з другим не вистарчає. Закон механики, нічого не вдієш! 
І от наукові „гадості”! І художня народня творчість поборюються, а сквернословні гадості і творчість в обсягу „матівіровки” — буяють безборонно. 
Хома Брут.
