ПО УКРАЇНІ
У КИІВІ.
Смертні присуди. Позавчора в київському воєнно-окружному суді закінчено справу про убивство 9 душ— сем'ї Салієвих в хуторі Волковцях, роменського повіту. Суд визнав всіх підсудних винними: М. Голтвеницю та Гер. Даниленка в участі в душогубстві, Д. Кучу та М. Таранишина в допомозі, та Є. Борулю в переховуванні, і присудив: Голтвеницю та Даниленка до кари на смерть, Кучу та Таранишина до довічної каторги та Борулю до 15 років каторги.
Новий віце-губернатор. Як сповіщають з Петербурга, київським віце-губернатором призначено непремінного члена губернського присутствія у Катеринославі д. Кошкарьова.
Ревизія округи доріг. Позавчора судовий слідчий по найголовніших справах В. Фененко допитував інженера Гоніондзького, колишнього завідующого землечерпалкою „Днепровская 3-я". Допит тягся 4 години. Після допиту Гоніондзького залишили на волі, взявши з нього .заставу. Позавчора ж було потрушено богермейстера Марковського (Виноградна №6) кватиря якого стояла опечатаною кілька день, бо не було у Київі самого Марковського. Після трусу взято на перегляд чимало паперів. 
Вчора в звістках про справу Долбешкина та про зміни в комісії трапились деякі помилки, а саме: ревизія встановила тільки два випадки, коли Долбешкиним було подано неправдиві доклади; немає підстав і чутка, що починається судове слідство проти Долбешкина. Так само непевна чутка про зміни в комісії та про доклад інженера Литовченка, який ніякого докладу подавати не думав.
На що йдуть гроші в окрузі доріг. „К. В” подають звістки просто таки анекдотичного характеру про діяльність інженерів київської округи доріг. Так, наприклад, інженери за гроші казни „укрепляли” садок генерала Струкова. Якось на пароході з Олександровська їхав генерал Струков власник великих маєтків понад Дніпром, який користується впливом в петербурзьких сферах. В розмові з пасажирами генерал почав критикувати діяльність округи доріг і, між иншим, сказав, що роботи на Дніпрі ведуться так погано, що вода почала підмивати його садок та парк по-над Дніпром. Хтось переказав цю розмову ген. Струкова інженерам округи доріг, і от, щоб уникнути небажаних розмов генерала Струкова у Петербурзі про порядки в окрузі доріг, інженери, надумали таку річ. До ген. Струкова з'явився при повній формі інженер Балинський, з проханням дозволити закріпити беріг Дніпра в тому місці, де лежить садок та парк генерала. Генерал Струков був дуже здивований такою пропозіцією і пояснив, що на такі „примхи “ він не може витрачати десятки тисяч карбованців. Інженер Балинський заявив, що округа доріг не вимагатиме з нього грошей; всі роботи буде виконано казною, бо цього вимагають „техническія соображенія". Генерал дав згоду і його садок та парк закріпили на казенні гроші. Але прицьому інженери не забули й себе. — Рахунок на ці роботи подали на 40.000 карб, тоді як в дійсності вони обійшлись не більше 20.000 карб.
3 приводу чуми. Київська городська управа послала в Одесу директора олександрівської лікарні гласного Н. Страдомського ознайомитись з протичумними заходами. Заміщаючий городського голову Ф. Бурчак подав п. губернаторові на затвердження постанову городської думи про збудування в олександрівській лікарні спеціального барака для слабих на чуму.
В земських комітетах. Митрополіт київський та галицький Флавіан повідомив київського губернатора, що представниками од духовного відомства у земські комітети призначено: в губернський — благочинний 1-ої округи гор. Київа протоієрей К. Фоменко, а в повітові—в київський протоієрей Стрітенської церкви К. Чемена, а в решті повіт.—настоятелі повітових соборів. 
Урожай буряків. Холодна і вохка погода, яка була все літо в південнозахідному краї, спріяла тому, що буряки дуже швидко виросли, але в той же час вона не дала бурякам достигнути. Буряки повиростали надзвичайно великі, але й досі зелені. В початку августа, одначе, погода покращала і була дуже спріяюча для достигання буряків. Тепер на київській біржі сподіваються надзвичайно великого контінгента цукру. Одні з цукроварів вираховують цей контінгеат в 80 —85 милійонів пудів, а другі більші оптимісти сподіваються від цьогорічної кампанії 105—110 милійонів пудів.
Протипожарні заходи. Страховий агент 1-го уч. київського повіту, д. Говорун, вже повернувся з Курщини, куди його посилала губернська земська управа для ознайомлення з дешевим огнетревалим сельським будівництвом. Д. Говорун бачив багацько виліплених з землі хат, багацько огнетревалих дахів і т. и., які з великою вигодою можна завести на Київщині. Щоб спопуляризувати ідею дешевого огнетривалого будівництва, д. Говорун складає про це, з доручення управи, спеціяльну лекцію, яку прочитає на уманській сельсько-господарській виставці. 
Подорож на шарі „Омск“. Позавчора вилетів з Київа в 11 год. ранку воєнний шар „Омск“ для метеорологичних дослідів в повітрі. Найвище шар підіймався на 1900 метрів (коло 2 верстов), найменша температура була +10. Шар пролетів коло 250 верстов з Київа через Бровари, Басань, Прилуки, Ромни, Попову Слободу до маєтка д. Курдюкова в путивльському повіті на Курщині. Людність гостинно зустріла аеронавтів.
Курси для санітарів. Збільшення пошесті холери цього року та брак лікарської допомоги викликали засвування у Київі курсів для санітарів. Гурток місцевих лікарів на чолі з проф. Високовичем засновує „Курсы для подготовки вспомогательнаго медико-санитарнаго персонала для борьбы с холерой и чумой”. Правління курсів складається з проф. Високовича (директор), пр.-доц. Корчак- Чепурковського (скарбник), д-ра І. Бика (секретарь) і членів: Свенсона, лікарського інспектора, Орнатського, д-ра Бурчака, А. А. Говсеєва, Влайкова, Любинського, Беньяша, Клейнера, Страдомського, Нейштубе і Нечая. 
На курси прийматимуть чоловіків і жінок з освітою не нижче городської школи; особ, які не матимуть освітного цензу, будуть приймати тільки по рекомендації громадських інституцій та осіб відомих членам комітета. Курс науки 10 дневний, усі заняття обовязкові. Хто схоче одержати атестата про скінчення курсів, муситиме здати іспит. При курсах буде засновано „бюро праці", яка буде знаходити роботу для учнів, скінчивших курси. Плата за науку —3 карб., які вносяться голові курсів проф. Високовичу.
