Театр і музика.
Труппа Колесниченка. 
10 августа в театрі Купецького Саду відбувся перший в цьому сезоні бенефіс прем'єрші труппи Колесниченка д. Атаманської. Бенефіціянтка взяла собі заголовну ролю в пьесі „Кума Марта" — досить сценичній переробці з відомої російської пьеси Шпажинського „Чародійка". Бенефіціянтка мала успіх у публіки. В. С.
Купецький Сад. Сьогодня, 12 августа, в бенефіс флейтиста В. Цибіна відбудеться великий сімфоничний концерт під орудою д. Шнеефогта й при участи всіх солістів оркестра. Сам бенефіціант виступить не тільки як віртуоз флейтист, а ще й як композитор — оркестр виконає його „східні танці". Програму концерту загалом укладено досить цікаво: буде виконано “Карнавал" Глазунова, „Капричіо" Р.-Корсакова, „Чарівне озеро" Лядова, F’dur’ний оркестр Гофмана для восьми сольних інструментів і де-які инші пьеси.
В Труппі Т. Колесниченка в Київі сьогодня й завтра виставляють нову пьесу „Гонта на Уманщині".
Труппа В. І. Жмурка грає в Кременчуці, на одкритій сцені городського саду.
Труппа Ф. Рудікова. З 10 авг. в Курську в літньому театрі сада „Ливадія" розпочались вистави „Русско-Малоруской труппи Ф. п. Рудікова пьєсою А. Володського „Хатня революція". В анонсі оповіщається, що в труппі беруть участь звісні артисти: А. К. Кохановська і Н. Т. Пономаренко; окрім їх в труппі такий персонал виконавців жіночий: Борецька, Величкевич, Гульбенко, Зінченко, Зоренко, Золотаренко, Климчак, Ленська, Михайлова, Пінчукова, Чумак, Шевченко й инші; мужський персонал: Борецький, Володенко, Жданов, Котович, Михайлов, Новіков, Некрежевський, Онуфрійчук, Петровський, Рудіков, Улітовський, Чумак, Чучай, Шкребковський, Юра й инші. У труппі, шість пар танцюристів і танцюристок і власний оркестр під орудою Б. А. Золотого. Обіцяють давати новинки „малорусскаго" репертуара.
Труппа Д. Гайдамаки й О. Суслова. На зміну „русско-малорусской" труппі Глазуненка через де-який час прибула до Ростова-на-Дону українська труппа Д. Гайдамаки та Суслова. Труппа велика; з неї великими літерами виділяють: Затиркевич, Зарницьку, Шостаковську, Гайдамаку, Суслова та Манька.
Сезон роспочали 30 іюля. Виставляли: „Нахмарило" та „Запорожець за Дунаєм"; далі були виставлені такі пьеси: „Маруся Богуславка", „Невольник", „Така її доля", „Наталка Полтавка", „Циганка Аза“, „Кума Марта", „Тарас Бульба", „Сердешна Страдниця" — Манька, „По ревизії", „Сватаная на Гончарівці", „Ніч під Івана купала", „Розбите щастя" — Манька, „Майська ніч", „Нещасне кохання". Анонсірують: „За голод і холод", „Сан вихрестки". Збори великі. 
