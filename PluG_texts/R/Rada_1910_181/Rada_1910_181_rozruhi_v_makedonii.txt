Розрухи в Македонії.
Боротьба між турками й македонськими греками з кожним днем дужча стає. Цими днями на турецькій границі була крівава сутичка між турецькими салдатами й грецькою четою Павла Нікола, якого в той час убито. В селі Кесерісаба околишні люде напали на колонистів, які там жили, й двох із них взяли в полон; визволяти їх довелось військовою силою. В Кюстендилі відбулась нарада болгарсько-македонських чет, на якій постановлено організувати цілий ряд партізанських виступів у Македонії й зруйнувати залізниці. Турецький уряд уживає рішучих заходів проти близького повстання.
