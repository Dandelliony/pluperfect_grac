Українці та євреї
Пишучи про смерть посла — сіоніста Габеля, я вже згадував про те, як різко розходяться співробітник „Одесскихь Новостей”, д. Звездіч, з правдою, говорячи про гніт українців над євреями в Галичині. Зрештою що-до того гніту, то й сам д. Звездіч опинився в великім клопоті. І коли його попросили потвердити свої слова фактами, він —як це знають читачі з № 174 „Ради”, хоч і хвалиться, що факти „зовсім не трудно зібрати”, все таки не подає ані однісінького факту і тільки воює фразами. Отже розповідає, що мовляв, „український Грицько не краще ставиться до єврейського Мошка, ніж всякий пан Халява, як що-ж Грицько сього не робить так часто на ділі, як Івани та Станіслави , то через те, що в самого Грецька короткі ще руки, але коли-б він міг, він це-б робив (гайдамаччина), і, як що він може, то робить це й до сього часу”. 
Значить, д. Звєздіч, не маючи фактів, береться оборонювати свою тезу про юдофобство українства, малюючи ті почування, які має Грицько до Мошка. Та воювати почуваннями замість фактів, дуже рисковно. Бо що було-б, як би ми пішли слідами д. Звездіча, тай запитали його, які почування має Мошко до Грицька, чи не так само „любить" він „гоя”, як той „жида”? Правда, д. Звездіч міг би нам відповісти, що Мошкові нізащо любити Грицька, але тоді з неменшим правом можна-б його запитати, за що Грицькові любити Мошка. Ну, та й до суду-віку можна так говорити і до нічого путнього не договоритися. 
Бо, щоб договоритися до чогось путнього, треба мати знання фактів і добру волю, а в д. Звездіча ні одного ні другого немає, — цеб-то, факти він може й знає, але нема в нього доброї волі брати їх під увагу. 
Бо що говорять факти? Що наслідком певних історичних обставин, в яких не повинні не тільки сучасні покоління, але дуже часто не повинні були й ті покоління, дякуючи яким склалися ті історичні обставини, загал Грицьків і Мошків дивиться один на одного, як на „жида“ і „гоя“, та коли-б тільки Грицьки і Мошки , то ще не велика біда була б, бо зі зростом просвіти, культури, розуміння історії суспільного розвитку, вони  зрозуміли б, в чім діло. Біда в тім, що до Грицьків та Мошків прилучаються люде освічені, інтелігентні, які повинні б вивести Грицьків та Мошків на правдивий шлях, а замісць того вчать їх: „Бий жидів” і “Всі гої твої вороги”.
*) Див. статю д.Ст. Русина, що недавно надрук. була в „Раді".
На жаль, до таких „злих пастирів“ належать і добродії в роді д. Звездіча. Коли юдофоби вигукують: „жиди — експлуататори", д. Звездіч вміє дуже добре пояснити, що треба по-перше одріжняти еврея-націю од еврея-експлуататора, а по-друге багатьом формам експлуатації, де експлуататором являється переважно або виключно єврей, винні не євреї, а ті громадські порядки, які, замикаючи перед євреями багато корисних областей діяльности, примушують їх ставати експлуататорами. Все те д. Звездіч дуже добре знає. Але чому ж він нагло стає таким незнайком, коли річ іде про те, щоб представити українського „гоя" в як найчорнішому світлі?! Чому, говорячи прим. про гайдамаччину, д. Звездіч не тямить, що як з одного боку не можна звалювати всеї вини на євреїв за те, що вони були безпосередніми помішниками польських панів в експлуатації української народньої маси, так з другого боку не можна ж звалювати всеї вини й на гайдамаків за те, що вони кріваво розправлялися з тими помішниками своїх гнобителів?! Повторяю, ані одні, ані другі тут не винні, бо так склалися історичні обставини, які примусили їх так жити, що наслідком того конфлікт був неминучий. Але ж треба це зрозуміти що до обох сторін, а не тільки що до “своїх", як це роблять юдофоби з одного і такі як д. Звездіч з другого боку. 
Це що до минувщости. А що до теперішности, то завважається просто незрозуміле явище, що хоч і серед російського і серед польського народу антісемітизм без порівняння більший, ніж серед народу українського, то ніхто з дд. Звездічів не наважиться сказати, що всі росіяне або всі поляки—антісеміти, а за те такі загальні обвинувачення в антісемітизмові що до українства стали загально ходячою монетою. А тим часом що говорять факти? На російській Україні весь антісемітський рух, це діло „союза русскаго народа" і взагалі реакційно-обрусительних елементів, які до українства відносяться не менш ворожо, як до єврейства. При тім не треба забувати, що всі ті елементи все таки, особливо тепер, мають чимале значіння в російському народі. А тимчасом український антісемітизм окрім „Рідного Краю", не має ніде ияде пристановища, а до того і в „Рідному Краю” той антісемітизм все таки культурніший, ніж у найповажніших антісемітських органах російської преси. Та цей фактичний стан не перешкоджає д. Звездічеві і йому подібним винуватить в антісемітизмі все українство, хоч ніхто з них не зважиться виступити з таким обвинуваченням проти всього російського громадянства. 
А в Галичині? Що робив би Грицько, як би в нього не були „руки короткі", на це ми не маємо фактичних данних, бо це належить до будучности, яку оцінювати— до речі--я приміром все таки більш компетентний, ніж д. Звездіч. Але що і як робить Грицько тепер, про це є факти, а ті факти говорять ось що. 
Коли в Західній Галичині, де живе польський народ, не так то давно, в 1898 р., ми бачили єврейські погроми, проти яких правительство мусіло аж завести воєнний стан, —то в Східній Галичині, де живе український народ, нічого подібного не було. При тім треба знати, що форми експлуатації селянства, де експлуататором виступає єврей, в Східній Галичині між українським селянством, значно більше розширені, ніж в Галичині Західній, а до того в Східній Галичині всі без винятку євреї-шинкарі являються політичними агентами польської шляхти й польської адміністрації. А одначе український селянин не бореться з цим лихом погромами, тільки проти політичної ролі евреїв-шинкарів виставляє політичне освідомлення і політичну солідарність, а проти їх лихви і взагалі економичної експлуатації — кооперацію. А що український селянин вміє одріжнити еврея-націю від єврея-експлуататора, найліпше показали останні вибори до парламенту, при яких українські селяне вибрали послами двох сіоністів: д-ра Малера в
окрузі Теребовля-Чортків і пок. Габеля в Бучач-Підгайці. Коли б українські селяне справді так ставилися до євреїв, як це представляє д. Звездіч, то були б голосували не на “жида“ Габеля, а на польського ксьондза Громніцького, і не на „жида“ Малера, а на польського судовика Соху, бо-ж при істнуванню того антісемітизма, який приписує їм д. Звєздіч, близший для них був би поляк-христіянин (в однім випадку ще й ксьондз), ніж „жид-нехрист“. Тут, д-ію Звездіч, в Грицька руки не були за короткі, і він показав, що ви не маєте ніякого права обвинувачувати його в антісемітизмі.
А тепер прийміть до відомости, що подібного випадку не було ані разу серед польської суспільности, що навіть ті євреї, які вважають себе поляками, проходять послами тільки там, де єврейська людність має більшість, а навіть, коли вірити сіоністам (за правдивість не ручуся особисто, бо не мав змоги провірити справи) при останніх виборах до парламента були випадки, що польські соц.-дем. робітники при балотіровці воліли голосувати на правительственного кандідата-поляка, ніж на опозиційного кандідата-сіоніста. А одначе польському громадянству д. Звездіч не кидає в очі обвинувачення, що воно все юдофобське, не кидає навіть після виступів д.д. Свентоховського і Немоевського в т. зв. „литвацькій* справі. 
Також, коли казати про пресу, то органи всіх трьох українських партій (національно-демократичної радикальної і соціально демократичної) далекі від антісемітизму, а такі клерикалано-антісемітські органи як прим. „Руслая", не мають ніякого значіння. 
І характерна річ, що коли д. Звездіч бачить в українстві саме юдофобство, то вороги українського національного руху в Галичині, —як поляки, так і москвофіли, —як найтяжчий закид проти нього висувають власне юдофильство. (Кінець буде). М. Лозінський.
