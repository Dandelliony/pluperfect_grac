ДЕРЖАВНА ДУМА.
Засідання 30 марта. 

Волосне земство.
Предсідатель— кн. Волконський.
Ідуть далі суперечки по законопроектові про волосне управління. 
Леонов вносить негайно поправку, щоб в волостях, де людности менше 10 тисяч, була допущена заміна управи одним старшиною. Не зважаючи на протести кадетів, трудовиків, прогресистів і докладчака Глібова поправка Леонова приймається більшістю 108 проти 100.
Далі суперечки повстають з приводу статті 70, що обговорює „состав" волосної управи. По проектові комісії, в „состав" управи допускаються тільки мужчини. Право женщин увіходити в цей „состав" обороняють с.-д. Войлошніков та Кузнецов. Всі доводять безглуздість осторог думської більшости: коли женщинам надані виборчі права, нелогично позбавляти їх права ставати на посади. 
Березовський 2-й дивиться на цю справу з погляду мусульманів і визнає, що поправка ця суперечить Коранові. Поправку одкидають. Статтю приймають в редакції комісії. 
Цікаву заяву в кінці засідання робить кадет Степанов. Виявляється, що уславлений оборонець інтересів робітників намагається яко мога далі одтягти виробку нелюбого для промисловців проекта про нагороду за професійні хвороби робітників, котрі працюють в підприємствах міністерства фінансів. Дума призначила комісії місячний строк для виробки докладу, робітнича комісія проект прийняла, а Тізенгаузен два місяці докладу не вироблює. Степанов протестує проти обструкції Тізенгаузена, який з'єднав в собі функції предсідателя робітничої комісії і її докладчика, і сістематично гальмує робітничі проекти.

Закрите засіданні. 
В закритій частині засідання приймають в трьох читаннях без суперечок законопрокт: про збільшення на 75.000 рублів кредитів на таємні трати міністерства закордонних справ і про асігновку кредіту на видачу нагород чинам науково-техничної лабораторії морського відомства. 
Контінгент новобранців. На черзі законопроект про розмір контінгенту новобранців.
Хвощинський докладує, що військове міністерство вимагає всього 455.000 душ для армії, флота, конвойних і погряничних варт, чим контінгент новобранців зменшиться проти минулого року на 1535 душ. Три роки тому Дума визнавала потребу переробки установ про військові обов'язки. Нові військові установи внесені на розглядання комісії оборони і будуть внесені в загальне зібрання в цьому році. 
Балотіровкою законопроект визнають негайним і приймають в трьох читаннях в редакції комісії.