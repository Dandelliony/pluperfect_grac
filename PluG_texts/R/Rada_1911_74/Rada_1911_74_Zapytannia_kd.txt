Запитання к.-д.
В кінці засідання обмірковується негайне запитання кадетів про поширення процентової норми на євреїв-екстернів правилами 11 марта, виданими радою міністрів. Текст запитання такий: „Ніде в законах нема обмежень для екстернів-евреїв. Обмеження ці заведені вперше правилами 11 марта, які поширюють правила 22 августа; останні ж правила заведені тілько для прийому євреїв в середні школи. До екстернів не можна вживати міркуваннів, котрі були покладені в підвалину заведення процентової норми для євреїв в середніх школах. Процентова норма заведена для того, щоб запобігти натовпові євреїв в гімназії, екстерни ж вчаться за стінами шкіл і нічим не можуть шкодити екстернам христіянам. Право здавати екзамени на свідоцтво в знанні належить в Росії всім громадянам, не зважаючи на походження. Євреям екстернам свідоцтво за середню школу потрібне для того, щоб можна було закінчувати свою освіту за кордоном. На підставі всього висловленого прохаємо Думу зробить запитання предсідателеві ради міністрів:—чи відомо йому, що „положеніе“ ради міністрів 11 марта з’являється новим обмежуючим законом і уявляє з себе акт, очевидячки, незаконний; які заходи вжиті, щоб негайно припинити проведення в житті цього незаконного „положенія“? 
Негайність запитання підтримує Фрідман. 
Після промови Фрідмана суперечки про негайність одкладуються до другого засідання. 
Далі засідання було 31 марта.