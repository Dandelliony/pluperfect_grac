ВЕЧІРНЄ ЗАСІДАННЯ.
Запитання про вищі школи.
В цьому засіданні знову виступає Образцов і робить досліди про волю совісти. Дійсною волею совісти, на його думку, треба вважати ту, за яку стоять праві, а та „воля", що має на увазі автономію, то воля совісти „шарлатанська". 
Марков цілу годину лає Мілюкова за те, що той виправдує роспусту, бунти та переховування бомб. В кінці промови Маркова виникає інцідент. Марков каже: „чи відомо Вам, що Мілюкова не раз уже бито? Я не дивуюся, коли він не хоче знову бути побитим, але нехай він в такім разі инакше поводиться із студентами". 
Родічев з місця протестує проти нечемних закідів Маркова. 
Марков, звертаючись до Родічева, каже: „Родічев, ви п'яні". Зліва луінають вигуки „геть!“. Капустін сердиться, закликає Маркова до порядку і позбавляє його слова. 
Суперечки по запитанню перериваються.