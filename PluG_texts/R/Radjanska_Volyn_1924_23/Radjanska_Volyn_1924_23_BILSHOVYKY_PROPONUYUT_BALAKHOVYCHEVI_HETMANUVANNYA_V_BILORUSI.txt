„БІЛЬШОВИКИ ПРОПОНУЮТЬ БАЛАХОВИЧЕВІ ГЕТМАНУВАННЯ В БІЛОРУСІ".
ВАРШАВА. 
Батько Балахович знову появився на політичній арені. 
Запрошений польським урядом, для якихсь спеціяльних таємних переговорів, Балахович дав інтерв'ю, вміщене в органі Пільсудського „Кур'єрі Пораяному". 
Балахович змушений признатися, що в Білорусі грунт для повстання цілком підготовлений. 
Селянство, на його думку, горить бунтом, при чому воно цілком дезорієнтоване. 
Невпинний потік, каже батько, комуністичних відозв, що закликають до дезертирства та відмови від внесення податків, а також до бойкоту польської влади, цілком збаламутили білоруське селянство. 
У Білорусі немає тільки вождя, що міг би піднести прапор повстання. 
Далі Балахович розбалакався й дав цілковиту волю своїй фантазії. 
Більшовики, каже він, в останньому часі посилали до Нього людей з пропозиціями прийняти білоруське „гетьманство" та викликати повстання. 
Балахович скромно додає, що він, звичайно, категорично відмовився від цих пропозицій і тепер йому надсилають листи з погрозами та хочуть його тероризувати. 
Намагаючись надати собі як можна більше ваги, батько Балахович сказав навіть, що більшовики пробували впіймати ного, Балаховича, і привезти до Мінська, щоб змусити його там підписати повстанську відозву. 
Яко радикальній засіб „утихомирення", Балахович пропонує посадити до концентраційного табору всіх білорусів, що одержали радянську амністію, бо вони становлять головний контингент радянських розвідників. 
Батько Балахович приїхав просити польський уряд прийняти його на дійсну службу до армії 
У звязку з газетною кампанією на користь партизанського реваншу— виступ Балаховича повинен звернути на себе особливу увагу.