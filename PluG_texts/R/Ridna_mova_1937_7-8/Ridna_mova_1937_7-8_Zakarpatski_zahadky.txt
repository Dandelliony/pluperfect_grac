Закарпатські загадки
1.	Серек села бугол риче (дзвін).
2.	Бере реве — кладе реве (ланц).
3.	Два брати поганяються а поганяються, а ниґда ся не годни погонити (ґолеса на возі).
4.	Іде в хащу домів здрить, іде з хащи в хащу здрить (плечі в чоловіка).
5.	Четире братя в єдного корча стріляуть (дійки в корови).
6.	За горов червена курагов (сонце).
7.	Іде полем — цоркоче, прийде у воду — булькоче (корчага).
8.	Сидить пан на ґанку в черленім топанку (блощиця).
9.	Сидйть пані на майдані, прийшов нечистий дух та забив кишку у брюх (колодиця).
10.	Повна бочка вина, а шпунту не має (яйце).
11.	Не окна не двер — повна хижа людей (диня).
12.	Іде польом блискать, прийде в хащу свискать (піла).
13.	По пуд стріхи білі міхи (зуби).
14.	Писком риє, а гузицев корінь тягне (ігла).
15.	Маленькоє, кругленькоє в черепку ся мече (око).
16.	Стоїть баба на вулиці, сто заплаток на гузиці (капуста).
17.	Маленькоє, чорненькоє хоть яку колоду переверне (блиха).
18.	Чотире братя у єдній хижі не мають ни возорів, ни двер (оріх волоський).
19.	Ни має ни рук, ни ніг, ни очей, а лізе на під (дим).
20.	На небі ся біліє, світить а не гріє (місяць).
21.	Плету хлівець на четверо овець, а на п’яту окреме (рукавиця).
22.	Іде в горнець чорний, а з горшка червений (рак).
23.	Раз лем притисне та езерь слів уповість (машинґвер).
24.	Годуй, годун, годунець усіх дітей годовав, як упав, так пропав, нитко його ни сховав (горнець).
25.	Само себе їсть (свічка).
26.	Што сходить без насіння (сонце).
27.	Б’є а б’є, а некого не уб’є; а йде а йде, нйґда не дійде (годинка).
28.	Без обручів, без дінця — повна бочка винця (яйце).
29.	Што то за гість, што сам себе їсть (свічка).
30.	Малий, малий, малюшка справив хижку на звишка, у тій хижці десять кліток, а в тих клітках по сто діток (мак).
31.	Божу хвалу за хвіст тягну (дзвін).
32.	Не їсть, не п’є а все ся кивать (вода).
33. 	Скляні поля — деревляні межі (возір).
34.	Єден млин — много ґолес на нім (годинка).
35.	Цуравий Штефан долі селом свині жене (гребінь на волосся).
