Всячина. Смак та нюх у людей і скотини.
Істнує чотирі категорії почуття смаку: солодке, гірке, солоне та кисле. Раніш гадали, що деякі речі можуть мати ще спеціфичний „метальовий" смак, або смак лугу („щолочу“), але ж тепер учені визнають, що ці одтінки смаку не самостійні. Інтенсивність солодкого смаку можна збільшити додатком невеликої кількости солоних та гірких річей. Почуття смаку діференціруеться дуже рано, з-замолоду. Немовлята не тільки розріжняють солодке й гірке, але розуміють, що саме більш солодке, а що — менш. Звірятко, що ще не може бачити, не має нюху й нічого не чує, вже тямить смак. Почуття смаку відбиваються певними характерними рухами м'язів обличчя, при чому ці миги завжди бувають характерні для кожної категорії смаку. Учений Манер досліджував смакову чутливість дітей від 8 до 14 років — нормальних, глухих та сліпих. Для своїх спроб він брав; оцтову кислоту —уксус (кисле), хлороформ (солодке) й ефір (гірке). Виявилось, що найдужче розвинено почуття смаку у сліпих. Хворі діти дужче реагують на смакові почуття, як дужі. Особливо гостро відчувають всякі тонкі відтінки смаку вагітні та істеричні жінки й всякі неврастеники. Дослідами Вашида доведено, що мужчини мають значно точний смак, як женщини. Особливо тонкий смак буває у знавців вина, що вміють вгадати не тільки те, з якого сорту винограду вино зроблене, а й те, скільки йому літ. Скотина так само має дуже гострий смак. Люде більш тонко почувають запах смердючих річей, як запашних. Сліпі краще відріжняють той чи инший пах, як глухонімі, а ці останні — краще, ніж зовсім нормальні люде. Жінки почувають запахи у вісім раз сильніше, як мужчини. У дітей сила нюху зростає до 6 років, а потім починає зменшуватись. Більшість людей дужче чує лівою ніздрею, ніж правою. Що торкається сили нюху у скотини, то про це нема чого говорити: кожному відомо, як тонко чують собаки, що можуть пізнавати нюхом те місце на камені, на якому сутки тому сиділа птиця. „М. Reh. Z.“