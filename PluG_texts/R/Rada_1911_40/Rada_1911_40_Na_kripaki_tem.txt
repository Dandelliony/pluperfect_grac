На "кріпацькі" теми.
На протязі всього XIX століття визначається цей великий день, — день визволення кріпаків з під панської неволі. Його довго чекали кращі люде літератури та громадянства, болюче відчували недолю менших братів. З вірою в приход цього дня пішли в Сибір декабристи... З вірою в його, зостався закордоном знаменитий автор „Теорій налогоыъ»" М.І.Тургенев. Його прагнучи, помірав Бєлінський, тремтячою, похолоділою рукою дописуючи знаменитого листа до Гоголя: це „зрълище страны, гдъ люди торгуютъ людьми, не имъя на это и того оправданій, какимъ лукаво поаьвуются американскіе плантатори, утверждая, что негръ не человекъ". З надією, але рішучими намірами тікав Герцен за кордон, заявляючи, що він наша „безцензурная ръчь". Дає свою „аннибаловскую клятву" проти кріпацтва І. С. Тургенев. Всі відчували потребу цього дня, усі, навіть людина, що, здається, замкнулась в вузьких рамцях естетизму, як Пушкин, або суб'єктивизму, як Лермонтов, „Увижу лъ я, друзья, народъ неугнетенный, И рабство, падшее по маниію царя, И надъ отечествомъ, свободи просвъщенной. Взойдетъ ли, наконецъ, прекрасная заря"? Так писав Пушкин. І тілько Гоголь, малюючи своїх щасливих „малоросіян", був цілком певний, що власть поміщика над кріпаком походить од Бога і що „неумытымъ рыламъ" личить тільки „п'янствовать“. За віру в цей великий день 19 февраля роз'їхались наші знамениті братчики, не спромігшись ще на якусь певну організовану працю. За геніальну щирість і одвертість загинуло 10 кращих років життя в нашого Шевченка, що своїми творами найдужче гуманізував громадянство. Але дійсність сувора не виправдала надій кращої частини тодішньої інтелігенції. Наступив 1848 рік, що приніс, між иншим, волю українцям в Галичині. Царь Микола І сказав: „нъкоторые русскіе журнали дозволили себъ напечатать статьи, возбуждающія крестьянъ противъ помъщиковъ и вообще неблаговыдная, но я принялъ мъри и „этого впредь не будетъ". І справді, література і громадська вільна думка мусіли замовкнути, принишкнути, наче чекаючи слушного часу... „Записки Охотника" здаються трохи чи не злочинством проти державного ладу, „Антоніъ Горемыка" Григоровича перероблює сам цензор, Шевченко забороняється безумовно. Але це тільки зовнішній спокій... В середині національного организму невпинно йде розумова робота, в свідомість народа проникає пасивний протест проти тогочасного соціального ладу. Наступило нове царювання, і всі вільніше зітхнули, покладаючи надії на молодого Царя, В сотнях і тисячах зшитків ширяться заборонені твори Некрасова і, особливо, Шевченка, Герцена, лист Бєлінського... З-за кордону надходить „Колоколъ" Герцена, „La Russie et les Russes" М. Тургенева, з яких користуються не тільки громадянство, а, навіть, Царь, діячі редакційної комісії, поміщики і члени Державної Ради. Письменство гуманізує навіть погляди поміщиків, що починають схилятися до думки про визволення кріпаків, хоча здебільшого це проекти безземельного визволення на зразок Остзейської країни за часів Олександра І. Але сильний вплив іде і з иншого боку. Селяне хвилюються, розуміючи вагу моменту. Далі не було змоги терпіти: були випадки, коли кріпаки, напр., з витебської губернії, цілими селами йшли до Царя за порадою проти панів; вони йшли озброєні, прогоняючи „воєнні команди", що зустрічались їм по дорозі. В 1855—56 р.р. в Київщині почалась відома „козаччина" під впливом маніфестів „о народномъ ополченіи". Селяне повстали проти панів, домагаючись „записування в козаки", бо „так царь велів". Вони вірили, що це записування несе з собою визволення з неволі. Коли ж їм виясняли правду, вони казали: „ми і самі добре знаємо, що такого указа нема, коли ж нам хочеться, щоб він був". Розрухи, чим далі то збільшувались і настирливіше ставала проблема визволення кріпаків. „А між тим, — каже Герцен, — по селах коїться недобре. Кріпаки похмуро позирають. Дворові погапо слухають. Ходять непевні звістки. Там поміщика спалили, там вбили другого ціпами й вилками, там прикащика баби на полі задавили, там камергера покарали різками і взяли з його підписку мовчати (справді, був такий випадок з камергером Вазилевським на Полтавщині)". „Кріпацтво позбавилось всякої рації з погляду економичкого, фінансового і поліцейського", — каже другий історік. Народне господарство силою було замкнуто в устарілі форми кріпацтва. Людність кріпацька силою річей була свячена по центральних губерніях, через що в Новоросії земля зоставалась необробленою. Промисловість через брак „вольно наемнаго труда" була в початковому стані. Нарешті, в области духовної культури був повний занепад. Указом 19 августа 1827 року кріпакам було заборонено вчиться по гімназіях та університетах. В повітові ж школи поміщики дітей не оддавали, бо „племени хамову не подобаетъ учиться". Нарешті, важкою хмарою лягла на душу всіх справжніх патріотів кримська війна, що викрила вопіюще безладдя дореформенного ладу і повне фіаско славнозвісної сістеми „офіціальної народности" за царя Миколи І, Імператор Олександер, що раніш більше спочував партії кріпостників, після війни заявив московським дворянам своє знамените: „лучше начать уничтожать кръпостное право сверху, нежели дожидаться того времени, когда оно начнетъ уничтожаться само собой снизу". Нарешті, рескрипт 20 ноября 1857 року одкрив собою нову еру в історії російського законодавства. Цей указ звелів одкрити скрізь дворянські губернські комітети „для составленія проэкта освобожденія крестьянтъ". Цей перший рішучий крок послідовно призвів до маніфесту 19 февраля 1861 року. З цього часу одкрилась нова епоха і для розвитку українського руху. Величезна частина нашої національности була закрита для нас за часів кріпацтва. Тільки такі генії, як Шевченко, здолали вивіритись на верх життя в болота людської неволі. Тепер же зробилась вільною величезна область українського духа. Селянство вільне—ось де чисте, невміруще і віковічне джерело нашої будучности, і ніякі зверхні обставини не здолають забруднити цю величезну, необсяжну течію. І хоча правду казав Герцен, коли писав: „Не отдыхъ, не воля ждетъ народъ, а новъій, страшннй искусъ“, але ми йому од кажемо словами другого російського письменника: „Народъ освобожденъ" особисто—ось величезної ваги факт, а „счастливъ ли народъ" в соціально-економичному розумінні це вже питання иншої категорії. С. Дорош.