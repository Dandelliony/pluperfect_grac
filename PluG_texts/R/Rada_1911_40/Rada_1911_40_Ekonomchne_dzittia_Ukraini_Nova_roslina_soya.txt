Економичне життя Украіни. Нова рослина — соя.
Останніми часами на сторінках спеціальної і загальної російської преси жваво обмірковується питання про можливість розведення манчжурського бобу „соя" на Україні. Кілька часу тому в „Торг.-пром." Газ. надруковано було дуже цікаву замітку д. Д. О. по цьому питанню. Автор, констатуючи дуже жвавий вивіз манчжурського бобу, з'ясовує це явище широким уживанням добутого з них масла в миловерстві, а також високою кормовою вартістю жмихів, що зостаються при цьому. Добуте з цих бобів масло відоме в Англії під назвою „Soya Oil" Виробляється цей продукт хімичним способом або шляхом видушування. Вищі сорти його йдуть на виріб особливого їстівного сорту масла, шо зветься "Solado“, а низчі, опріч виробу мила, йдуть і на освітлення. Останніми часами деякі сорти манчжурського бобу йдуть на виріб високопожиточної, нешкодливої кави. Поки на ринку не було цього бобу, олійні часто припинялись, бо не було матеріалу, тепер вони можуть працювати регулярно цілий рік. За прикладом Англії пішли й инші західно-європейські держави. Досі єдиним поставщиком цього бобу для Європи являється північна й західна Манчжурія, але незабаром її конкурентами мають виступити англійські колонії в Зах. Африці, особливо ж Сієра-Ліоне. Наш особистий досвід — каже далі автор, показує, що культура цеї рослини цілком можлива і по всій Україні, а головним чином у Новоросії, Донщині й по всій Правобережній Україні. Більш ранні сорти цього бобика (Soya hispida) прекрасно вистигають в кінці іюля і в перших днях августа, даючи 75 —120 пуд. насіння з десятини. Догляд за ними майже такий самий, як і за горохом, турецьким бобом і за де-якими иншими плугополольними рослинами. Поле після манчжурського бобу цілком придатне для засіву озимої пшениці, яка дає при тому такий самий урожай, як і на добре приготовленім чорнім або американськім пару. Необхідно тільки зараз після зібрання бобу про дискувати участок боронами Рандаля й дрібно зорати якими-небудь культіваторами. Мені здається, — кінчає автор, — що при організації у нас продажу бобу в Зах. Європу й при більш широкій освідомлености українських господарів про вигідність розведення цеї рослини, —культу- її займе видатне місце в тутешнім сельськім господарстві. Ще більш оптімістично й разом з тим більш конкретно ставить питання директор одеського пробного поля В. Г. Ротмістров. Цими днями він надрукував у газетах такого листа: „Років з 15 тому нашумів мало не на всю Росію д. Овсинський пропагандою нової олійної рослини сої. Мені особисто відомі випадки, коли господарі збірали по кілька сот пудів, се б то партії великі, вагонні, які лекше продати, ніж дрібні партії. Але в Росії тоді не можна було її продати, бо наші олійні не переробляли сої. Тепер обставини змінились. Багато російських олієнь тепер виробляють з сої олію; тільки на одеських олійнях у минулім 1910 р. перероблено до 17 мил. пуд. цього зерна, закупленого в Манчжурії з приставкою до Одеси по 85—90 коп. за пуд. Очевидно, для нашого російського зерна сої попит тепер знайдеться. Рослина ж ця дуже урожайна, дає 100, 150 і навіть 200 пуд. з десятини... Звертаюсь до сельських господарів з порадою зайнятись культурою сої. Правила про догляд за соєю вишлю безплатно, а насіння коштуватиме з приставкою 120—150 коп. пуд. Заяви прошу посилати в Одесу, мені". Дуже було б бажано, щоб і наші селяне зацікавились цею новою корисною культурою. На всякий випадок подаємо адресу, по якій треба звертатись за всякими відомостями в цій справі: „Одесса, директору одесскаго опытнаго поля В. Г. Ротмистрову".