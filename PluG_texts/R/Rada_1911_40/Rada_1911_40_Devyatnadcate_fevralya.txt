Девятнадцяте февраля.
Великий день переживає сьогодня країна. Рівно 50 років тому сталась найвидатніша подія минулого століття-визволення селян од кріпацтва. Упали кайдани, що більше трьохсот літ сковували московське селянство і коло сотні літ-селянство українське. Селянин став вільним од особистої неволі. Тепер не час згадувати про історичну кривду, через яку заведено було панщину на Україні, як і не час згадувати про ті жорстокі муки, яких зазнало наше селянство за часів кріпацтва. „Було та минулося, й ніколи не вернеться". Та минувшість — минувшістю, а сучасне—сучасним. Коли неслушно тепер заглядати в „даль віків", то зате конче необхідно оглянутись на пережите пятидесятиліття свободи. Півстоліття—час досить довгий для того, щоб поправити всі історичні несправедливости. Що ж зроблено за це півстоліття для селян? Життя дає на це запитання дуже сумну відповідь, албо, краще мовити, цілий ряд сумних відповідей. В багатьох справах права селян обмежені. При виборах до Державної Думи істнують спеціальні селянські курії, при чім на селянську многомилійонну масу припадав значно менше депутатів, ніж на „сословія" значно меншої чисельносте. У земськім самоурядуванні селяне беруть тільки пасивну участь. Для селян істнуе архаїчний волосний суд. Особи селянського походження фактично відсовуються від усіх вищих посад у державі. Загалом, на селян ще й тепер, як за часів кріпацтва, дивляться як на „низкій народь, который никакихъ благородныхъ чувствій не иметь". І ми бачимо, що тепер, 50 років після скасування особистого кріпацтва, селянство перебував трохи не на тім самім ступні економичного й культурного розвитку, як і за часів найпишнішого розцвіту кріпацтва. Характерне в цьому напрямку признання зробила цими днями офіціальна „Россія“. „Мужики, — писала вона —еще не превратились въ гражданъ; крестьяне остаються мужиками, безнадежно коснъщими въ умственной, нравственой и юридической кръпостной зависимости". Признання це зроблено з иншого приводу й з иншою метою, але й для данного випадку воно цілком підходить. Не хотілося б вносити дісонансу в сьогодняшне свято. Навпаки, хотілося б якомога яскравіше підкреслити велике значіння цього ювилею. Дле мимоволі згадується популярний в 60-х роках афорізм, що „розкріпощення тільки розпочато, та не скінчено".Не зважаючи на півстолітній період, що відділяє нас від тих часів, справедливість того афорізму очевидна й за наших днів. Велика реформа 1861 року й до цього часу ще зостається недокінченою. Рабів повернено в людей, але людей ще й досі не повернено в громадян. Коли здійсниться ця остання реформа, тоді й реформа 1861 року стане перед громадянством у своїм повнім світлі. А сьогодняшній ювилей сам по собі може вважатись тільки певною хронологичною датою,— видатною, навіть великою, але не настільки, щоб душа, окрім радости, нічого иншого не відчувала.