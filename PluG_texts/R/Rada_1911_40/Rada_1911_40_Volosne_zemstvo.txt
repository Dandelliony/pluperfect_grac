Волосне земство.
Перервавши обміркування попереднього законопроекту. Дума переходить до суперечок про волосні управління. Дзюбинський заявляє, що трудовики будуть голосувати за перехід до постатейного читання, під час якого вони внесуть потрібні поправки. Оратор думає, що в результаті реформа повинна дати дрібну земську одиницю, безсословну, яка обкладувала б сама себе, незалежну од адміністрації, близьку до людности, з своїм самопорядкуванням б з увага на віру, національність, пол і заможність. Для женщин Дзюбинський вимагав цілковитої рівности, між иншим права ставати на виборні посади по волосному самоврядуванню, (Оплески лівих). Голіцин каже, що заведенням цензу комісія спасла будучину волості од панування черні. Разом з цим проект щиро демократичний, бо він обхоплює широкі маси людаости. Оратор виявляє себе упевненим гарячим прихильником жіночого рівноправія. (Оплески в центрі і зліва.). Предсідатель Капустін. Білоусов (с.-д.). Селянам нема рації радіти законопроектові. Кріпацтво, не вважаючи на ювилей його скасування, істанув й тепер: селяне як і перше залежать од дворян. Не інтелігенція бере участь в новій земській одиниці, а копійка та хунт. Права трьох товстих кишень рівняються з правами трьох сел. Цей законопроект треба назвати законопроектом про оддачу людности під опеку глитаїв, фабрикантів та поміщиків. В законопроекті оратор вбачав минуле в новій тільки формі. Запомогти справі могло б тільки загальне виборче право і довір'я до людности. (Оплески зліва). Суперечки перериваються.