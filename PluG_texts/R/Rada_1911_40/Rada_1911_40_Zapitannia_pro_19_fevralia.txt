Запитання про 19 февраля.
Оголошується запитання трудовиків про заборону Анненському, Семеновському, Пешехонову і Мякотіну говорити промови в зібранні вільної економичної громади в пам'ять 19 февраля через те, що вони не подали конспектів своїх промов. До запитання прилучилися кадети та прогресісти. Запитання таке: „Цими днями мине 50 ліття визволення селян. Російське громадянство давно готувалося святкувати цей день, але святкування це зустрічає перепону з боку урядової власти. Уряд хоче взяти святкування в свої руки, рекламує видання національного клубу, брехливо освітлює події. Уряд хоче скористуватися 19 февраля, щоб насадити казенний патріотизм і забороняє видання инших брошюр. Уряд заборонив урочисті зібрання п'яти науковим петербурзьким громадам. Ця заборона незаконна. Резолютивна частина запитаная: чи відомі міністрові внутрішніх справ незаконні вчинки петербурзького градоначальника і які заходи думає вжити він, щоб до святкування 19 февраля не було перешкод. Негайність підтримують Дзюбинський, Шінгарьов і Гегечкорі. Більшістю негайність запитання одкидається. Далі засідання —21 февраля.