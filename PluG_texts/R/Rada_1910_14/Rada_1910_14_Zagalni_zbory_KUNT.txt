Загальні збори Киів. Укр. Наукового Товариства.
Загальні збори Київського Українського Наукового Товариства, що відбулися у власному помешканні 9 січня, роспочалися промовою голови товариства проф. М. С. Грушевського. Минулого року, як і торік, товариство мусіло працювати — казав голова—серед загального упадку громадського життя, що одбивався як загалом на культурному житті, так і на науковій роботі. З упадком активности в широких кругах суспільности українська культурна робота всім тягарем лягла на невеличкі гуртки найбільше свідомих і витрівалих робітників. Робота у всяких найбільш пекучих сферах — як ведення преси, робота коло освіти і усвідомлення мас, коло популярізації знання для потреб широких мас — вичерпувала енергію цих робітників, і для вищих сфер культурної роботи, для найвищих верхів її— для української науки дуже мало лишалося сил і енергії. З тим більшим вдоволенням можна оглянутися на те, що було було зроблено і осягнено Україн. Наук. Товариством за минулий рік. Розпочате року 1908 наукове видавництво, "Записки", було доведено в 1909 році до нормальних своїх розмірів — чотирьох книжок на рік, і поруч з ним секція медично — природнича приступила до видання спеціяльного свого видавництва. 
В наукових кругах, особливо славянських, видання товариства було відповідно оцінено, як показує і обмін виданнями, до якого приступив цілий ряд академій наук і наукових товариств Росії, Австрії та инших країв, так і відзиви багатьох учених про ці видання.
Наукова робота секцій служила імпульсом для розслідів, які замітно посували наперед українознавство, а заразом в публичних засіданнях своїми лекціями і докладами будили мисль в широких кругах, подаючи їм результати наукових дослідів з усяких сфер українознавства. Число публичних і секційних засідань було дуже значне, число докладів перейшло за 40. Ця висока цифра дає найкраще посвідчення активности Київ. Україн. Науков. Товариства. 
Після промови проф. М. Грушевського обрано було голову зборів М. Василенка, а секретарем М. Галіна.
Секретарь товариства І. Стешенко прочитав справоздання за минулий рік. З 1909 роком товариство закінчило третій рік свого істнування. До кінця минулого року всіх дійсних членів товариство мало 75, почесних - 1. (киян —51, по-за Київом—24); з них в минулому році обрано було 15, помер —1. Загальні збори були двічі (перші 4 січня, другі 16 вересня); засідань ради товариства було 11. Наукова діяльність товариства виявлялася в загальних зібраннях, в секційних та комісійних засіданнях. На загальних було прочитано 12 докладів (історичною секцією 7, філологичною—4, природничою —1), на секційних засіданнях—ЗО докладів (філологичною 13, історичною —8, природничою —7, статист.-економичною - 2); всього 42 доклади (істор. секц. 17, філол. —17, природнич. —8). Публічні зібрання відбувалися в помешканні українського клубу. Читані на зібраннях та засіданнях доклади здебільшого надруковано в „Записках" товариства, в „Літ.-Наук. Віст.“ та инш. виданнях.
Після справоздання секретаря — вислухано і ухвалено було справоздання скарбника та ревизійної комісії. Далі відбулися вибори нових членів. Обрано в члени товариства таких особ: Ф. П. Сушицького, О. С. Грудзинського, І. Ф. Єрофеева, С. Ф. Шевченка, І. І. Огіенка, М. П. Василенка та О. М. Шрамченка. За голову товариства на 1910 рік одноголосно обрано знов проф. М. С. Грушевського, за товариша голови —О. І. Левицького, за радників—Шрамченка й О. Черняхівського, за кандидатів до них —О. Грушевського та О. Русова. До ревизійної комісії обрано 0. Чикаленка та Л. Черняхівську. На підставі уваги до §24 статуту т-ва, загальні збори ухвалили — увільнити членів-співробітників від членської вкладки тих, що зроблять товариству значні послуги в 1910 році.

