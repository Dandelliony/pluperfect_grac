Театр і музика
- Бенефіс М. Є. Медвєдєва. Для свого бенефісу д. Медвєдєв вибрав партію Риголєто— партію баритонову, тоді як д. Медвєдєв — тенор. Це надало виставі виключний інтерес. Опріч того, всі російські меломани знають д. Медвєдєва, як одного з найкращих оперних артистів, як творця цілого ряду оперних постатей. Це все взяте вкупі, наповнило в неділю театр „Медвъдевъ" майже вщерть. 
Центр спектакля звичайно зосередився на д. Медвєдєві. Не було Герцога, не було Джільди, не було Спарафучілє —був один Риголєто. Правда, зпочатку артист був не в голосі, він хвилювався, але згодом, голос почав згучати з юнацькою свіжістю, а хвилювання змінилось творчістю. Можна сміливо сказати: д. Медвєдєв показав свого Риголєто, якого ще ніхто до нього не показував.
Як з художнього, так і з зовнішнього боку спектакль був безконечним тріумфом для талановитого артиста. Коштовні подарунки, квітки, промови, вінки, оплески при кожнім виході й мало не після кожної фрази— це все свідчило, що популярність імени д. Медвєдева ще не зникла й ще не швидко зникне. 
- Сьогодня в театрі М. К. Садовського в перший раз виставляють „Хатню революцію", веселу комедію на три дії А. Володського, автора „Панни Штукарки“ і „На бідного Макара“. Головні ролі поділено так: д-ки Полянська (Степанида), Ясінська (Антонина), Лебедєва (Варка), Колосникова (Марія), Доля (Василь), і д-ії Левицький (Півень), Мироненко (Онухрій), Ковалевський (Корж) і инш. Пьєсу ставить артист Ф. В. Левицький. 
- Чеховський спектакль. Сьогодня театр „Соловцовъ" справляє 50-літні роковини нарождення А. П. Чехова. Після промов про Чехова —І. В. Джонсона, Л. Н. Войтоловського, Л. Шестова та В. А. Чаговця, при участи найкращих артистів труппи, відограно буде пьєсу небіжчика-письменника — „Три сестры". По „Трехъ сестрахъ" буде апофеоз. Завтра, 20-го января, спектакль цей впоряжають ще раз.
- Нова пьєса. Драматичною цензурою дозволено до вистави 28 декабря за № 220 комедію на 3 дії —„Хоть з мосту в воду головою". Цю пьєсу перелицював М. Кропивницькай з відомої комедії Мольера — "George Dandin, ou le mari confondu".
