Невтішні риси
Як би не більш-менш жвавий рух до кооперативної організації, що характеризує наші часи, то, здається, громадянське життя припинилося б, і од бурхливого колись кипіння його лишився б самий намул. Тим сумніші спостереження, що самі кидаються у вічі, хоч і як заплющуй їх, хоч як їх обдурюй пофарбованними окулярами, спостереження очевидної, сказати б, кволости кооперації, для якої не гаразд з‘орано ниву, якій і атмосферичні впливи зовсім не прияють. 
Багато насіння кооперативного кинуто в землю, та що з нього проросте? 
От звичайне з'явище, напр., в товариській крамниці. 
Склалося на селі буцім-то товариство. Одчинило свою крамницю. А згодом виходить, що це — крамниця не товаришів-споживачів, що мають на меті добрий крам за дешеву ціну один одному помогти купувати, а... якесь підприємство на зразок акціонерного в мініятюрі, скілька хазяїв якого, „пайщиків“, самі й на копійку не купують для себе краму з тої крамниці, бо він для них занадто дорогий і — поганий, залишаючи споживати той крам, яким випадковим покупцям чи перехожим дурням, або тим, кому занадто далеко бігти до Мошка, котрий вже й не дасть на борг. В добродіїв „пайщиків" одна думка: їм аби дівиденду як найбільше отримати.
А буває й ще гірше: все товариство сходить на нівець, лишаючись на папері, яко ширма для одного — двох справдішніх крамарів, що й росторговуються його ім'ям на всю губу, обдуривши фіск.
Або таке. 
Колись товариську крамницю було добре поведено. Люде призвичаїлись і до "дивиденду", і до „заборної премії". Аж ось, через незалежні обставини, керманичі крамниці опинилися далеко-далеко. Крамниця почала потроху підупадать. Нарешті кінчила рік дефіцитом. По людському виходить, треба збитки з своїх кишенів товаришам зплатить. Але панове товариші не були дурнями, гаразд насміялися з людської логики: не то дівиденд, а й заборну премію усе ж собі призначили та таки здається, й розібрали.
Ще один, теж дійсний, хоч і неймовірний факт—з другої вже галузі кооперації.
Київська спілка банкових кооперативів енергійно запрошує ці кооперативи прилучитись до неї за для їх власної користи. Але за два роки істнування спілки до неї пристало з сотні кооперативів всього десять... а де-які, з решти цих товариських інституцій, дали дуже характерні відповіді, одну з яких, яко класичну, варто подати в буквальному тексті: „Такъ какъ, — пише товариство, — наше кредитное товарищество съ недавняго времени открило свои дъйствія съ которыми еще не совсъмъ ознакомилось, то пока еще и не желаетъ вступить въ союзъ"...  
„За кооперацію страшно" од таких одповідів робиться... Але не росхоложуймось... 