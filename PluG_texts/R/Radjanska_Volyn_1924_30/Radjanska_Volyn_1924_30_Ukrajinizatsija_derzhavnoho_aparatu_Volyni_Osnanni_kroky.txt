Украінізація державного апарату Волині. Останні кроки
Уже близько той час, коли вже по установах зовсім не буде службовців, не володіючих українською мовою. Українізація, до котрої де-хто з службовців спочатку ставився, скептично, з недовіррям, наближається до остаточного переведення в життя. При проведенні українізації в життя не було ні конфліктів, ні непорозумінь. Службовцям було дано змогу учитися, крім того перевірка знань почалась загодя, так що співробітники могли відвідувати повторні курси й здавати повторні іспити. Робота провадилась через місцькоми, котрі зуміли найти належні методи. Зараз Волинь робить (станні кроки по шляху здійснення українізації. Широкі, сильні і швидкі кроки, і установи вирівнюються одна по одній Цими днями кожній установі м. Житоміра індівідуально було встановлено остаточний термін. Для більшости установ таким терміном є 1-ше жовтня, инших —1 листопаду б. р. З цього терміну всі установи мусять працювати вже без перебоїв українською мовою, а службовці — закінчити вивчення її і провадити роботу та висловлюватись цією мовою. Службовці дають установам в цім зобов'язання і повинні виконати його. Це є останні кроки, і установи повинні пройти,їх хутко твердо й бадьоро, одкидаючи в бік все, що гальмує їх рух. Округи ж повинні вирівнюватись по губернських установах. І. Гаденко.