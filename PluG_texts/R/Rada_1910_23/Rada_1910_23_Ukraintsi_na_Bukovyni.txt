В буковинському сеймі. 23 января розглядали справу виборів до міської черновецької ради. Як відомо проект виборчої реформи, ухвалений вже міською радою, давав 42 
мандати німецько-єврейській курії, 10—українськый і по 9—польській і волоській. Відомо також, що такий поділ мандатів не задовольнив волохів, а також почасти і 
поляків: представники обох цих народів вимагали й собі по 10 мандатів. Було умовлено також між українцями, німцями і поляками, що коли в сеймі збільшать число 
волоських і польських мандатів, то і українцям в такім разі додадуть ще одинадцяте місце. В сеймі промовець волоський, говорячи про цю виборчу реформу, поминав все
 таке, що могло б прикро вразити українців і наддав всій справі такий вигляд, що волохи почувають себе ображеними не через те, що українцям призначено на 1 мандат 
 більше, ніж їм, а через те, що німцям занадто вже багато припало. Самий той факт, що українцям досталося більше мандатів з'ясував він сторонньою „інтригою" , що
 має на меті посварити між собою автохтонні народи. Йому відповідав посол Василько. Він зазначив, що волохи дуже люблять покликатися на свої історичні права і на 
 рівноправність з українцями. Поминувши питання про історичні права, що в политиці не мають жадного значіння, посол Василько підкреслив те з'явище, що завше 
 рівноправність з українцями виходила виключно на користь однім тільки волохам. Сеймова виборча реформа поставила мандати волоської великої посілости по-за межі 
 рівноправности. В краєвім банку українцям призначено тільки „рівноправний титул", а волохи мають дійсного президента. На таку рівноправність українці згодитися не
 можуть. В справі ж виборчої реформи українцям не дано якихось там безпідставних привилеїв: українська людність в Чернівцях перевищує волоську на цілих 4.000 і 
 через це домагання українців мають рацію. Підпас розгляду поодиноких параграфів виборчого закону волохи внесли пропозицію, щоб їм було призначено 10 мандатів, а 
 не 9. Таку саму пропозицію зробили і поляки. Тоді посол Василько з свого боку робить заяву, щоб українцям призначено було 11 мандатів. Пропозиції волохів і 
 поляків сейм ухвалює. Коли ж дійшла справа до голосування пропозиції посла Василька, то німці зламали умову і подавали свої голоси вкупі з волохами проти неї і 
 через це її було одкинуто 15 голосами проти 13. За пропозицію Василька подавали голос українці, євреї і поляки. Після цього відношіння до виборчої реформи зовсім 
 змінилося. Коли перше не задоволені були нею волохи та поляки, то при третім читанні вони її підтримували, а українці, німці і євреї навпаки — голосували проти неї.
 Одначе закон було ухвалено 15 голосами проти 12. Але можна думати, що цей виборчий закон ще раз вернеться до сейму і тоді в йому можна буде дещо змінити.
 