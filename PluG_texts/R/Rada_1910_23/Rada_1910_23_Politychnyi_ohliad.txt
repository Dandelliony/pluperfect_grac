Подій дуже мало, а трівожних прикмет і застережень більше, ніж треба. І знов на політичній арені перше місце зайняв європейський схід. В Македонії з новою силою 
почались турецькі утиски і Болгарія мобілізує свої сили, щоб поміритись ними на цей раз з конституційною Турцією. Турецькі корпуси, теж готові на все, стоять на 
гряниці. З другого боку критське питання досягло такої гострої форми, що як в Греції, так і в Турції гадають і навіть переконані, шо цього разу його можна 
розплутати тільки новою греко-турецькою війною. Тільки Греція замісць того, щоб мобілізувати свої військові сили, взялась за братогубну мобілізацію політичних 
партій. Фактично там тепер істнує діктатура воєнного міністра полковника Зобраса, голови воєнної ліги. Він усім керує; скидає і назначає нових міністрів, в палаті 
проводить проекти, які подобаються воєнній лізі і т. ин. Для того, щоб покінчити рішуче з критським питанням і властиво приєднати Крит до Греції, воєнна ліга 
переконала, а може й примусила короля Георга скликати велику національну нараду з участю критян, на якій мусить бути вирішено — кому має належати Крит —чи Турції, 
чи Греції, чи знов, як і досі, неспокійно висіти в повітрі під протекторатам великих держав. Звичайно, легко догадатись, щоб ухвалила велика греко-критська нарада.
 І Турція з усеї сили почала добиватись того, щоб нарада не відбулась, навіть послала куди слід свої воєнні кораблі і пригрозила війною Греції. Держави 
 покровительниці вжили всіх заходів, щоб цього не сталось. Але за останні дні трівога сама по собі трохи розвіялась під впливом чутки, що національна грецька 
 нарада відбудеться тільки через десять місяців. Тим часом італійський уряд хоче скликати в Римі міжнародню конференцію в справі критського питання. І дуже 
 можливо, шо хоч сімптоми майбутніх весняних подій дуже небезпешні, але все обійдеться гаразд, без війни. Австро-російська дружба, про яку ми згадували в попередньому
  огляді, все ще перебуває в формі приємних дипломатичних розмов та —небільш серьозних газетярських балачок „руководящих" органів обох держав —
 російського „Нового Бремені" та австрійського „Neue Freіе Ргesse". Остання газета дуже налягає в своїх передовицях на австро-російську політичну дружбу і 
 сподівається від неї в будучині золотих наслідків, як на європейському, так і на Далекому Сході. Славянську пресу дуже турбує ця чутка про приятельську спілку їх
 старого „друга"—Росії з віковічним гнобителем —Австро-Венгрією. В Лондоні і Парижі теж дуже неприхильно ставляться до цеї спілки і бачать в ній ще одну 
 дипломатичну перемогу німців. А в Берліні з радощів потирають тільки долоні, правда —з виразом на вид — „моя хата з краю"... Цікавий і дуже характерний інцідент 
 стався цими днями в берлінському рейхстагові. Хоч конституція в Германії родилась разом з германською державою і міцно з нею звязана, бо на ґрунті конституції і 
 сталась сорок років тому спілка дрібних німецьких держав, але в німецькому рейхстагові єсть теж свої Пуришкевнчі і Маркови. Один з цих „патріотів", фон Ольденбург,
 видатний „юнкер", сказав між иншим в своїй промові, що німецький імператор може кожної хвилини звеліти десяти салдатам розігнати рейхстаг. Серед ліберальних 
 депутатів і взагалі в Германії це викликало страшенне обурення. І уряд, щоб загладити трохи неприємне вражіння опублікував проект ліберальної реформи пруського 
 виборчого права. Закінчились нарешті вибори в Англії. В майбутню палату увійде: 273 лібералів, 271 уніоністів, 41 робітників, ірландців 85. Таким чином кабінет 
 Асквіта матиме ліберальну перемогу на 32 голоси, а коли до них пристануть і ірландці, то-більше, як на сто голосів. І можливо, що і тут розійдеться чорна хмара, 
 яка здавалась такою страшною для англійської констистуції підчас виборів.