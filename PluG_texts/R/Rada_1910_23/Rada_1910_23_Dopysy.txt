РАДОМИСЛЬСЬКИЙ ПОВІТ (на Київщині). Новий тягарь. Щоб оберігти селян од розбишацьких нападів, щоб захистить їхнє майно од всяких злочинців, по всіх селах, хуторах 
і присілках 2-го мирового участка радомисльського повіту заведено нічних обходчиків з самих же селян. Завдяки такій нічній варті, великі злочинства по селах майже 
вивелись, але дрібних крадіжок це не спиняє. Крадуть свої у своїх, сусіда в сусіди. По селах скрізь панує страшенна темнота, несвідомість — неосвічені, затуркані 
селяне не тільки не ловлять злодіїв, не тільки не виказують на них поліції, а навпаки — сами покривають злодюг. Щоб запобігти поширенню дрібних крадіжок, мировий 
посередник Нечипоренко надумав побільшить по селах число поліційних десятників, про віщо 20 января подав до радомисльського повітового справника відповідну бомагу.
 Це новий тягарь на плечі і на кишені селянства.
 С. ВОЛОВОДІВКА (Брацлавського повіту на Поділлі). Божевілля з піяцтва. У нас оце удруге вже заслаб був на білу гарячку, а тепер зовсім збожевілів з піяцтва 
 молодий ще селянин Микола Сирота. Божевілля в нього буйне, сам він чоловік дуже сильний і родичі мають з ним багато клопоту. Недавно якось він повикидав вночі з 
 хати на мороз малих дітей а потім, зарізав косою тільну корову у власному хліві, таку що варта була 90 карбованців. Потім її прийшлось продати жидам — різникам за
 ЗО рублів. Зарізавши корову, Сирота побіг з косою по вулиці і накинувся на нічних сторожів. Та на щастя їх вони були в паровицях (кожухі свити) і божевільний 
 порізав їм тільки одежу. Дивно те, що такого буйного слабого нікуди в лікарню не завезли. І він держав в страху все село. Брати його почали возити по всяких 
 знахарях та знахарках десь аж за 40 вер. від Воловодівки, минаючи сусідню вороновицьку лікарню (8 вер.) і вінницький дім для божевільних, теж щось за ЗО верств 
 від села. Останніми днями Сирота наче трохи притих, але знову почав пити.
ГЛУХІВ (Чернігівщина). Цигани. На тім тижні у нас був ярмарок. Днів за два до нього прийшов у поліцію селянин с. Місянзівки і повідомив, що у його вкрадено тройку 
коней. Селянин прохав щоб коли будуть продавати на ярмарку його коней, то щоб полиція їх затримала. Під час ярмарку селянин знов зайшов у полицію спитати про коней
 і коли він виходив звідтіля, то поуз нього проїхала юрба циган з кіньми. Між кіньми він пізнав і свою тройку і почав кричати, що онде його коні. Циган зупинили, 
 одібрали у них 14 коней, а їх п'ять душ посадили в холодну. Одібранних коней поставили в пожарнім дворі, щоб люде бачили і пізнавали своїх коней, у кого були 
 украдено. Знайшлося ще два хазяїни на тройку коней. На допиті виявилось, що коні усі крадені, бо цигани не Чернігівські і не мають пашпортів. Циган оце етапом 
 відпровадили кудись, а коней, що зосталися, будуть держати, поки знайдуться хазяїни. 
 ЛЕБЕДИН. (Харьківщина). Народній дім. У самому центрі города, на базарі, збудовано Народній дім. В ньому містяться: дуже гарна громадська книгозбірня з кабінетом 
 для читання, народня чайна, земський книжний склад, театральна заля і безплатна бібліотека-читальня. Але на жаль всі ті блага мало приступні простому народові. 
 Народні потреби обслуговує тілько чайна, де колись продавались дешевенькі книжечки і газети, а тепер чомусь продажу нема. У безплатній народній бібліотеці 
 українських книжок немає зовсім. Колись у театральній залі відбувались народні читання з чарівним лихтарем, була ялинка для бідних дітей; навіть вистави безплатні
 були, але все те минулось. Тілько й того, що зветься цей дім народнім, а користи народові від нього дуже вже мало.
