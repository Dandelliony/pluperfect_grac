Стара колядка.
У селі Маневі, Ліського повіту, був перед війною звичай, що поважніші господарі, члени церковного братства, ходили по селу на Різдво колядувати на церкву.
Збиралися колядувати в корчмі, й перший, кому колядували, був орендар. Колядували йому так:
Стоїть соснойка серед ринойка,
Пане наш,
Будь же ти ласкав на челядойку 
І на нас.
На тій соснойці три соколойці, 
Єден полетів г темний лісочок, 
Другий полетів г бистру річейку, 
Третий полетів г тихий Дунаєц. 
Перший приносить чорну кунойку, 
Чорна кунойка, пани шубойка. 
Другий приносить щуку рибочок, 
Щука рибочок — пану снідання. 
Трегий приносить круплю водиці, 
Крупля водиці — пану ніжки вмити...
По кожній стрічці повторюються, як рефрен слова: ,,Пане наш’’ і т. д., аж до слів ,,і на нас’’.
Для зрозуміння треба згадати, що декуди на Лемківщині словом ,,ринок’’ означують подвір’я перед хатою.
Колядка, що її подаємо, дуже стара. Співали її, як видно зо змісту, в панщизняних часах ,,дідичеві’’, потім почали в Маневі співати її жидові-корчмареві. Тепер уже в селі цього звичаю нема. Молодь ходить колядувати й віддає прибуток на народні цілі.
Франц Коковський.
