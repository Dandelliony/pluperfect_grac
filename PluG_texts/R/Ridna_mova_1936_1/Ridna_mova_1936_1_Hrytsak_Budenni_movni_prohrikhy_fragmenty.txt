Буденні мовні прогріхи.
Займенники, а) Аналогічно до правильних форм G1 „цього“, „всього“ вживають у нас хибної форми в родовому однини жіночого роду: цьої, всьої. Правильно буде тут тільки: цеї, цієї, всеї, всієї, усієї, б) „всьо“ на рід ніякий замість „усе, все“ не є в Галичині русизмом, як у нас дехто думає, бо це форма народня, вживана в усіх майже західніх говорах, що в них нема ніякого російського впливу. Форма „всьо“ утворена за аналогією до ніякого роду займенників: „одно, то, що“, подібно, як говіркові галицькі форми „всьой“, „котрой“ (— увесь, котрий) повстали з аналогії до форми „той“, в) Русизмом є залюбки вживана в нас, головно по війні, форма родового й знахідного від числівникового займенника чи збірного числівника „оба“, а саме обоїх" замість „обох, обидвох, обоє“, як, напр., читаємо в „Неділі“ ч. ЗО. з 4. серпня ц. р. : обоїх. В. Сімович (ор. cit. 238) не називає цієї форми русизмом, тільки каже, що її дуже рідко вживають галицькі письменники, й цитує Федьковича, Франка й Стефа-ника. „Двоє, обоє, обидвоє“ вживають звичайно й правильно тільки в назовному й знахідному, а всі інші відмінки мають від „два, обидва, оба“.
Дієслова. Помилкова відміна поодиноких дієслів, а саме: а) Могти — пекти. У щоденній мові й у пресі (напр. „Діло“ з 26. І. й 2. V. 1934) та в книжках уживають у нас помилкових форм: могуть (зам. можуть), пекуть (зам. печуть) і „могучи", дієприслівник тепер, часу, зам. можучи („Діло“ ч. 230. з 30 серпня 1935). Проф. Огієнко наводить іще в своєму „Стилістичному Словнику“ (148, 232) подібні помилкові форми: зберегу, могу. Діється це підо впливом г у корені (могти), а ще більше підо впливом таких слів спорідненого значення із звуком г, як: яко мога, могутній, могучий, частково підо впливом російської мови (Огієнко: Чистота... 120) і, вкінці, з приводу незнання фонетичного явища, що корінні задньопіднебінні звуки V, к, X переходять (змінюються) на шелесні Ж, ч, ш. Можливо теж, що рідко вживані форми „можучи“ й печучи“ звучать трохи штучно, й тому люди плутаються в їх творенні. Дієприслівники тепер, часу утворюємо найлегше від 3. особи множини тепер, часу, відкидаючи закінчення -ть і додаючи -чи; від можу-ть творимо „можу-чи“. Нераз маємо неначе винятки від цього, напр. хоч від дієслова бачити маємо в 3. ос. часу тепер, бачать, то дієприслівник тепер, часу є бачучи, а не бачачи, як це читаємо в повісті Квітки-Основ’яненка: Пан Халявський (переклад П. Воронина), Харків, 1929, стр. 306. Форма бачучи утворена з аналогії до форм дієслів І. відміни: ідучи, кажучи.
б) Дати, продати, їсти. Загально відміняють у нас помилково дієслова: „дати“ й складені з ним, та „їсти“, й кажуть і пишуть у 2. ос. однини: даш, продані, їш або їсиш (Т. Квітка ор. cit. 213). Ці помилкові форми утворено з аналогії до форм 2. ос. однини дієслів першої й другої відміни (робиш, співаєш), а в формі „їсиш“ маємо сполучення форм дієслів 3. відміни (-си) й дієслів відміни І й II (-ш). Правильні форми, дозволені в літературній мові, будуть тут тільки: даси, продаси, їси (див. ,,PM“ II, 308). Помилково теж пишуть у Галичині згідно з говірковою вимовою: дасьте, їсьте замість: дасте, їсте.
в) Признати, пізнати. Велику плутанину бачимо у відміні доконаних дієслів „признати“ й „пізнати“, бо форми їх тепер. часу (по значенні це час будучий) подібні до форм тепер, часу від недоконаних дієслів „признавати“ й „пізнавати“ й тому їх відміняють частково на лад польського дієслова przyznać, а в часті на лад дієслова „дам“. Для докладносте подаю
від признавати: правильно:
---
Як бачимо з цього зіставлення, відміна обох дієслів відрізняється тільки наголосом, і тому для докладности треба на письмі зазначувати наголоси. На ці помилкові форми звернув частинно увагу проф. Огієнко в „Словнику місцевих слів (s. V. 72).
б) Час будучий. Нераз іще трапляються в нас хибні форми будучого часу від зворотних дієслів, коли ся злучене з дієсловом і не стоїть на кінці, напр. боротисьмуть (І. Борщак: ор. cit. 88), намагатисямуть („Назустріч“ ч. 7. з І. квітня ц. р.), дивитисямемо („Діло“ ч. 204. з 3. VIII 1935) й відбуватисяме (“Діло“ ч. 238. з 7. вересня 1935) замість правильних форм: боротимуться, намагатимуться, дивитимемося й т. д. Чим такі форми пояснити? Насамперед тим, що в буденній мові вживають у нас говіркових форм із ся напереді (почалися бавити зам. почали бавитися), і тому, дбаючи про те, щоб ся було разом із дієсловом, злучують його помилково й у будучому часі, а далі тим, що цю форму відчувають у нас як штучний і важкий витвір, бо час будучий творять при допомозі „буду“. Проф. Огієнко (Чистота... 132) пояснює такі форми тим, що в західньоукраїнських говорах форми -му, -меш і т. д. ще рухливі й тому „ся“ ставлять перед ними; див. іще його „Словник місцевих слів“ ст. 139.
ґ) Наказовий спосіб. 1) 2. ос. одн. залишся (С. Гіащенко в перекладі Стен-даля „Абатесса ді Кастро“, Відень, стр. 153) зам. правильного залитися. Над-дні принці люблять часом коротші форми, як ось зацитована „залишся“. Треба вживати „залишйся“, або „залишйсь“, бо якщо закінчення -и наголошене, тоді воно не зникає (Є. Тимченко: ор. cit. 39).
2) 1. ос. множ, нищмо зам. прав, нищім. Закінчення -мо для 1. ос. наказ, способу маємо правильно від дієслів класи II. з нар. -ну, напр. киньмо, деяких III. кляси: біймося, стіймо, деяких V. класи (нар. -о), напр.: граймо, скачмо, плачмо й від усіх дієслів VI. класи з нар. -ува: даруймо, малюймо й і В дієсловах IV. класи з наростком -и повинно бути правильно закінчення -їм (наголошене): заступім, зробім. Наддніпрянці вживають тут часом закінчення -мо, доданого безпосередньо до основи, як ось: надолужмо, залишмо й нищмо. В Україні воліють повні форми на -МО з сильнішим відтінком, хоч їх звичайно вживається в мові архаїзованій, або для т. зв. високого стилю (І. Огієнко: Рідне Писання І, 79). Тому теж Тимченко (Укр. грамат. 40) подає коротке правило, а саме: пні на приголосні (крім пнів на -в) мають закінчення -їмо, пні на -в мають -мо, пні на голосні -ймо. Сімович (ор. cit. 268) подає майже те саме правило, але дає перевагу після приголосних закінченню -ЇМ (-Ім). 
(Кінець буде).
Перемишль.	
Євген Грицак.
