Початкова Граматика української літературної мови.
22. Йменникове пояснення з прийменником.
Прийменник.
По діброві вітер виє, гуляє по полю, край дороги гне тополю до самого долу. В таку добу під горою, біля того гаю, що чорніє над водою, щось біле блукав. Прийшов я до його в кімнату; в кімнаті книжки лежали на столі, під столом і біля стола. Засиніли понад Дніпром високі могили. Давно колись те діялось у нас в Україні. Забули в Україні славного гетьмана. Пішла в садок у вишневий. Хочеться хоч подивитися на свій народ на милий.
Нести, винести, знести, перенести, нанести, понести, донести, внести, піднести, принести, віднести, занести.
Що таке прийменник? Що таке йменникове пояснення безпосереднє й посереднє? Яке завдання прийменника в реченні? Перерахуйте при-йменники-прислівники. З чого повстали прийменники? Що керує йменником, — прийменник чи дієслово? В яких п’ятьох відмінках може бути йменникове пояснення з прийменником? Чи любить наша мова складні прийменники? Яке значення приставок у дієсловах?
Кожне дієслово керує своїм іменниковим поясненням або безпосередньо: Пишу листа, Дякую батькові, або посередньо при допомозі часток, що звуться прийменниками: Пишу на папері, Сміюся з біди. Таким чином підметова дія чи стан, висловлені в присудку, переходять на йменникове пояснення безпосередньо або через прийменники. Через це ділимо йменникові пояснення на безприйменникові й прийменникові.
Частина мови, що показує напрям переходу підметової дії чи його стану на прийменникове пояснення, зветься прийменником: я сів на стіл, коло стола, під столом, біля стола. Звичайно прийменник визначає напрям дії в просторі, рідше — час цієї дії чи інші стосунки.
В давнину наші прийменники були прислівниками, цебто були незалежні й глибше вияснювали дієслово, але з часом вони втратили своє незалежне значення й злилися або з дієсловом, або з іменником. Але частина прийменників ще й тепер не втратила свого колишнього незалежного значення й може бути прислівниками; це т. зв. прийменникові прислівники, напр.: Іду позаду, Стали навколо, Кругом неправда; вони ж прийменники, коли зростаються з іменником: Іди позаду мене, Стали навколо них, Кругом нас неправда.
Прийменник у мові сильно зливається зо своїм іменником ув одне ціле, залежне від свого дієслова - присудка. Як ми знаємо (див. виклад 21), йменникове пояснення може бути в п’яти відмінках — родовім, давальнім, знахіднім, оруднім і місцевім, може бути й іменникове пояснення з прийменником, цебто прийменник з’єднується з іменником в одному із цих відмінків. Пам’ятаймо, що того чи того відмінка з прийменником вимагає дієслово, чому той сам прийменник зо своїм іменником може бути в різних відмінках, — залежно від значення дієслова. Цебто, — прийменник зо своїм іменником зростається в одну цілість, залежну від свого дієслова.
По деяких прийменниках ставиться йменник завжди в одному відмінку; напр. з родовим іменника сполучуються: без, біля, від, для, до, крім, після, проти, ради, серед; здавальним архаїчне К, ІК; зо знахідним: крізь, про, через; із місцевим при. По інших прийменниках може бути спо-1 лучення в кількох відмінках, залежної від дієслова, напр., зо знах. і оруди.: над, перед, під; зо знах. і місц.: на, об(о); з род, знах. і орудн.: з, із, зо, за, між; з род., знах. і місц.: у, в; з дав., знах. і місц.: по.
Прийменники бувають прості, як вищеподані, й складні, що складаються з простих. Складні прийменники докладніше й виразніше визначають місце напряму дії на йменникове пояснення; таких прийменників, особливо в живій мові, в нас дуже багато, напр.: заради, з-між, з над, і з-перед, з-під, з-поміж, з-поперед, з-посеред, з-попід, з-проміж; насеред, по. біля, повз, поміж, понад, посеред, по-і під, посеред, проміж, супроти, насупроти. Значення надає останній прийменник, він же й з певним відмінком іменника сполучується.
Чимало прислівників можуть ставати прийменниками й сполучуватися з родовим відмінком іменника, напр.: близько, довкола, довкруги, коло, круг, навпаки, навпроти, назад, напе ред, нарізно, недалеко, опріч, перше, побіч, просто, уздовж, упоперек, уперед й т. ін. Всі ці слова в реченні можуть бути або прислівниками: Стань просто, або прийменниками: Стань просто мене.
Йменники кінець і край також можуть прийменникуватися, цебто ставати прийменниками: Сидить батько кінець стола, Шатро край шляху розп’яли.
В живій мові, а особливо в архаїчній часто буває повторення прийменника, — він уживається перед іменником і перед його прикметниковим поясненням: За горою за крутою та живуть люди слободою Часто й письменники для окраси свого стилю (характеру мови) навмисне повторюють прийменника, напр. у Шевченка: За сльозами за гіркими і світа не бачить.
Багато прийменників зовсім зрослися з дієсловом, рідше з іншою частиною мови й стали приростком. Приростки звичайно сильно змінюють основне значення слова, а дієслова недоконані роблять доконаними: робити — зробити — переробити — наробити, смертний — безсмертний, да-вець — видавець і т. ін Оці приростки не бувають прийменниками: ви-, най-, па-, пере-, пра-, пре-, роз-, су-, ус-, щонай-, якнай-.
Завдання 136. Прийменник В -у вживається при окресленім, великім просторі, а на визначає тільки частину цього простору, напр.: В Германії, у Франції, у Києві на Подолі. Хто каже: „на Україні“, той мислить Україну частиною іншої держави; вираз: „в Україні“ визначає цілу велику Україну. Спишіть, як писав Шевченко:
В Україну ідіть, діти, в нашу Україну. У нас в Україні старий Котляревський отак щебетав. Було колись, — в Україні ревіли гармати. Велике свято В Україні.
Не кажіть: на Україні, а тільки: В Україні.
Завдання 137. Складіть речення, щоб оці слова бу. и в них то прислівниками, то прийменниками: проти, перше, побіч, упоперек.
Завдання 138, Скажіть речення, щоб у них були прийменники: без, через, при, на, за. З яким відмінком йменника сполучуються ці прийменники?
Завдання 139. Виясніть, що визначає слово прийменник? Чому так кажемо: прийменник?
Завдання 140. Напишіть чотири речення, щоб у них прийменник повторювався при йменнику й при його прикметнику. Повторення прийменника прикрашує нашу мову, а тому вживайте його частіш.
Завдання 141. Напишіть дієслова брати й ходити зо всіма можливими різними приростками. Пригляньтеся, як приросток змінює значення слова. Скажіть, для чого вживаємо приростків?
Завдання 142. В нашій літературній мові в певних виразах звичайно вживають не архаїчного ПО з місцевим відмінком, але живого на-роднього за з відмінком орудним. Запам’ятайте такі приклади:
Виконали за програмою все. Я працюю за окремою умовою. Книжка вийшла за редакцією професора. Він це зробив за батьковою намовою. Працює за моїми вказівками.
Завдання 143. По словах говорення (говорити, казати, питати, мова, оповідання й т. ін.) вживаємо прийменника Про, рідко за зо знахідним відмінком; архаїчного О тепер тут не вживаємо. Перепишіть оці приклади з „Кобзаря":
Про волю говорять. Усе думаю про його. Згадайте про мене, про мою Мар’яну. Про неї люди знали. Про сліпого кінчає. Слава про царицю. Про неї і пісню проклали.
Не кажіть: Дбаємо о народ, кажіть тільки: дбаємо про народ
24. Уживання залежних відмінків.
Везе Марко Катерині сукна дорогого. Наші діди зазнали біди, наші внуки зазнають і муки. По нитці голки доходять. Мати все приглядалася до невістки. Коли б пан за плуга взявся, то й світу б відцурався. Вийшла свекруха невістки будити. Панської роботи не переробиш. Не знали наші батьки пащини робити. Не хвались сьомого дня, а хвались сьомого року. Везе шитий пояс шовку червоного. Стережіться, дівчатонька, сміятись з нерівні. Не мені дякуй, — дякуй Богові. Не завидуй сироті на вроду. Все недогода бабиній дівці. Не будь народові ворог. Ідуть собі та співають по-старосвітському. І собаки не брехали, як кожуха вкрали Я пас ягнята за селом. Цілу зиму виглядала сина. Щасливому по гриби ходити. Завжди думайте про щастя народу, моліться за його долю. Пішла полем ридаючи. Тяжко сиротою жити. По Великодні приїдемо до вас.
Перерахуйте залежні відмінки. Яке головне значення кожного відмінка? Перерахуйте головніші значення кожного відмінка.
Для зазначення йменникового пояснення чи об'єкта мова наша має п’ять т. зв. залежних відмінків. Основне значення цих відмінків — показувати стосунок поміж дієсловом-при-судком та йменником, а саме: стосунок часу, місця, причини, цілі і т. ін. Для цього існує ціла система відміни йменників, бо кожний відмінок має своє власне закінчення. Стосунок поміж дієсловом-присудком та йменником буває або безпосередній, або при допомозі прийменників.
Значення відмінків тепер надзвичайно широке. Назовний відмінок це той предмет чи особа (підмет), що скупчує в собі цілу дію: Б’ють пороги, місяць сходить-, відмінок, що показує, на кого чи на що саме на: правлено безпосередньо цілу дію, І зветься знахідним: Брат рубає вербу; орудний відмінок — сам оруддя дії: Брат рубає сокирою; місцевий показує, де саме відбувається дія: Брат рубає на леваді, особа чи річ, що для неї відбувається дія, зазначується відмінком давальним: Брат матері дрова рубає. Р о-довйй відмінок не завжди зв'язаний із дією, чи приймає тільки частину її, або показує стосунок поміж предметами, замінюючи прикметника.
Значення відмінків найрізніше, головне таке:
1.	Родовий частковий показує, що дія переходить тільки на частину предмета: Взяти хліба. Родовий особи чи речі ставиться в нас по багатьох дієсловах, напр.: Ждав біди, питала зозулі. Родовий наближення без прийменника до по дієсловах, що починаються на до-: Доскочив щастя. Родовий відділення по дієсловах, що визначають відділення: Берега пустився, Багатий і кожуха цурається. Родовий часу на питання коли: Я прийду цього вечора. Родовий якісний на питання який, напр.: Не нашого пера пташка.
2.	Давальний учасництва, — коли відбувається щось на користь чи шкоду якій особі: Бідному чоловікові вмерла дитина. Давальний приналежности на питання чий: Паляниця — хлібові сестриця.
3.	Знахідний часу на питання як довго? скільки часу? напр.: Будеш цілий вік тужити. Знахідний цілі з прийменником по по дієсловах руху: Ходили по гриби.
4.	Орудний знаряддя на питання чим - ким, напр.: Діти грались собі крашанками. Орудний часу визначає частоту дії на питання коли або неокреслений протяг часу взагалі: Зроблю це літом. Орудний місця (без прийменника по): Пішла луна гаєм. Орудний уподібнення (замість як із назовним): Горами хвилю підійма. Орудний спільноти на питання з ким? напр.: Підемо з тобою.
5.	Місцевий часу: Прийду о п’ятій годині. Місця на питання де: Живу в місті.
Завдання 144. Родовий частковий звичайно буває при йменниках матеріальних. Розрізняйте відмінки: родовий: Принеси хліба (частину) від знахідного: Принеси хліб (увесь). Поясніть це на оцім прикладі з „Кобзаря“: Принесла води погожої з криниці, і молоко, і сир козлиці їм на вечерю подала.
Завдання 145. Багато дієслів вимагають по собі родового особи чи речі (без прийменника чи з прийменником), напр.: пильнувати, слухати, стерегти, уживати, жаліти, ждати, шукати, бажати, співати, вчити, навчати й т. ін. Напишіть три речення з такими дієсловами.
Завдання 146. Багато дієслів із приставкою до- вимагають по собі предмета речі чи особи в родовім відмінку наближення, без прийменника до, напр.: Дослужив року, Добився слави. Скажіть речення, де б родовий залежав від таких дієслів: доходити, добігти, докінчити, дослужити, доробитися.
Завдання 147. Запам’ятайте, що треба говорити: приглядатися до кого-чого, а не кому-чому (полонізм). Спишіть оці речення:
Придивляйся до всього, а роби за розумом. Довго приглядався до сільського життя.
Завдання 148. Скажіть речення, щоб у них був родовий відділення без прийменника по дієсловах: відбігати, відмовлятися, цуратися, стерегтися, збутися, ухилитися.
Завдання 149. По дієсловах руху ставимо дієйменника (колись тут був т. зв. супін), а при ньому, як і вдавнину, родовий, а не знахідний. Спишіть оці приклади:
Іде до сусіди невістки судити. Пішли в поле зеленого жита жати. Вийшла мати воріт відчиняти. Пішов сіна косити.
Завдання 150. Речення з часткою НЄ звуться перечними, а йменникове пояснення в них ставимо в родовому: Козак панщини робити не буде. Спишіть оці перечні речення з „Кобзаря"; запам’ятайте, що в них маємо родовий (а не знахідний):
Люди серця не спитають. Тії слави козацької повік не забудеш. Не витерпів святої кари. Пари не знайшов.
Чому тут родовий, а не знахідний?
Завдання 151. Коли при перечнім дієслові маємо ще й залежного від нього дієйменника. то йменникове пояснення звичайно ставимо в родовім (рідко в знахіднім). Спишіть оці речення:
Не хотів я, мати, сирітоньки брати. Не хоче чоловік правди говорити. Я не хочу жита жати.
Завдання 152. На питання коли? вживайте конечно родового часу, а не знахідного. Скажіть п’ять речень за зразком оцих:
Вітри віють звідусіль пори осінньої. Я довго не спав цієї ночі. Шевченко народився року 1813-го.
Скажіть ці самі речення в формі знахідного часу з прийменником в.
Оминайте знахідного часу (русизм), вживайте частіш родового часу! Пишіть і говоріть: Цього вечора (а не: в цей вечір) я все зроблю
Завдання 153. Певну минулу добу визначаємо прийменником за з родовим (не вживайте тут при або підчасі). Спишіть оцей приклад із „Кобзаря":
Не за гетьманів і царів це беззаконіє творилось: либонь за Деція царя, чи за Нерона сподаря.
Кажіть: За Нерона, а не: підчас Нерона, чи: при Нероні.
Завдання 154. Родового якісного вживаємо на питання який. Придумайте п’ять прикладів цього родового за такими зразками:
Молодиця кругленького лиця. Стояла сосна високого росту. Пий до братової, бо я голови слабої. Дівчина доброго роду.
Завдання 155. По дієсловах насмішки: сміятися, глумитися, насміхатися, глузувати, кепкувати і т. ін. ставимо родового з прийменником З, а не над (русизм), напр.: Люди сміються з нього (а не: над ним, архаїчне: сміявся йому). Придумайте речення з цими дієсловами.
Завдавня 156. Давального відмінка ставимо по дієсловах: дякувати кому за що, завидувати й заздрити кому на що. Придумайте речення на ці дієслова.
Не кажіть: Дякую вас (русизм), але: Дякую вам. Кажіть: Завидую чи заздрю на вроду (а не: за вроду, чи вроди).
Завдання 157. Коли щось відбувається на шкоду чи на користь якій особі, то назву її ставимо в давальнім відмінку учасництва без прийменника. Спишіть оці приклади:
Захорувала циганові дитина. Пропав мені віл. Брама навік зачинилась козакові. Очі йому незрячі. Нема свободі вороття.
Завдання 158. Українська мова кохається в давальнім приналежности (на питання Чий) й уживає його (замість родового) дуже часто. Спишіть оці приклади:
Сів коник на спину собаці. Тиверіядо, широкий царю озерам. Яворові корінь миє. Кінець книжці. Покладім цій справі ми кінець. Свідком був і я такій пригоді.
Уживайте частіш давального приналежности!
Завдання 159. В нашій літературній мові, слідом за мовою живою, дуже часто вживається знахідного відмінка в формі родового: Купив воза (а не: віз). Але треба пам’ятати, що цю форму можуть мати йменники тільки чоловічого роду (ніколи середнього й жіночого!), та й то не всі, а тільки ті, що існують як окремі самостійні речі, а в родовім мають закінчення -а (а не -у). 
Перепишіть собі оці приклади з народніх приказок:
Прикуси язика. Треба йому носа втерти. Вкрутили собаці хвоста. Прибери пня, дай йому ім’я, то й він буде гарний. Не виймай ножа проти брата. Пустив тумана в очі.
Завдання 160. Коли за йменникове пояснення править знахідний відмінок живої істоти, то частіш уживаємо його в стародавній формі, що однакова з назовним (рідше з родовим). Перепишіть оці приклади з Шевченкового „Кобзаря“:
Свої ягнята і телята пас чабан. Буду чужі воли пасти. Пасли коні. Старий воли випрягає. Господь любить свої люди. Послав Ти ангели свої.
Завдання 161. Знахідний часу відповідав на питання як довго? скільки часу? Не плутайте його з родовим часу (на питання коли?). Спишіть оці приклади:
Минулої середи всю ніч свічка палала. Ой ходив чумак сім літ по Дону. Будеш мене, мати, ввесь вік поминати. Цілий вечір читав.
Завдання 162, Не вживайте знахідного ч а с у замість родового. Кажемо: Це трапилось минулої суботи (а не: в минулу суботу). Придумайте п'ять прикладів на родовий часу.
Завдання 163. По дієсловах руху ціль його зазначаємо знахідним відмінком з прийменником ПО (рідко за, ніколи на). Перепишіть оці приклади з Шевченкового „Кобзаря“:
Чомусь дівчина до броду по воду не ходить. Потяг по дрова в зелену діброву. У перетину ходила по горіхи, по опеньки, по дрова. Ой пішла я у яр за водою.
Котрого прийменника — ПО чи за - вживають у вас? Не вживайте тут на, як то часом чуємо в місцевих говірках (піду на гриби).
Завдання 164. По дієсловах клопотання: молитися, благати, просити, думати, пам’ятати і т. п., а також по словах: молитва, прохання і т. ін., вживаємо прикметника за з відмінком знахідним (а не орудним). Перечитайте оці приклади з „Кобзаря“:
І за Україну молитись святий чернець пошкандибав. Благаю за тебе Господа. Б’ються за Ганнусю. Не за себе, не за батька молилась в неволі, а за його. За мою грішну душу Псалтир прочитали.
Завдання 165. Напишіть п’ять прикладів на орудний часу: Це було літом..
---
