Артизм творів Степана Руданського.
(Продовження).
12.        Козачок.
Підходимо тепер до другого основного ритму, вживаного в поезії Руданського, до т. зн. козачка, зложеного в такті 4/8. На 287 строф, написаних цим ритмом, знаходимо 24 різні схемі, т. зн. майже на кожних 10 строф (середньо) творив автор нову ритмічну схему. Підставою служать два римовані двотактові рядки, в кожному такті чотири вісімки:
- - -
Йдуть до князя і княгині, До Людисі — господині, І йому вінок Людися З дубового ставить листя, І в вінкові сильний Любір, І гремлять котли і труби.
Таким ритмом переложена одна поема з Короледворського рукопису, і написані три ліричні поезійки, — разом 232 рядки. Для однієї ліричної поезії створив Руданський із чотирьох таких рядків строфу з римами abcb. Цим же ритмом написав він 16 строф у „Чумаку“.
У вірші „До України" модифікує поет козачкову строфу так, що в 1 такті третього рядка дає тріолю, а в 1 такті четвертого рядка дві вісімки й одну чвертку, і таким чином повстає на перший погляд „неправильна" строфа цієї поезії: 
Ой зза гори, ізза кручі Да скриплять вози ідучи, А попереду козаченько Та вигуку в йдучи.
Ясна річ, що ніякої „неправильности" ту нема, і що строфу треба читати по козачковій схемі:
- - -
Далі модифікує Руданський козачкову строфу так, що в другому такті другого й четвертого або третього й четвертого рядка дає дві вісімки й одну чвертку, або навіть одну чвертку й павзу, як напр.:
- - -
Знаходимо також строфи, де в першому такті деяких рядків є дві вісімки й одна чвертка:
- - -
Відчепися, чумаче. Відчепися, бурлаче, Відчепися, гультяю, Не тебе я виглядаю.
Особливий характер має, своїм уриваним темпом, козачкова строфа з чверткою, або вісімковою павзою, в кожному такті :
- - -
Не на що ж той кацап На коршомці і грав, Лиш сидів, бісів син, Та й на губу свистав.
Далі, маємо 7 типів довших козачкових строф 6-8-рядкових. З них важніші: 6-рядкова, в другому такті першого, другого, четвертого й п’ятого рядка дві вісімки й одна чвертка, в другому такті третього й шостого рядка дві чвертки, рими аа b cc b:
- - - і т. д.
Видить мужик y жидка Невеличкого бичка За шклом в образочку, А цікавий був мужик: Що то — каже — в вас за бик Висить на кілочку?
Далі, строфа 6-рядкова, другий такт другого, четвертого, п’ятого й шостого рядка має дві вісімки й одну чвертку, крім того також перший такт п’ятого рядка, рими abcbdd, у п’ятому рядку внутрішня рима:
- - -
Діти, діти, мої квіти, Як погляну я на вас. Серце мліє, кам’яніє, Що цвіли ви тільки раз. Раз росли, раз цвіли, І без долі опали.
Ця строфа, в своїй другій частині, аналогічна до ритму Шевченкового „Страшного Косаря“, добрий доказ музичної суті ритмів Руданського.
Вкінці слід ще зазначити, що Руданський писав не тільки козачковими строфами, але й довільним козачковим ритмом зо змінами майже в кожному такті, як це вже було вгорі цитовано.
13.        Колядка й щедрівка.
Три-чвертковий такт заступлений у ритміці поезій Руданського найскромніше. Знаходимо у нього тільки 8 схем колядкових, щедрівкових і довільних три-чверткових комбінацій.
З типовим ритмом колядковим маємо до діла в чотирирядковій строфі типу:
- - -
Музики грають, Смичками мають, Жваві дівчата На вас моргають.
Такою строфою написана 1 лірична поезія, 10 строф.
Комбінований колядковий ритм бачимо у строфі:
- - -
Не світить місяць, не грів сонце, Чорнів небо як земля;
І як в склепінні межи вмерлими, Межи живими ходжу я.
Окремий тип становлять вірші, написані розміром, що його називають билінним, чи там, спеціяльно у Руданського, перейнятим з російської літератури, головно від Кольцова. Не заперечую можливости такої літературної ремінісценції, — але, з другого боку, коли взяти на увагу музикальність Руданського та величезну перевагу українських народньопісенних ритмів у його поезії, то правдоподібно треба читати ці його поезії в три-чвертковому такті за схемою: - - - що її знаходимо в щедрівках; у Руданського:
Прийшла смерть моя, Легке точиться, Ти мори, маро, Коли хочеться.
Таким ритмом написані три довші ліричні поезії, разом 58 чотирирядкових строф. Про зв’язок техніки цих поезій із щедрівками свідчить також факт, що в усіх них у дуже широкій мірі застосовано апанастрофу, таку характеристичну для колядок і щедрівок.
В „Чумаку“ знаходимо, крім того, ще З типи складних строфу три-чвертковому такті, що теж нав’язують до колядково-щедрівкових ритмів, — але до цих строф я не знайшов народньописенних аналогій. (Далі буде).
Львів.    