ДОПИСИ

(Од власн. кореспондентів).

Г. ЧЕРКАСИ, (на Київщині). Місцеве життя. В об'єднаному засіданні повітового і городського „cанитарно-исполнительныхь" комітетів розглядалось цими днями, зважаючи на пропозіцію п. київського губернатора, питання про способи боротьби з холерою на той випадок, коли почнуться слабування на цю хворобу в городі, або в повіті. З піднятих на засіданні питань виявилось, що страшна хвороба в городі шириться, головним чином, через погане .водоснабженіе", через недостачу артезіянської води мешканці, що живуть на березі Дніпра, користуються брудною і зараженою дніпровою водою. Де-хто вказував і на те, що не зважаючи на те, що в городі істнує 12 санітарних попечительств, ні одно з них фактично не виявляє ніякої діяльности і так само, як і до заснування цих попечительств, город істнує в неможливих санітарних умовах, — весною й осінню на вулицях страшенна грязюка, ріжні їстивні речі та овочі продаються просто на вулицях, або брудних торгових площах. На причини широкого і швидкого ширення хвороби в повіті під час епідемії вказували участкові повітові лікарі. Головна з цих причин це темнота народня та забобони. Боячись лікарів під час епідемії, селяне не тільки не згожуються на дезінфекцію річей, що зостались після слабого та помешкання, де він перебував, а навіть ховають часто-густо иноді самих слабих од лікарів. Виходячи з цього всього, об'єднаний „санитарно-исполнительный" комітет постановив: 1) збудувать в Черкасах, на так званому Подолі, другий артезіанський колодязь (один вже е); 2) упорядкувать користування водою з приватних колодязів; 8) дать змогу користуватись, на той випадок, коли почнеться пошесть, біднішій частині мешканців з городського артезіянського колодязя; 4) запропонувать черкаській городській управі потурбуватись про правильну організацію догляду за холерними слабими і 5) просить київський губернський „санитарно-исполнительный" комітет призначить для г. Черкас спеціального санітарного лікаря. Що ж до способів боротьби з пошестю в містечках і селах Черкащини, то комітетом прийнято слідуючі постанови: 1) запропонувать мировим посередникам і участковим лікарям доглядати за „водоснабженіель“ в містечках і селах; 2) зобов'язать сельських старостів і старшин негайно заявлять участковим лікарям про всякі непевні холерні слабування; В) „предписать" учителям земських шкіл, повітовим земським агрономам в вільний од роботи час влаштовувать лекції про холеру, запропонувавши наперед київській губернській по ділам земського хазяйства управі постачить для вещеозначених особ потрібний для лекцій матеріял.

ХАРБИН. Чума. Од страшної чуми люде мруть, як мухи, а медицина не може нічого вдіяти. Ні ліки, ні прививки, ніщо не пособляє хворому і не оберігає від зарази здорового. Всякий хворий неминуче вмірає. Відома тяжка епідемія в Індії, де теж вмірало від льогочної чуми 100 проц., але, коли стали лічити прививкою, то процент зменшився трохи не на половину. В Харбині ж і з прививкою і без неї рівно 100 проц. умірае. Санітарно-поліцейські заходи проти чуми не пособляють. Пошесть все більше й більше розростається. По офіціяльним відомостям що-дня умірае в Харбині і Фудзяні до 200 душ. В Фудзяні е чумна лікарня, обгорожена вона дуже високим частоколом. І от за сутки умірае так багато, що з трупів накладають купу в дворі далеко вищу того частоколу. Коли не перестане епідемія до літа, в Харбині вимре сила, бо манчжурський вітер та мухи піднімуть грязь і понесуть на людей. Тоді не буде рятунку.