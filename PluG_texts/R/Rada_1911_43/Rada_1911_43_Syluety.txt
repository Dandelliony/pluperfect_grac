Сілуети.

Життя, то вічна зміна форм. Повсякчасна зміна осені і весни. Одмірання одних непотрібних, старих і наростання нових молодих. На наших очах родяться нові форми, тілько треба уважніше приглядатися, щоб довліджувать їх. Ось візьмем хоч би чорносотенство. І воно має свою еволюцію, свою осінь і весну. Ще чотирі роки тому весна цвіла на „багато милійонному" дереві чорносотенства. Темно було між листям того дерева, пташки співали чорні пісні і гроші, гроші плили до них од знатних і великих, од маленьких і убогих. Багато було грошей. А тепер... Процеси Герценштейна, Ларічкіна. Опало листя чорне, зогниле, минуло захоплення і тілько поодинокі стовбурі Дубровіни, Булацеді, Красковські і инші... голі, голі стоять і все до тоненької шпорини видно на них. А замісць птиць співають Ларічкіни, Криси. Всьому світові оповідають на що, на які "великі" цілі йшли ті гроші, хто складав вірну дружину, що творилося під густим покровом... Тепер весь світ знає про це. Це осінь чорносотенства. І багато публіцістів співають йому одходну. Але... чи не рано це? Аджеж стовбурі стоять собі вперто і непохитно. Ні процеси—морози не ламають їх, ні вітри не гнуть. І чи не вкриються вони новим молодим листям? Чи не показалися ті молоді листочки на чорних стовбурах? Подивмися. Пригляньмося до газетних звісток, що непомітно проходять серед важких хвиль житія. Пригадаймо, що майже по всіх університетських містах засновуються союзи академистів, що ці союзи під керуванням Бобринських мають бажання перетворитись в всеросійський союз. А ці подорожі представників од академичних союзів в Петербург і Москву, ця всеросійська маніфестація. І коли до цього ми згадаємо, любий читачу, слова Пурішкевичів та Маркових 2-х в Державній Думі про потребу озброєння академистів, такі ж слова тілько в більш рішучій формі на з’їзді всеросійських „зубрів” — дворян, коли пригадаємо постанови деяких земств та рад університетських давати допомогу тілько студентам-академистам, коли до цього додамо недавню ще телеграму, що Петербурзький істинно-руський барон Гінзбург пожертвував нкадемистам тисячу рублів, що в Петербурзі зібрано, біля 10 тисяч рублів, —то чи не здасться вам, наче б то на чорному дереві появилися листочки? Чи не здасться, що в наші оці часи, такі сумні, наростає нове темне убрання на оголених стовбурах, що наступає нова весна чорносотентства, в нових, одмінних формах? Не знаємо, як вам, читачу, але нам ясно видко цю весну чорносотенства. І сумно, і страшно стає нам од цього. Сумно, бо теперішні „листочки" на чорному дереві, теперішні „борці” не в хуліганів набіраються, не з пропащих людей „дна”, а з кращих синів країни, зі тих, що первими її повинні бути, сілью її. Бо ця отрута вбиває мозок країни, захоплюючи не одних тілько хуліганів духа, — залазить в ті кола, які найчистіше, найяскравіші, найсвітліші повинні бути — кола студентства. Страшно —бо хто знає чим це кінчиться, в які форми виллється, хто знає, як вплине ця чорна грязюка на молоді, недосвідчені маси студентства. Страшно —щоб в осени цих „листочків” знов не повторилася історія. Щоб нові Ларічкіни, Криси не попали під суд, а стовбурі лишилися непорушні і знов обростали новими листочками. Історія ж так часто повторюється! Нехай же досвід її буде повчаючим для тих, на кого тепер звернуло увагу чорносотенство. Тепер весна там. Птиці співають, гроші пливуть... обіцянки всіляких „благь и малостей" носяться в повітрі. А серед молоді так багато незаможних, голодних, так потрібні гроші для вчення, для гарної мети, чистої, святої... Так трудно буває розглянутися, чиї то гроші, яка — чорна чи біла— рука дала їх, та і чи розбірають ті, хто так рветься вперед: аби мети досягнуть, аби екзамени витримати, зачот одержать, правоученіе заплатить, аби якийсь відомий чи не відомий приятель виручив тепер, а потім... Але після весни і літа завше буває осінь... Тось.