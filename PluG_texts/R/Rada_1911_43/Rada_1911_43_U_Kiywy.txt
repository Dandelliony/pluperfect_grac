У КИІВІ.

Українське наукове товариство. Сьогодня, в 8 ч. веч., в помешканні українського клубу відбудеться наукове засідання товариства. Прочитаві будуть доклади: 1) М. П. Василенка: Кріпацтво і реформа 19 февраля на лівобережній Україні. 2) О. І. Левицького: Кріпацтво на правобережній Україні. 3) А. І. Ярошевича: Селянська реформа на правобережній Україні.

Випущено з тюрми. Вчора з лук'янівської тюрми після 8 місяшного тюремного арешту випущено на волю І. Шумана. І. Шуман сидів по при суду судової палати за те, що на Подолі розповсюджував с.-д. прокламації.

Скасування правил про газетну торгівлю. В „ Кіевскихь» Губернскихь. Ведомостяхь»" опубліковано: п. київський губернатор доводить до загального відома, що надруковані 27 ноября 1910 року в 128 числі „Кіевскихь Губернскихь Відомостей" правила про розписну торгівлю друкованими творами, а також про продаж редакційними розсильними газет та журналів в г. Київі, з наказу міністра внутрішніх справ, скасовуються.

В матеріальній службі. Цими днями судовий слідчий допитував кількох служащих матеріальної служби управління півдевно-зах. зал, дороги і державного контролю в справі бувшого ділопроізводителя цеї служби Крижановського. Крижановського тягнуть до суду по 362 ст. улож о нак. Йому інкрімінуеться те, що він підчищав цифри і видав не точну оправку в справі відомої доставки вугілля. Угілля те було забраковане, а управління мусіло його купать.

Заява херсонського губернатора. Херсонський губернатор прислав в управління піденно-зах. зал. дороги заяву про випадок, який стався при перевозці худоби, в цьому році з ст. Херсон в Варшаву було одправлено 20 волів. В Варшаві виявилось після огляду, що усі воли слабі на ящур. Вина за цей недогляд падає на лінейних агентів, через це херсонський губернатор рекомендує управлінню пів.-зах. зал. дороги зробити заходи, щоб таких випадків на далі не було.

Од київського агрономичного т-ва. Призначене на 23 февраля загальне зібрання київського агрономичного товариства переноситься на слідуючу середу —2 марта.

На Дніпрі. Лід на Дніпрі, дякуючи дощеві і теплій погоді, швидко тане. В багатьох місцях він потріскався, і через кілька днів, можна сподіватись, Дніпро опростається од льоду. Спішно готуються до навігації.

Снігові замети. Вчора в північній частині південно-західної залізної дороги при сильно пониженій температурі і різкому вітрові почалась завірюха. З Ковеля надійшла в управління південно-західної зал. дороги телеграма, що вчора рано була тут досить велика хуртовина, але вдень поменшала. Сніг товсто вкрив зал.- дорожне полотно.

Арешт безправних. Вчора в д. № 10 по В. Володимирській вул. київська поліція арештувала 3 євреїв, що не мали права жити у Київі.

Замах на самогубство курсистки. Позавчора на Іріненській вулиці № З, курсистка-медичка А.Ш—ва, наміряючись покінчити з життям, випила нашатирного спирту. Ії врятував лікарь швидкої допомоги.

Злодійства. Позавчора вночі злодії обікрали на 2000 карб. п. Соколову (В.-Підвальна, 26). Взято 110 карб, грішми, 2 закладних листи київського земельного банка, що коштують по курсу 196 карб., серьги з діамантами, дві золотих каблучки і инші дорогоцінні речі. Тієї ж ночі обікрадено п. Желтову (Пушкинська, 2). Взято на 100 карб, столового посуду, золотий ланцюг, що коштував 50 карб, і старовинний дукач з 72 діамантами.

Незаконне збірання жертв. На В.- Васильківській, № 29, поліція арештувала двох молодих людей- Г. Шамаса і А. Бродського, про яких довідались, що вони незаконно збірають жертви і повертають гроші на свою користь. В арештованих витрушено печатку: „комитеть для подачи помощи политическимь заключеннымь и ссыльнымь", штемпель з ініціалами: „К. О. Т. Б. № 75“ і записну книжку з адресами ріжних особ.

3 Київщини. Оружний опір. „Гол. Пр." сповіщаэ, що селянин Лука Ткаченко в с. Синицях, коли урядник Данишенський з стражником та старостою прийшов трусити в його господі, шукаючи краденої корови, і хотів забрати його до росправи, хоч корови й не знайшов, — ножем поранив урядника в руку, а стражника в лице. Після цього Ткаченка арештували і діло пішло до слідувателя.

3 Волині. Ювилей скасування кріпацтва. Нас сповіщають, що в с. Дятковичах, ровенського повіту, 19 февраля при волості відбулося святкування роковин визволення селян від панщини. Після одправи і промови священика у місцевій церкви усі присутні у супроводі священика, діакона, старостів дятківської волості та делегата з Рівного, непремінного члена землеустройчої комісії, Щадрина, рушили через село до волості. Попереду селяне несли портрети Царя Миколая II та Олександра II і національні прапорі. Прибувши до волосного подвір'я, прикрашеного ялинками та паперовими лихтарями, священик Соколовський прочитав брошуру офіціяльного видання про скасування кріпацтва і посвятив місце під майбутній пам'ятник на спомин цієї події, закладиви якого призначено на май.

3 Чернігівщини. На селі. В с. Спаському в здавна такий звичай, що перед пущенням на масниці виходять на вулицю парубки й чоловіки двох сусідніх кутків битися навкулачки. Визначають межу, за яку одні повинні прогнати других. Після бійки лишається на місці чоловіка два-три ледві живих. Дуже побитих жінки забірають на санки й розвозять по хатах. Отаке було й цього року. Скілька ледві живих зосталося після бійки на місці.

Справа з дарунком. Як писалось вже колись в „Раді", власника мало не чверті повіту, молодого милійонера Рігельмана вбито з рушниці на полюванні в 1909 році. Мати його. А. Р. Рігельман, втерявши останнього сина, віддала свій великий дім та ЗО дес. парку на учительський інститут в с. Андріївні, а в с. Слабині думала поставити чоловічий манастир. Про дарунок „ панського “ двора під „мужичу" семинарію було написано на простому папері і послано до міністерства. Недавно з міністерства прийшов дозвіл на одкриття семинарії в с. Андріївці, затвержено „штати", але певного документа на передачу землі дирекція не мала. В февралі дирекція народніх шкіл командіровала в Петербург законовчителя андріївсьжої школи, щоб одержати нотаріальну дарственну. Пані Ригельман довго його продержала в столиці і нарешті сказала, що з приводу семинарії вона нічого певного не може сказати, бо всю Андріївну передала своїй дочці Таль, а та живе за-кордоном. Як би не ця крутня з Андріївною, то семинарію одкрито було б в Чернігові вже два роки тому. А тепер нашим чернігівцям треба їхати або до Глухова коло 200 верст, або в Коростишів —ще далі —до вчительської семинарії.

3 Полтавщини. Союзники. Лубенські союзники, вигадали, як росповсюджувать чорносотенні газети. Вони хотять, щоб адміністрація примушувала кіоски, книгарні й газетярів обов'язково продавать і праві видання.

Позичково-ощадне товариство. Лубенські союзники як нас сповіщають, на чолі з своїм головою професором д. Ясінським, мають заснувати в Лубнях перше позичково-ощадне товариство і вже одержали належний дозвіл від центрального комітета в справах дрібного кредіту. Спонукує до цього союзників повний успіх другого лубенського позичково-ощадничого товариства, що складається переважно з євреїв. Звичайно, головна мета —це конкуренція останньому, бо навіть де-які союзники користуються ним і платять йому відсотки за позички, а це противно „істінно-русскому“ духові.

Спектакль. В Полтаві 17 февраля, в. фершальській школі на користь „О-ва борьбы сь туберкулезомь“ виставляли пьесу Володського „Панна Штукарка 44 та жарт „Поперед спитайся". Вистава пройшла успішно.