Суд над берлінськими революціонерами.
Всі ще пам'ятають недавні розрухи робітників на передмісті Берлина, Моабиті. Тепер вже скілька днів тягнеться суд над моабитськими революціонерами. Як відомо з телеграм, підчас цих розрухів досталось від німецької поліції чужоземним кореспондентам. На останньому засіданні суд допитував цих кореспондентів, як свідків. Публіка дуже цікавилась тим, що ці свідки рос кажуть. Але з наказу предсідателя всю сторонню публіку випрошують з залі суду й лишаються тільки представники преси та свідки. Свідок Вейль спокійно з англійським юмором росказує, як поліція, з наказу шпиг ів, не застерігши, кинулась до автомобіля, в якому їхав Вейль, і ранила його та трьох товаришів і шофера. — Наші вигуки: „Ми журналисти!" не помогли, і ми ледве вирятувались, — каже Вейль. Свідок запевняє, що били їх на спокійній вулиці, де ніяких розрухів і не чути було. Свідок бачив також, як били зовсім безневинних жінок і робітників. Він запевняє, що коли б поліція перестерегла його, що тут не можна їздити, він поїхав би геть. Журналист Тоуер свідчить те саме. Спинившись на деталях поліцейської росправи, Тоуер запевняє, що поліція била не застерігаючи нікого. Журналисти Лоренц і Шоу, яким добре досталось від поліцейської росправи, запевняють, що поліція поводилась ганебно. Все це свідчить і лікарь з моабитської лікарні і шофер автомобіля. Поліцейські чиновники збились з пантелику і звалюють вину один на одного. Справу одложено знов на скілька днів.