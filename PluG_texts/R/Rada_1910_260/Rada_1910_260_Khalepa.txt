1-го цього місяця губернське присутствіе про товариства та спілки постановило зачинити за шкодливу діяльність тутешнє ремісниче товариство „Харьковское общество взаимнаго вспоможенія занимающихся ремесленнымъ трудомъ". „Шкодливу діяльність" товариства вбачено в тому, що, перевіряючи книгозбірню товариства, знайшли скільки конфаскованих книжок російських місячників, оправлених в одні палітурки з книжками того ж місячника, що не були сконфасковані. Так їх і видавано читачам. Попереду наказом губернатора зачинено саму книгозбірню, а потім губернське присутствіе зачинило і все товариство. Це товариство єдина старіша робітнича спілка, що істнуе вже 11 років. Вона має більше двох тисячів товаришів, що пороскидуваві по цілій Росії: в Петербурзі, Ризі, Баку, Саратові, Конотопі, Вітебському й ин. Воно ж має філії в Олександровському (на Катеринославщині), Славянзьку, Кременчуці й по инших містах. Товариство видає пенсії, запомоги хворим, безробітним, на похорон, дочасні й без-звороту. Що року товариство витрачав таким чином 20 тис. карб. Зазнайомитися з діяльністю товариства приїздило до Харькова чимало робітників з далеких міст, бо ледве вдасться якому робітничому товариству за наших констітуційних часів так добре налагодити запомогу своїм товаришам та так широко розвинути свою діяльність. На прикінці минулого року товариство посвятило й одчинило власний двохповерховий будинок —„домъ общества рабочихъ", з великою світлицею для вистав та читаннів, з школою, книгозбірнею, курсами шитва та крою. Драматичні вистави велися під орудою відомого артиста з труппи Саксаганського д. Познячеака. Не зважаючи на обмеження, він зумів ставити досить добрі твори, чергуючи вистави українські з російськими, а кілька разів виставляли навіть опери, напр,, оце ще недавно „Жазнь за царя“. Взагалі це було товариство, що їм Харьків пишався. Поруч з громадською книгозбірнею, товарьством грамотности, народнім домом —це була окраса Харькова, те, що мали показати харьківці заїзжим людям, які І шукали тут чогось видатного. Як місто молоде, Харьків не має ні наміток старовини, ні монументів, тільки цими культурними огнищами, що цілком оборудовані самим громадянством, він і міг пишатися... та заноситься вже рука і на ці наслідки культури і єднання громадського. Мов-би знов переживав наше місто часи, які ще Квітка описував на початку істнування Харькова. Ще не врятовано товариства грамотносте, ледве врятовано оце курси для робітників (довелося страшенно обмежитися і в програмі, і в лекторах... вибачайте, бо слово „лекції" тут заборонено до вживання) й от нова халепа! А скільки витрачається марно праці на оборону цих культурних огнищ, тієї праці, що пішла-б на творчу діяльність! І це тоді, коли ми й без того бідні па культурних робітників, коли нам бракує громадського єднання, почину, нахилу до гуртування. Сама рука, що занеслася над робітничим товариством, мабуть, злякалася наслідків свого учинку, і товариству дозволено „до окончательной ликвидаціи* виконувати усі функції; тільки книгозбірня мусить покутувати свій невільний гріх і стояти зачиненою. Та чи й можливо-ж инакше зробити? Куди підуть удови, сироти, безробітні, каліки, що 20 тисяч карбованців на рік одбірають з того товариства? Хто платитиме борги, які надбало товариство, будуючи власну хату? Куди обернеться завзяття та
міць, що на ту діяльність витрачали його орударі? І багато таких запитаннів мимоволі в голові виникає, але... чи у нас хто повинен на їх відповідати? Відповідальности саме нам і бракує. Скасування ремісничого товариства викликало приїзд сюди посла до Державної Думи від робітників Харьківщини д. Шурканова. У двох з Чхеїдзе вони зверталися з скаргою до товариша міністра внутрішніх справ Курлова. Сконфискованих книжок знайшлося в книгозбірні тільки 12. Виявилося, що товариство не повідомляли про ті книжки, які конфискуються. 25 жовтня скасовано товариство, а 31 йому прислано повідомлення про конфисковані книжки. Товариство має на пенсії 88 сем'ї, котрим що місяця видає 1200 карб. Курлов обіцявся зібрати всі документи і розглянути справу. 11-го грудня відбулися загальні збори товариства. Головою зборів був Шурканов. Збори ухвалили оскаржити в сенат постанову присутствія про скасування товариства а д. Шурканов обіцявся попильнувати з товаришами, щоб товариство знову одчинити. Не від того, здається, і д. Стерлігов, що править за губернатора. В розмові з правлінням він дорадив товариству одмінити статута таким чином; 1) щоб уряд товариства затвержував губернатор, 2) щоб з товаристві не було членів-співробітників (не ремісників) та щоб книжки до книгозбірні купувалися за дозволом губернатора. Збори доручили особливій комісії пильненько розробити пропозіцію про одміну статуту і подати на обміркування новим зборам товариства. Д. Пісочинець