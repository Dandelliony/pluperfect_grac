Твердий курс.
Д. Столипін, який так спочуває на родньому заступництву,  що за вісім місяців і не заглянув ні разу до Думи, виступив нарешті з промовою. Хоча формально відповідав він на запитання з приводу відомої 90-ої статі, але змістом своїм промова прем'єр-міністра була програмою внутрішньої
політики на ближчі часи. І через те варто на ній спинитись докладніше.
 Октябристи, кажуть, тієї думки, що промова показує, ніби уряд в особі першого міністра пересунувся на-право. Власне кажучи, тільки ті політики, можуть бачити якісь одміни в промові д. Столипіна, які сами вічно хитаються й пересовуються, вважаючи на той вітер, який згори дме.
 На ділі —„курс стоїть твердо", —той курс, що от уже п'ятий рік безупинно переводиться в життя. В промові ми бачимо ті ж самі виправдування реакційної політики революцією, якої давно вже й не чути; ті ж самі обіцянки взятись за реформи, коли тільки настане втихомирення, наче його ще не настало і наче сам же д. Столипін про це не раз не казав уже.
 Так само знайдемо і ввічливий реверанс перед Думою, нібито, щоб загладити „недоброе впечатльніе какого-то разлада" між урядом та Думою. Одно слово —все по старому на своєму місці, ніщо не схитнулось і стоїть твердо...
 Які ж позитивні заходи правительства пропонує його голова? А от які: Д. Столипін не зважився сказати, що в державній машині у нас усе гаразд; він признався, що трапляються помилки й навіть зловживання властю. „Але,— каже він, — уряд викоріняє їх і-смію запевнити — викорінить". 
Чим сам —на це, на жаль, відповіді не знаходимо. Чи не тими циркулярами, які цілими оберемками розсилає останніми часами міністерство внутрішніх справ до адміністрації? Коли їх розумів д. Столипін, то треба сказати, що його „смію запевнити" бренить занадто впевнено і занадто ж безнадійно в порожньому просторі адміністративної самоволі.
 Цілі потоки циркулярів пролились, а тимчасом ні на одну йоту не перемінили вони чого-небудь у житті, і це вже само добре характеризує вагу й ціну отих циркулярних заходів.
 Опріч того, д. Столипін згадав іще, що по 135 місцях скасовано виключне становище й натомість заведено нормальне. І знов же, на жаль, не згадав він, що то за нормальне становище. Адже, касуючи військовий стан чи побільшену охорону, уряд зараз же дає—- невідомо з якої речі — місцевій адміністрації право видавати ті ж самі, що й за виключного становища, були, обов'язкові постанови.
 І адміністрація з цього права так широко користується, що, „сміємо запевнити", ніхто з громадян і не помітив, що з побільшеної, скажемо, оборони він переступив у смугу „нормального" становища. В Одесі, напр., військовий стан скасовано мало не рік тому, а запитайте-но одеситів. чи змінилось щось під рукою д. Толмачова і чи полекшились взагалі обставини життя в Одесі? Певне, відповідь можна наперед угадати, бо ми ж усі ще добре пам'ятаємо, за яких умов переводились там хоча б останні вибори до Думи,—ті вибори, що закінчились недавно голосним процесом одеського обранця на суді. Знаходимо в промові і бажання „правильной совм'Ьстной работы правительства и представительныхь учрежденій" і ці слова викликали навіть гучні оплески в центрі. Теж старі слова, тільки, слухаючи їх, чомусь зараз спадає на думку спитати, чому ні один закон, опріч нікому не потрібної законодатної локшини, не увійшов і досі в життя?
 А тим часом, здавалося б, нічого так не бажає д. Столипін, як тієї „совмьстной работы"... Отже октябристські страхи та нарікання на „поправіння" марні. Октябристи можуть спати спокійно: ніщо не змінилось і нічого нового не виявив у своїй останній промові голова міністерства. Курс- твердий і найчисленнішій партії нема потреби міняти свою політику, щоб не позбутись теж твердої репутації „министро-послушной" партії.
