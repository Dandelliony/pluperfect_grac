               З приводу минулого засідання.
> Октябристи вважають промову с.-д. Покровського з приводу запитання про 96 статю талановитою й дотепною. 
> Праві не задоволені з П. А. Столипіна. Вони вважають, що промова прем'єра занадто ліберальна. > Кадети вважають, що Столипін промовляв дуже неясно —„старі переспіви“ — кажуть вони, —„все одно — кари на смерть не вгавають*.  
> Октябристи кажуть, що в промові прем'єра не видко бажання повернути праворуч, але ж немає й певного доказу бажання здійснити маніфест 17 октября.
 > Олексіенко заявив, що промовою своєю П. А. Столипін зовсім не з'ясував питання про зламання ст. 96. Штати треба провадити законодатним шляхом. 
> Маклаков каже, що П. А. Столипін не знищить зловживаннів, бо в тих зловживаннях винні центральні відомства, що дають приклади сваволі і неповаги до закона. Уряд реакційний і не дбає про заведення в Росії правового ладу. А говорити так після трьох років всяких зловживаннів це значить цілком не довіряти ні розумові, ні Думі. 
> Праві мають протестувати проти Гучкова, що він не заборонив Мілюкову промовляти на вечірньому засіданні 31 марта, підчас обміркування запитання з приводу 96 статі основних законів. В політичних колах Москви гомонять, що Гучков заздалегідь знав зміст промови Мілюкова про союзників. Гадають, що по згоді між собою Гучков не спинив Мілюкова, а Мілюков сам припинив свою промову. Це свідчить про правдивість поголоски, ніби октябристи вкупі з к.-д. мають провадити боротьбу проти союзників. Сподіваються, що опозіція буде мати дуже важні документи підчас, коли буде знято справу з запитанням про діяльність союзників.

