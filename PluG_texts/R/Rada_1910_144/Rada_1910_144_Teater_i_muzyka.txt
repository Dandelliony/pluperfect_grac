Театр і музика.
-      Купецький сад. Сьогодня, 26 іюня, в Купецькім саді відбудеться великий сімфоничний концерт під орудою Г. Шнеефогта з нагоди бенефісу концертмейстра перших скрипок і соліста Оскара Цукаріні. Оркестр виконає кілька великих сімфоничних пьєс, а бенефіціант заграє кілька пьєс solo і в супроводі оркестра.
-      Дочка Марка Лукича Кропивницького, Олександра Марківна, скінчила цеї весни в Петербурзі Імператорську школу російської драми по класу артиста Давидова при Олександринському театрі і служитиме в цьому ж таки театрі.
-     Труппа С. Донського. В г. Гадячі (на Полтавщині) грає зараз товариство українських артистів під орудою С. В. Донського. В товаристві є між иншим, такі артистки й артисти: Єлисєєва, Правдина, Свєтланова Безі; Донський, Комаровський, Макарченко - Старенченко, Назаренко, Олексієнко, Павловський. Репертуар співочий: „Сорочинський ярмарок” , „Запорожець за Дунаєм” , „Вечерниці” .