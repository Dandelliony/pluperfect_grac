Всякі звістки.
       ПОЛТАВА, 24. Отруїлась гімназістка, через те, що погано вчилась.
       ПЕТЕРБУРГ, 24. В Олександровську урядник поранив сам себе, а потім написав брехливий донос, що   він - гнався за тяжким політичним злочинцем. Мошенство виявлено. 
       Назначено навчителя київської політехники Міняєва професором томського технологичного інстітута. 
       „Земщина" лагодиться жалітись в сенат за те, що її оштрафовано, і радить иншим редакторам робити те саме. „Бо тоді каже „Земщина" — правим газетам не можна буде робить „разоблаченій”. 
       ОДЕСА, 24. Одеський повітовий суд розглядав постанову схода, що заборонив двом селянам, які перейшли в штунду, брать воду з громадських криниць і пасти на громадській толоці. З'їзд затвердив постанову що до пастівника.
       ГЕЛЬСИНГФОРС, 24. Головне управління в справах друку подало в судовий департамент № 72 „Раумаплехті" і №№ 26 і 27 „Фітрен", в яких ображено Величність. 
       ПЕТЕРБУРГ, 24. Височайше звелено сенатору графу Медему крім ревизії омської військової округи, обревізувати війскове господарське правління сібірського козачого війська і капітали війська.
       ОДЕСА, 24. Арештовано помішника казначея складочної таможні, що вкрав 20.000 карб.