З газет та журналів.
       Коли б не уживання слів „русскій, русскіе" в значінні „український, українці”, то передову статю „Новаго Времени“ (ч. 12312) про львівські події можна було вважати за передрук з „Діла” або що: так точно і вірно переказано історію крівавої бані, справленої поляками над українськими студентами, так ясно і категорично подано оцінку цього нечуваного насильства: 
       „Збірка русских студентів львівського університету мала на меті обміркувати саме це питання: чи не пора у Львові, в столиці русскої Галичини, одкрити русский університет. Ректор-поляк стурбувався і почав домагатись, щоб збірка розійшлася. Проректор ужив ще більш рішучих заходів. Він скликав на поміч студентів-поляків. Останні віднеслись до заклику власти з славянською серйозністю і почали будувати барикади, наче університетові загрожував узброєний напад або чужоземне нашествіє. 
       Русска збірка почалась у 7 год. ранку, скінчилась у 9 год. 20 хв. Росходячись, русскі студенти надибали на барикади, які обороняли узброєні поляки. Почалась лайка, що закінчилась крівавою сутичкою. Перший же вистріл потрапив у ціль: упав мертвий русский студент Коцько. Тоді явилась поліція, яка своїм звичаєм кинулась не на привідців розрухів і керманичів, але на тих, що потерпіли, бо вони були русскі. 
       Вони росходились з мирних зборів. Але їх розстрілюють польські товариші, потім поліція заганяє їх в авдіторії, обшукує і арештовує. На барикадах поляки; стріляють поляки; вбито русского, поранено також русских. Але арештують не убивців, а жертв. Убивці ж виступають яко свідки обвинувачення. В убивців, що стріляли в русских, не знайдено зброї; а в постріляних знайдено, як свідчить поліція, двадцять пистолів. Арештованих русских студентів одправлено до тюрми, при чому юрба знущалася над ними і била". 
       „Новое Время" дає тут же добру науку і ліберальній „Рьчи”, цитуючи її замітку про львівські події, замітку, з котрої виходить, ніби „русины вторглись въ универеситетъ", „на сходкь произнесены противоправительственныя рьчи”, „когда полиція пыталась арестовать шумящихъ студентовъ, то посльдніе стали стрьлять “ і т. д. „Новое Вр.“ робить з цього приводу зовсім слушну увагу, яку можна однести на адресу не тільки „Рьчи“, а й наших поступових російських газет, які зачаровані прекрасними очима „пригніченої нації" довірливо передруковують і пускають у світ огидні брехні, які роспускає польська преса:
       „І так, говорить „Н. Вр.“, поляки збудували барикади; було викликано поліцію й військо; було вжито зброю; стріляно; були вбиті й поранені, —усе русскі; і все ж таки: чинили розрухи русскі і винні вони одні. Коли ж одного з них убито, а других поранено, то це зробило не військо і не поляки, а напевне винуватих чудесним способом побив грім небесний. Оттака славянська драма... Русских б'ють - вони ж винуваті; їх розстрілюють - вони ж виходять злочинцями. Так стоїть справа у Галичині, славянській країні, де народ русский, а власть польська". 
       Звичайно, ми не беремо всіх цих фраз за вияв щирої прихильности „Нов. Вр.“ до українського народу; воно навіть не х оче ужити його справжнього імени, навмисне уживаючи скрізь невідповідного означення „русскій". На цей раз треба було дошкулити полякам, і „Н. Вр.“ використовує справді нечуваний факт польського насильства над українцями для своєї мети. І як би не ця нагода, то те ж саме „Нов. Вр.“ трактувало б той самий факт, як прояв „українського анархизму" або „тероризму". В усякому разі добре й те, що читачі „Н. Вр.“ на цей раз будуть правдиво ознайомлені з фактичною стороною львівських подій. А щирости од „Нов. Вр.“, звичайно, ніхто не вимагає...