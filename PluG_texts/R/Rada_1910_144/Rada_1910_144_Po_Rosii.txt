ПО РОСІІ.
-      Пропав справник. Недавно щез десь аткарський, саратовської губернії, справник Чешко. З перших чисел іюня обивателі стали помічати, що справник перестав показуватися на вулицях. Без начальства сумно їм було і вони стали догадуватися. Певне на дачу виїхав, говорили вони. А справник все не появлявся. Почали на пальцях вираховувати, коли в останнє бачили справника і де. До рахувалися, що бачили тоді, як він приходив в казначейство, щоб брати там жалування для піших і кінних чинів повітової поліцейської команди. Получив і... щез. Пождали тиждень і стали шукать справника в повіті. Справник не голка — повинен би знайтися. Одначе не знаходили. Тоді стали шукать, чи не лишилося слідів справника серед його справ, які могли б пролляти світ, як кажуть, на це загадкове явище. Тут сліди найшли. Загальне число цих „слідів" 10,000 рублів приватних і казенних грошей, яких не дощиталися після того, як щез справник. Тепер всім стало ясно, що справника не треба ждати. Він скоро і по своїй охоті, не вернеться. Поліція взялася шукати справника, та нічого ще не знайшла. 
(Совр. Сл.),
-      Неуважене прохання. „Рус. Сл.“ повідомляє, що сельська громада села Новий Егорлик, ставропольської губернії, почувши з газет про те, що уряд рішив вжить заходів проти піяцтва, подала прохання, щоб закрили в селі всі крамниці, які торгують горілкою та спиртними напитками. Цього прохання громади не уважили, не пояснивши причин.
-      Заборонено співать. „Рус. Вьд." за „Уральской Жизнью” переказують, що в селі Ядрініна чувашському ярмаркові, стражники заборонили чувашам співати і танцювати. Ті обурилися на цю заборону і почали сперечатися з стражниками. Стражники арештували двох, але юрба одбила їх, а стражників примусила втікти.
-      Вовки в овечій шкурі. Вовками в овечій шкурі називає єкатеринбурзький архирей Митрафан всіх дурисвітів таких, як от Григорій Распутін, котрі ходять по Росії і дурять людей. Часто їм, як це не сумно, допомагає духовенство... В останньому циркулярі благочинним єпархії архирей пише: „З справи селянина Федора Кабанова видно, що Кабанов найшов собі прихильників і прихильниць навіть серед духовенства, а надто серед ченців. Я довідався, що й инші дурисвіти, як от Распутін, Даміан і инші мають досить прихильників і спокушають людність. Через це приказую настоятелям манастирів, священикам і всім иншим глядіти за своєю парафією, щоб оберігать її од всіляких вовків в овечій шкурі, бузувірів і обманщиків. Мусять вони також навчити своїх парафіян, що за порадами треба звертатися до своїх священиків, а не до всіляких „старців", які обдурюють і визискують легкодухий і довірчивий народ”.
-      Серед мусульманів. В канцелярії туркестанського генерал-губернатора, як переказує часопис „На Рубежь", розглядають цікаву справу. Суть її така: Воєнний губернатор Семиріченської области генерал Фольбаум роспорядився, щоб по всіх тамтешніх мусульманських інституціях та школах (мечетях) були Царські портрети. На цей приказ генерала Фольбаума мусульмане подали гуртову заяву міністрові внутрішніх справ. Підбили до заяви —семирічинські мули. Вони просять міністра одмінить постанову генерала Фольбаума, бо по шаріату, мусульманському законові, в мечетях та медресе, не можна держати ніяких портретів. На доказ мули навели докладний текст статі шаріату. З таким самим проханням тубольці звернулися і до туркестанського генерал губернатора. Міністр в листі до генерал-губернатора просить його відмінить постанову генерала Фольбаума, бо це єсть втручання в релігійне життя мусульман. Канцелярія генерал-губернатора почала збірать справки і ніяк не може допитатися, чи справді заява мусульман правдива? 
(Сов. С.).