У КИІВІ.
       Від українських журналістів та окремих особ у Львів, з приводу останніх крівавих подій, послано скілька телеграм з висловом спочуття матері небіжчика А. Коцька.
       До ревизії мостових робот. П. губернатор, з огляду на газетні статі, в яких зазначалися всякі недоладности в мостовій справі, доручив губернському інженерові — Безсмертному та членові губернського в городських справах присутствія —В. Ярошевському провірити всі рахунки мостових робот. 
       Для формальної ревизії п. губернатор не бачить підстав, бо ревизію можна було б призначити тільки тоді, коли б було зазначено якісь зловживання.
       До ревизії з'їзда мирових суддів. Ревизією викрито багато незаконних вчинків судових приставів. 
       Так, між иншим, приймаючи заяви про “взысканія“, вони брали за це гроші вперед, але квитків не видавали. На „ділах" було найдено всякі помарки, підчистки, то-що. В книжках одмічалися суми значно менші од тих, які було взято. Ревизія прийшла до висновку, що судові пристави після таких вчинків не можуть лишатися на службі, а де-яких треба потягти до судової відповідальности.
-       До ревизії інтендантства. Цими днями повернулася до Київа сенаторська ревизія, яка їздила до Жмеринки оглядати військовий водопровод. Викрито тут чимало зловживань. В свій час інженерне відомство подало в військову окружну раду заяву про те, що водопровод доводиться прокладати в такому ґрунті, де є підземлею скелі, через що доведеться збільшити підрядчикові плату на кілька десятків тисяч. Рада дала на це свою згоду. Тепер сенаторська комісія роскопала всю водопроводну магістраль, але ніде того каміння не найшла.
-       Дифтерит у Київі. З 13-го по 20-е іюня в городі зарегістровано було 20
випадків слабування на дифтерит. Всюди, де були слабі, зроблено дезінфекцію.
-       Завідуючий Бобрицькою школою садівництва прохає київське земство завести ще 15 нових стіпендій в школі, опріч тих 15, які є зараз при школі (кожна по 72 карб.).
Анкета лісного департаменту. Лісний департамент розіслав через повітові земські управи волосним управлінням спеціальні опросні листи, у яких вони повинні будуть написати: де саме е у волості яри і яка одних шкода.
-       Смерть фершала. Дубовський участковий лікарь (уманськ. пов.) повідомив київську губернську земську управу, що в його участку помер фершал П. Лагун, який заразився, доглядаючи слабих.
-       Сипний тиф на Київщині. Як повідомляють київську губернську земську управу, за минулий тиждень на Київщині зарегістровано 98 слабувань на сипний тиф, а власне: у сквирському повіті —31, васильківськ. п. — 16, радомисльськ. п. —13, чигиринськ. п. — 11, бердичівськ. п. — 9, київськ. п. —7, канівськ. п. —5 і в липовецькому —3.
-       Сибірська язва. Погребищенський ветеринарний лікарь, бердичівського повіту, сповістив земство, що у Самгороді він зробив худобі прививки проти сібірської язви, бо там вже був один випадок слабування. Поліції він доручив довідатись, хто продавав слабу на сібірську язву худобу на мясо і потягти його до відповідальности, бо був один випадок слабування на язву і серед людей.
-       Новий циркуляр. Попечитель київської шкільної округи заборонив учням середніх шкіл гуляти без батьків в Миколаївському садку та на Володимирській горці після 8 годин, у Царському садку — після 6 год. і взагалі у городі—після 10 год. 
        Цього циркуляра розіслано по всіх поліцейських участках.
-       Висилають. Д-ку Яську, яка зараз сидить у лук'янівській вязниці, висилають на 2 роки у Вологодщину. С. Шрейбер та Є. Розмірович висилку до Наримщини на 3 роки замінено виїздом за кордон на той же час.
-       3 Київщини. Спритні люде. Сельській громаді присілка Ханева, розважевської волости, радомисльського повіту, дозволено поставить власну церкву, але поки що її прилучено до сусідської —Унинської парафії. І тепер таке буває: чи жениться хто з ханівщан, чи приїздить за священиком до слабого -  унинські селяне стають на шляху і вимагають од цих захожалих ханівщан „могоричу", та ще й не малого. Не могла стерпіть цього ханівська громада, обрала уповномочних: Т. Лагодного і М. Руденка і через них поскаржилась п. губернаторові.
-       3 Волині. З урядових наказів. Останній циркуляр волинського губернатора (4 іюня, № 44) констатує дуже велике безладдя по селах на Волині, що до рятування слабих під час пошести. Ніякого гоїння хворих немає, лікарський персонал довідується про слабих тілько тоді, коли родичі сами про них перекажуть, а через це деякі слабі уникають догляду. Сельське начальство ніякої участи в боротьбі з пошестю не бере, а волості відомости про хворих дістають не од сельських старост, а од фершалів, через віщо неможна вести боротьби з пошестями. Губернатор наказав всім посередникам негайно подбати, щоб все в цій справі було гаразд.
-        Переміни в духовній семинарії, З осени, як сповіщає „Волинь", в житомірській духовній семинарії мають бути де-які переміни серед учителів семинарії. Запевняють, що інспектора семинарії ієромонаха Феофана буде призначено ректором Вітебської духовної семинарії і возведуть його в сан архимандрита. Учителя св. письма В. Владимирського буде призначено доцентом петербурзької духовної академії по кафедрі св. письма. 
-       Поділ парафій. В волинській єпархії число самостійних парафій все збільшується і збільшується. Архиєпископ Антоній ділить великі парафії на дві менших, а в тих парафіях, яких ділити не можна, засновуються діяконські вакансії.
-       3 Поділля. Дністр пересихає. Дністр цим літом так висох, як ніколи. Пароходи між Могилівом і Ямполем ледве-ледве пересовуються. Вище ж Могильова зовсім не ходять. Дві землечерпалки нічого не можуть зробити з мілями.
-       Сельсько-господарська виставка в селі Сербах, могилівського повіту, одкриється 18 сентября. На виставці буде девять одділів. Звернуто особливу увагу на кустарний одділ. За кращі експонати буде видано нагороди: грошові, медалі та похвальні листи. Хто бажав би взяти участь в цій виставці, мусить подати заяву не пізніше першого августа. Експонати можна вже звозити на виставку з 10 сентября.
 -      Діяльність подільського сельсько-господарського товариства. За десять років свого життя це товариство витратило грошей на поліпшення сельського хазяйства на Поділлі 145,600 рублів. А прибутків товариство мало 187,230 рублів.
-       Кооперативні курси. Подільське земство збірається упорядити в августі місяці в Жмеринці двохтижневі кооперативні курси. На ці курси буде скликано не менше трьохсот душ грамотних селян з ріжних сел Поділля, на курсах будуть навчати, як вести щотоводство в потребительській крамниці, як її засновувати і т. инш.
-       3 Чернігівщини. Поховали живцем. В селі Голяхівці, малинського повіту, сталась цими днями така сумна подія. Гурток дітей од 5 до 10 літ задумав собі гратись в „мерця”. „Мерцем” захотіла бути десятилітня дівчинка, дочка козака, Дарка Антоненкова. Діти викопали яму, завглибшки 10 вершків, а Дарка закуталась в батьків кожух і лягла в яму. Діти закидали її там так землею, що зверху зробилась височенька могилка. Закутана в кожух дівчина не могла вилізти з під землі і там задушилась. Неживу її вже нешвидко знайшли старі люде.
-      3 Полтавщини. Наказ єпархіального начальства. По прозьбі полтавського губернатора, гр. Муравйова, єпархіяльне начальство заборонило священикам, як пише „Гол. Моск.“, казати в церквах політичні проповіді.
-     Пожежа в Гадячі. 21 іюня велика пожежа в Гадячі знищила цілий квартал домів і крамниць. Потерпіло 12 домовласників; в хазяїна булочні згоріло готовими грішьми 3000 рублів.
-      3 Катеринославщини. До справи Олександро-Свирської церкви. Олександро- Свирська справа, як пишуть „Од. Нов.“, з кожним днем розростається. Що-дня до депутата Каменського приїздить багато селян і росказують подробиці справи, як їх підбивали на одкритий бунт, щоб потім викликати військо і цим замести всі кінці справи. „Треба тілько дивуватись селянам, каже депутат Каменський, як вони встояли проти такого „горючого" матеріялу, як земля.
-      3 Херсонщини. Нова школа. Міністерство народньої освіти дозволило одкрити в Херсоні чотирьохкласну городську школу для хлопців і дівчат.