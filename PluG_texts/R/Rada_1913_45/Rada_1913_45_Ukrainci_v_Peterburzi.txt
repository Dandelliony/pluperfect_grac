Украінці в Петербурзі
І З студентського життя. 
Прилюдно наше студентство в Петербурзі може виступати тільки одним шляхом, а саме — улаштовуючи українські вечірки. Мають вони чимало завдань дати естетичне задоволення, нагадати про їх походження всякого сорту землячкам, нарешті придбати грошей для студентського товариства. А що иншим яким шляхом важко заманіфестувати свою належність до української нації, то роспорядчики цих вечірок дбають про їх національний характер більш менш ретельно.
 7 февр. відбулася вечірка українська на користь незаможніх учнів українців сельсько-господарських курсів, що на Камінному острові. Українське студентство цеї школи не має власної доброї організації та в життю міському українському ніякої участи не бере. Це треба зазначити, що-б мати змогу оцінити їхню вечірку. Початок був кепський. В „Громаді" про цю вечірку було вивішено оповістку російською мовою. Говорено було в ній про „строго украинскій вечер", запрошувано приходити в національних костюмах і т. и. Кінець був такий, що навіть довготерпелива старшина клубу запротестувала і кінець було змінено. Вечірка почалася виставою „По ревизії". Пройшла вона навіть для аматорів кепсько. В слідуючому одділі було проспівано хором „Заповіт" і проспівано дуже добре. Повна заля всі, як один, встали. Сольні співи, дует, виступи хора і декламація—-все було настільки добре, що дало певне естетичне задоволення. Особливу увагу звернули на себе виступи кобзаря Кучеренка. 
Вечір закінчився танцями. Заля була прибрана рушниками, настільниками. Вечірка лишила по собі приємне вражіння, все було навіть більш, ніж пристойно. Шкода тільки, що не було влаштовано продажу українських книжок, карток, кустарних виробів. А це тепер, коли маємо власну крамницю було дуже легко зробити. 
Друга вечірка відбулась 9 февр.; влаштовувала Її українська громада гірничого інституту, отже студентство добре організоване і відоме в українських колах СПБ. Хоч на програмах було уміщено, що це є просто благодійний вечір, проте на афішах називався він українським. 
В дійсности в програмі було уміщено де-кілька російських нумерів. Зауважити треба, що виконавцям росіянам було заплачено. Отже памьятаючи, хто улаштовував обидві вечірки, роздивимось, як виконано було наведені вище завдання. На скільки перший вечір задовольнив естетичні вимоги українців і був справді національним, настільки другий навпаки —не був а ні національним, і не задовольнив цих потреб. Бо хоч російські нумері і були не погано виконані, проте оцінити їх художню вартість було не можна при таких обставинах. Перешкоджало чуття подібне до чуття образи своєї національної гідности. Невже ж не можна було знайти за гроші українських виконавців. Адже ж завше на таких вечірках вони дурно виступають А як гроші платить, то вже не своїм а московцям. Сором! Отже шкода й мріяти про те, щоб вечір 9/ІІ міг якось прислужитись справі розбуркання національного „я" серед земляків. Матеріальний успіх вечора 9 І ІІ поганий, 7/ІІ добрий. Таким чином компроміс, на котрий пішли свідомі українці і свідомо пішли, не врятував грошового боку їх справи.
ІІ. Українська книгарня базар. 
Вже півроку істнує ця інституція. Встигла вона за цей час придбати до себе певні сімпатії й не аби яку популярність. Отже стало це єдине комерційне підприємство українське в Петербурзі на міцний грунт. Треба визнати за нею велику національно-культурну ролю, бо дякуючи її істнуванню, українська книжка і газета, українські вироби кустарні мають широкий шлях до колонії петербурзької. Беручи на увагу чисельність останньої і самий факт книгарні: її істнування і поширення діяльности, можна сподіватись, що квигарня-базар, маючи певну рацію істнувати в СПБ., буде все міцнішати, збільшувати свої операції. Треба зауважити, що тепер через книгарню можна передплачувати й закордонні часописи.
 В. Підгаєцький. 
