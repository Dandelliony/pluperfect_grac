Маніфестації.
ЦЕТИНЬЄ, 22. З приводу сдачі Яніни одбулись тут урочисті маніфестації коло грецької, сербської і болгарської місії.
Перед миром.
ВІДЕНЬ, 22. Англійська преса досить ясно натякає, що мир на Балканах не може досі встановитись через інтригу Германії. 
ВІДЕНЬ 22. Хакі-паша телеграфував вчора своєму урядові з Лондона, що мир забезпечено.
Капітуляція під Яніною.
ВІДЕНЬ, 22. Виявилось, що під Яніною оддалось в руки греків 32,000 турків.
Заспокоєння в Угорщині.
• БУДАПЕШТ, 22. Настав повний спокій. Військо повернулось в казарми.
Озброєння Германії.
ВІДЕНЬ, 22. „Zeit повідомляє, що Германія з весни починає зміцнювати свої кріпости на російській границі і в Познані.
Демобілізація.
ВІДЕНЬ, 22. „N. Fr. Pr.“ повідомляє, що демобілізація почнеться в Боснії і Галичині. Буде увільнено 50 проц. резервистів. Решту буде задержано на якийсь час. Демобілізація почнеться 1 марта. 
В той же день і Росія вживе відповідних заходів на австрійській границі.
Протест.
ВІДЕНЬ, 22. Палата депутатів. Чехрадикал Чок і хорват Трезича внесли запрос з висловленням протесту, проти того, що албанський конгрес в Трієсті одбувся під покровительством Австрії, і що на конгресі велась агітація проти сербів.
Нарада послів.
ЛОНДОН, 22. По відомостям агентства Рейтера, на останній нараді послів обговорювалось питання про посередництво держав в болгаро-румиуській справі. Чергова нарада послів — 25 февраля.
Позики Японії.
ТОКІО, 22. Підписано договори про позики —в Лондоні на 30 милійонів ієн і в Нью-Йоркові на 10 милійонів.
Французька армія.
ПАРИЖ, 22. По новому законопроектові французька армія збільшується на 160,000 душ.
Диктатура в Мексиці.
ЛОНДОН, 22, Тимчасовий президент Уерта ввів диктатуру. Всіх супротивників розстрілюють.

