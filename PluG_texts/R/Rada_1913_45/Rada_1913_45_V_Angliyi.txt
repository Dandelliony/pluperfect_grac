В Англії.
В останні дні трохи не вся англійська преса обмірковує питання про беззахистність Англії од воздушного флоту. Причинилось до цього й досі незрозуміле явище: в де-яких місцевостях Англії почали літати вечорами добре освітлені аероплани. 
Почалось це в Іоркширі, де появився аероплан з двома прожекторами 3-го февраля. Після цього бачили аероплани в Портсмуті, Хорнеї, Гуллі, Бристолі, Довері, Гримбсі, Лідсі і инших місцевостях Газети пустили чутку, що то літають германські «цепеліни». Громадянство захвилювалось. Аероплани не переставали зьявляться і преса почала писати на адресу Германії дуже гострі статті. Все це примусило германський уряд виступити з офіціальним спростованням: —„Роспреділення всих німецьких повітряних кораблів відомо всим, — заявили з германського боку — Преса завше пише про всякі літання на аероплані. Не можна думати, щоб цього разу ніхто нічого не помітив, тим більше, що треба цілих 12 годин, щоб перелетіти з Германії в Англію на кращому аероплані. Нарешті не можна допустити, щоб корабель, прилетівши в чужу країну з шпіонською метою, запалював світло". 
Після цих запевнень англійське громадянство немов заспокоїлось, але міркування що до беззахистности Англії од повітряного флоту Германії—провадяться далі. Читають навіть доклади на тему, яких засобів треба вжити, щоб і надалі «зробити береги Англії неприступними»
