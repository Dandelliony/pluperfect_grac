З життя недержавних націй.
Серед туркмені. Повітова адміністрація Мангишлака звернулася до вищого начальства з проханням дозволити в форті Олександровському одкрити для тубольців школу, де вчитимуть дітей на туркменській і кіргизькій мовах. Будинок під школу обіцяв поставити за свої гроші туркмен Таганов. 
Ініціяторам школи сказано, що школу буде дозволено одкрити тільки тоді, коли у ній вчитимуть і російської мови. 
Як що ж на вчителя російської мови не знайдеться потрібних коштів, то уряд видаватиме од себе допомогу. 
Серед латишів. Латишський етнографичний музей. На останньому засіданні старшини рижського латишського товариства ухвалено роспочати з весни будування латишського етнографичного музею. Товариство має тепер на цю справу 75,000 карб. будинок же коштуватиме до 160,000 карб. 
Латишське театральне товариство помітило, що за останніх 5—6 років зацікавлення громадянства латишським драматичним мистецтвом дуже піднялося. Не тільки по великих містах, як от у Ризі, де число прихильників мистецтва в двох великих латишських театрах учетверилося (р. 1906 було 50.000 членів, р. 1912—200,000 членів), але і в провінції інтерес до театру зростає дуже жваво. Тепер при товаристві засновано бюро, діяльність якого присвячена переважно оборудуванню провінціальних латишських театрів, постачанню декорацій, рекомендації режисерів та актьорів і полагодженню всяких инших справ сполучених з сценою в провінції.

