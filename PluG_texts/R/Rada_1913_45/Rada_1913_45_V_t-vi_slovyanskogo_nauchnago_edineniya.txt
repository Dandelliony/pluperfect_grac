В т-ві „славянскаго научнаго единенія".
17 февраля на першому засіданні петербурзького нового т-ва „славянського наукового єднання" д. А. Стахович читав доклад про сучасний міжнародній крізіс та русько-польські відносини. Докладчик підкреслив ріжницю між російським громадянством і правительством. За сучасну антіпольську політику уряду поступове російське громадянство не може відповідати. Далі А.Стахович, вияснив положення поляків в Австрії, як партії урядової, в П знані —як германофобів. Побувавши в Галичині, він сам переконався що „русскихъ" там нема, а вигадали їх В. Бобринський та Д. Вергун. В Галичині є тільки поляки та українці.
 Звичайно, що таким докладом газети в роді „Нов. Врем." зосталися дуже невдоволені і висловлюють своє обурення проти докладчика та проти самого нового товариства. 
Після докладу А. Стаховича відбулися діскусії, в яких брали участь здебільшого поляки. 
Проф. М. П. Чубинський, відповідаючи гр. Олізарові, сказав, що розвязати польсько-російські відносини не можна без розвязання українського питання.
 Не можна забувати того, що у віковій боротьбі Польщі з Московіею перемога схилялась то на один бік, то на другий в залежности од сімпатій українців. Холмське питання також є болючим питанням не тільки для поляків, а й для українців. Звичайно, треба дбати про полагодження польсько-російських відносин, але звужувати рямки дослідів, заслоняти одним питанням друге, що стоїть з першим у тісному звязку, не можна. 
Пан В Барановський заявив, що українці можуть почекати, бо їх у Галичині всього тільки 300 тисяч (?;), а милійони поляків ждати не можуть, зостаючись в безвихідно тяжкому становищі.


