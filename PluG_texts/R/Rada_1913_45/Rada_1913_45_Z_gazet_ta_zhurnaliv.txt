З газет та журналів.
***В числі 41 „Русск. Відомостей"
надруковано статтю д. І. П. Білконського «Насъ возвышающій обманъ» Д. Білконський зупиняється в своїй статті над X т. „Народной энціклопедіи“, що склало харьківське товариство грамотности. В тій енцікдопедії є відомости про зріст грамотности в Росії за 30 років, з 1874 по 1905 р. Звідти довідуємось, що в 1874 р. було 21 проц. грамотних новобранців, а в 1905 р.— 58 проц. Але, як додае та ж енціклопедія: «До цього зросту грамотности треба ставитись дуже обережно, бо більшість з них, власне кажучи, напівграмотні, що ледве розбіраю друковане» Ця увага і послужила  д. Білконському приводом для статті:
«Увага дуже цінна і багацько говоре,— пише д. Білконський.—Дійсно, грамотних у нас майже немає. В нас вважають за грамотного кожного, хто вміє сяк-так надряпати своє призвіще, або з великими труднощами по складах читає друковане. Одно слово, наша «грамотність» це — „насъ возвышающій обманъ“: це тільки ступінь до того, щоб досягти справжньої грамотности“. 
«Та инакше і бути не може,— пише далі д. Білконський,— адже нашу трьохлітню школу кінчають діти 11—12 років. Скінчивши школу, діти живуть на селі, серед темних людей, де не можна навіть і книжки дістати для читання»..
„Вияснивши" причини народньої темноти, д. Білконський вказує на ті засоби, що мають просвітити ту темноту і зробити наших дітей добре грамотними:
« Нам здається, що- парламент, дбаючи про загальну освіту, повинен звернути свою увагу на згадане нами сумне явище. Курс навчання має бути продовжений до 4-х років minimum або краще було б продовжити його на 6 років. Не слід забувати також того, що без широкої організації позашкільної освіти,—без бібліотек, читалень, книгарень, народніх домів і инш. — шкільна освіта сама по собі дає дуже мало» .
Оце такі ліки від темноти народньої радить д. Білконський. Дуже жаль, що, дошукуючись причин „сумного явища", д. Білк. не примітив слона. Адже він пише про школу, в якій вчаться діти українців, грузинів, поляків, білорусів і инших недержавних народностей, для яких наука на нерідній мові, то здебільшого марна трата часу, — пише, а про мову навчання не згадає ні одним словом. 
Пише так, немов би в „великій Росії" крім великоросів нікого більше немає. Коли хоче грузинська дитина бути не аби-як грамотною, дать їй в руки „Азбуку Бунакова", а потім, як просидить вона над нею мінімум 4-рі роки, тоді дать їй Пушкина, Лермонтова і инших письменників московських, а на те, що та дитина нічогісінько не розуміє  по московському, що в неї є своя, рідна мова, рідні письменники —до неї близькі і зрозумілі, — на це не зважать, бо це тільки... слон, якого так легко не помічає д. Білконський. 
*** В останніх числах (№ 358 і 361) „Кубанскаго Казачьяго Листка" знаходим статтю якогось доморослого політика И. Б.—„Мазепинство и русскомалорусскій вопросъ". И. Б. хоче довести безпідставність «мазепинства» і стає „на стражЯТЬ единой и недЯТЬлимой". I не заслуговує його нісенітниця на увагу, та надто вже комічно виглядає п. И. Б, коли береться за політику, надто дитячі в нього аргументи, що так і хочеться порадити редакції „Куб. Казачьяго Лист.", коли вже вона конче хоче стати в боротьбу з „мазепинцями", знайти собі инших, більш серйозних вояків. 
А то, наприклад, на що скидається спроба п. И. Б. довести читачам, що українська мова незрозуміла нашому народові, що йому рідніша московська?
„В 1901 році зьявилась серія дуже цікавих книжечок на « малорусскомъ нарЯТЬчіи",— пише И. Б.—переважно по сельському господарству, але в белетристичній формі-оповідання; і цікаво і користно. Я з задоволенням скористувався цею нагодою, щоб познайомити дітей — моїх учнів —з сельсько-господарським досвідом на їхній рідній мові. (Діло було на Катеринославщині). Діло йшло чудово, книжки були цікаві, та от біда: діти одне за другим почали говорити мені, що вони багацько де-чого не розуміють.
 - Та хіба ви на російській мові краще розумієте книжки?— питаю я. 
-А як же—відповідають діти.
В другий раз п. И. Б. прийшлось бути на засіданні українського товариства в Катеринославі і там більшість членів „не тільки не говорила на „малорусскомъ языкЯТЬ ", а навіть не розуміла його". 
Оце вам і увесь досвід п. И. Б. і він глибокодумно і урочисто заявляє: 
«Я запевняю, що «русскій малороссъ» вважає за рідну мову іменно московську, називаючи їі «панською» , «благородною» , то пак вищою, літературною, науковою» .
Запевнивши таким чином себе й своїх читачів, що української мови немає, що московська ,мова нашому народові більш зрозуміла і рідна, п. И. Б. з одного боку милостиво дозволяє українським дітям вчитись по школах на чужій їм мові, то пак на українській („вполнЯТЬ естественно употребленіе въ начальной школЯТЬ малороссійскаго нарЯТЬчія, какъ вспомогательнаго"), —а з другого боку запевняє своїх читачів, що українську мову „создаютъ мазепинцы», що хочуть заснувати „самостійну Україну», а підбиває їх на те: 
„Австрія, поляки, що можуть тоді скоріше „самостійну Україну» повернути на Польщу, і Германія, що хоче цим „обезсилить“ Росію» .
 На підмогу собі И. Б. переказує де-що з статті С. Котляревського, що була вміщена в „Русск. Мысли" за січень, згадав писання д. Струве, і вважає, що під його аргументи тепер не можна підкопатись. 
Ще раз повторивши брехні про „всяческое покровительство австрійскаго правительства вождямъ мазепинцевъ“, И. Б. кінчає свою подорож „в область" політики філософією про російську і українську інтелігенцію, про небезпеку для Росії на Далекому Сході і з боку Австрії та Германії. Кінчає ж свою статтю п. И. Б, „патріотичним“ переконанням, що врешті все суєта суєт: і „мазепинці", і Далекий Схід, і поляки з їхніми лихими замірами, і Австрія з Германією, і інтелігенція, все це розвіється „яко дим од вогню" і „вопросъ разрЯТЬшится безъ ущерба для единой Великой Россіи".
 Хвала Господеві! Нарешті таки людина договорилась до кінця: заспокоїла наляканого читача, що вже гадав
що од „єдиної і неділимої" лишились тільки спомини.
Так і хочеться сказати, прочитавши писанину п. И. Б.: говорила покійниця до самої смерте, та все ка-зна що. І кого тільки думає переконати п. И. Б. своєю нісенітницею?
