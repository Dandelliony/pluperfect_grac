Зачароване коло.
Знов цими днями трапилось дві події, що поновляють давню традицію репресій над українством і нагадують, що з українців „граждане второго сорта". В Одесі не дозволено заснувати українського драматичного товариства „Кобзарь", у Київі-ж одмовлено зарегіструвати „українське артистичне товариство". Мотивів цих нових заборон, як звичайно, не подано ніяких, але можна думати, що сталися вони на підставі все того ж таки сумної памьяти столипинського циркуляру про „инородческія общества" та його ж рапорту до сенату в справі „Української хати" в Москві. Ці акти, що вертають нас до часів валуевських та юзефовичевських, підвели під сяку-таку систему ті факти національних репресій, яких не бракувало українцями ніколи, навіть під час медового місяця «російських свобод». Тепер можна не бути вже ворогом українства забороняючи наприкл. українські товариства—досить бути тільки справним чиновником, що на задні колеса оглядається, щоб покласти заборону на які хочете проявлення українського національного руху. Відповідний циркуляр є—і цього досить... 
А тим часом ці нові факти ще раз ставлять питання про суть і способи теперішнього курсу. Звичайно ставлять його навіть не з погляду законности, бо коли взяти на увагу самі тільки „временныя правила" про спілки та товариства, то й то не можна довести до згоди з ними новий порядок: „правила" бо не знають спеціально „инородческихтъ обществтъ" і не заводять ніякого національного обмеження. Та ми вже звикли до того, що циркуляр раз у-раз буває старшим за закон і любісенько касує собі всі норми, що не подобаються тому чи иншому старшому урядовцеві в сфері його компетенції. Питання стоїть на чисто практичному грунті. Чому не дозволяються такі товариства, як оті, що про них ми оце згадали? Політика! — скажуть словами столипинського циркуляру. Звичайно, провести межу між політикою й напр. культурою, досить трудно і раз-у-ураз можна звернути на першу все, що хочеться. Але все-таки важно убгати в свідомість такий погляд, що напр. драматичний гурток або товариство охорони Шевченкової могили справи політичні, що од цих „инородческих" товариств може вийти якась небезпека для держави. Все-таки практика розріжняє між культурою та політикою, і тільки справним чиновникам про це байдуже. Тим часом у таких випадках, як оці свіжі й безліч попередніх, політика звичайно єсть, і вносять її... сами ж справні чиновники. Адже ж ясно, що коли не дозволяється заснувати товариство охорони могили, то цим самим згадану охорону ставиться вже на політичний грунт. Не мета товариства надає справі політичну окраску, а тільки самий факт заборони такого товариства. 
Заборонами й репресіями і найдальші од політики справи переносяться на грунт політичний, і цього не розуміють тільки ті, хто тими заборонами орудує, і не розуміючи ремствує на перетяження політикою нашого життя, хоча те перетяження власними руками творить. Виходить якесь зачароване коло, з якого не вибратися звичайною чиновницькою логикою: що більше боротися з політикою, то ширше вона росходиться й більшої ваги набірає в житті, а що ширше росходиться, то більше заходів вимагає проти себе... Тільки наші чудні часи можуть плутатися в цих трьох соснах немудрої дійсности й не знайти з них видного усім виходу. Щоб було менш політики, треба насамперед скасувати оті заходи боротьби з політикою, і багато справ, яким тепер силоміць надано політичної окраски, обернуться в звичайні собі буденні справи, в яких про політику й не згадуватиметься.


