Всякі звістки.
Самогубство. 14-го февраля у Полтаві чоловік та жінка (Ейзлер) вийшли з гостиниці, де вони жили, і пішли до залізнодорожного мосту. Коли стали їхати два поїзди, чоловік та жінка кинулись під колеса. Чоловікові одрізало руки й ноги, а жінці — голову. Через скільки годин чоловік помер.
Нещастя. В Юзівці, на заводі новоросійського общества був такий випадок. Через несправні насоси, що наганяють повітря в доменні печі, в одній із печів, № 1, набралось багато чаду і задушилося вісім душ робітників.
Аероплан. Із Миргорода повідомляють, що там недавно, вночі, над городом пролетів аероплан. 
Пошесть. По всій Харьківщині шириться пошесть тифу. Земство висилає епідемичні отряди.
Пожежа. У Кременчуці, посеред города, пожежа знищила великий корпус магазинів з оптовими складами мануфактурного та галантерейного краму. Втрати великі.
Зьїзд. У Харькові зьїзд бухгалтерів постановив заснувати інститут присяжних бухгалтерів. Зьїзд закрито.
