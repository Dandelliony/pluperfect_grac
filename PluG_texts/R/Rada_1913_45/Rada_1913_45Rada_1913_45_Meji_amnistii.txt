Межи амністіі.
Конкретний зміст указу 21 февраля про полегкости для де яких категорій злочинств все більше починає вияснятись. По мірі того, як указ починають здійснювати, виясняється все виразніше, що вчинки громадсько-політичного характеру підійшли під його силу в дуже малій мірі. Навіть так звані «літературні злочинства», як тепер виявляється, не всі амністіруються. Так, у Петербурзі на підставі указу випущено з тюрми одного тільки редактора «Луча», редактори ж «Зв'Ьзды» й «Правды» в числі 8 душ зостались під арештом. Чому? Бо вони «під амністію не підійшли»...
 Усе ж таки з політичних справ літературні вчинки зостаються єдиною сферою, на яку указ 21 февраля поширився в найбільшій мірі. Не менш широко підійшли під указ особи, винні в образі Величности. Проте зостається відкритим питання про повернення де-яких громадських прав особам цих категорій. Як відомо, обвинувачуючий присуд у справі літературній і дрібнішій політичній не обмежує загальних прав обвинуваченого. Зате такий присуд, після пояснення сенату в справі „виборжців", позбавляє засудженого де-яких горожанських прав, напр., виборчого права. В указі 21 февраля нічого не сказано про звернення таких прав цим категоріям засуджених. Чи справді ж вони й надалі зостануться обмеженими в цих правах? 
Що до инших категорій політичних вчинків, то ні одна з них не зазнала повної ліквідації, хоча б тільки в межах фізичних наслідків. Найголовніші категорії політичних вчинків зовсім не підійшли під амністію. Так, зостались неамністіровані всі справи по 922-941(2), 987(1), 1449,1451,1453, 1477, 1632 —1634(1) і 1654(1) ст.ст. карного, кодексу, а також справи по 100, 101, 102 і 125(2) ст.ст, кодексу 1903 р. Найбільше значіння в даннім разі мають останні статті кодексу 1903 р., які істнують виключно для політичних вчинків.
 Коли виключити 125 (2) статтю, яка карає за державну зраду шпигунів й яка. отже для політичних не має значіння, то виняток, зроблений для справ по 100, 101 і 102 ст.ст., не може не вразити. Як відомо, під ці статті під ходить більшість визначніших політичних процесів останнього часу, причім особливо часто вживалась ст. 102, яка цілком замінила собою колись таку „популярну" статтю 126 у. (належність до соціалістичних партій). Коли згадати, що по 100 і 101 ст.ст. здебільшого виносяться смертні присуди, причім ще й тепер по тюрьмах сидить чимало „смертників", засуджених на підставі цих статей, то виняток з амністії, зроблений для цих категорій, стане ще виразнішим. 
Зостається ще та категорія політичних справ, яка підійшла під указ 21 февраля. Таких справ досить багато. Кару за такі справи зменшено на 1/3 . Але й тут є ціла низка винятків, Так, зменшення сроку заслання на 1 рік для адміністративних засланців поставлено в залежність од поводження покараних. Як що вони поводилися добре, то їм зменшиться строк  заслання, коли ж вони чим-небудь  провинились проти місцевої адміністрації — вони відбудуть увесь строк заслання. Отже зменшення кари тут цілком умовне, бо все залежатиме від атестації місцевих властей. Так саме умовно дозволено вступити в вищі школи учням, виключеним за розрухи. Як що за таких учнів прохатимуть місцеві шкільні власти, а відповідний міністр пристане на таке прохання — учень буде принятий назад. Коли ж одна з цих необхідних умов чомусь одпаде — тому учневі доведеться задовольнитись поверненням із заслання  чи скасуванням поліцейського догляду за його особою. 
 Таким чином ціла низка найважніших політичних справ не підійшла під амністію, решта ж справ ліквідується указом 21 февраля або тільки в певній частині або умовно.


