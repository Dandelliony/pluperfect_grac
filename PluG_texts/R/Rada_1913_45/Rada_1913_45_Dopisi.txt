Дописи.
(Од власних кореспондентів)
Ровенський повіт (на Волині). В другій половині травня цього року в Рівному відбудеться зьїзд діячів дрібного кредіту на  Волині На зьїзді радитимуться про такі питання: чергові завдання позичкових кооперативів, посередництво, спілки, довгострочні ссуди, залогові операції, порядок і програма слідуючого волинського зьїзду, волостні позичкові установи і багато инших. Крім цього, інспекція дрібного кредіту, що при ровенському відділові державного банку, звернулася до всіх установ дрібного кредіту з проханням обміркувати на загальних зібраннях й надіслати до 15 березіля й инші питання, що бажано було б по ставити в програму зьїзду. З кожного товариства можна посилати з правом голосу не більш 2-х представників. Видатки на подорож і харчі т-ва повинні взяти на себе. 
Підзамецьке кредітове товариство (на Волині), за минулий рік має чистого прибутку 554 карб. 4 коп. З тих грошей загальне зібрання дало 15 карб. на влаштування шкільної ялинки. Саме нагальне питання для товариства—будування власної господи, де б могла притулитись і товариська крамниця, одчинена минулого літа. В товаристві є 625 чоловіка й робити загальні зібрання в звичайній селянській хаті — мука та й годі, особливо при таємному голосуванні, чого рішуче домагається інспекція. 
Щоб прискорити справу з будуванням камьяниці, загальне зібрання вирішило брати в тимчасову позику у товаришів по 2 проц. з виданої ссуди. 
Інспектор народніх шкіл 2 района волинської губерні повідомив земську губернську управу, що міністерство з будучого року має одчинити вищі початкові школі в с. Емельчино та м.м. Барановці, Полоное й Острополь, новоградволинського повіту. 
Ровенське повітове земське зібрання надіслало на затверження губернському зібранню свою постанову про позичку з губернської земської каси дрібного кредіту 10,000 кар., для росповсюдження хмільництва в повіті.
ЧЕРНИГІB. Наш тихий та полохливий город (така в останній час йде про його слава) готується до виборів у місцеву городську думу, і, чого зроду у нас не було, виборами зацікавились майже всі городяне: і інтелігенція, і купці, і ремесники, і чиновники. Куди не повернешся, скрізь чуються балачки про майбутні вибори. Видно, що цікавість до громадського діла у нас за останні роки надзвичайно побільшилась. Істнування Державної Думи хоч з цього боку стало користним для нашої людности... 
Чим скінчиться справа з нашими виборами, ніхто, конче, сказати нічого не може, а тим часом напруження наших городян небувале.
На великий жаль, городяне поступового напрямку не погодились між собою і поділились на чимале число гуртків, і де-хто боїться, що такий поділ може небажано вплинути на наслідки виборів. Єсть у нас „группа центральная", що гуртується біля сучасної управи; єсть гурток „економическій", який має на меті поліпшення фінансово-хазяйського стану нашого муніціпалітета; єсть гурток „окраинный", котрий бажає звернути увагу думи на незовсім, правду казати, добрий стан крайових кутків нашого Чернігова; єсть гурток український, який у згоді з поступовцями бажає провести у Думу скілька своїх кандидатів для оборони українських справ, а в своїх загальних побажаннях, що до городського діла йде з поступовцями, — гурток український має у нас чимало голосів; єсть далі у нас гурток „театральний", що ставить своїм credo „будівлю помешкання для театру". Ось як поділились наші сили. І що найцікавіше, гуртки наші не обмежуються одними балачками, а як свідчать факти, ведуть свої справи дуже активно: збіраються, визначають своїх кандидатів, обговорюють свої побажання і т. инш. Цими днями про зібрання одного такого гуртка довідалась поліція і всіх членів зібрання переписала. Тепер всіх їх тягнуть до суду „за участіе въ неразрЯТЬшенномъ собраны"... 
Вся поступова частина наших горожан хоче провести у думу своїх людей, а за голову вибрать д. Верзілова, котрий у нас і тепер головує. Людина це широко освічена, порядна, знайома з щоденним ділом, бо працює в управі давно уже—зпочатку секретарем, а далі головою. 
Праві виставили своїм кандидатом на посаду голови адвоката д. Іващенка, людину зовсім у нас не відому. Як справа далі буде йти — повідомлю.
ХОЛМ. 19-го лютого розпочала свою працю комісія, яка складена для установлення границь нової холмської губернії. Комісія складається в кожнім повіті: з селянського комісара, як голови, начальника повіту і повітового землеміра. В інструкції сказано, що склад тих комісій може бути поповнений через запрошення представників заінтересованих інституцій. Наприклад, запрошують духовних православних особ. 
Друга інстанція є комісія губерніальна під керовництвом губернатора і треття — комісія міжгуберніальна, під проводом помішника генерал-губернатора фон-Ессена. Комісії запропоновано поспішити з вирішенням справи. В комісію для проведення в життя закону про нову холмську губ. міністерство внутрішніх справ оброблює проект негайного спровадження у тій губ. особливої сельсько-господарської комісії. Через те, що спровадження земських інституцій у цій губ. потрібує довшого часу, то міністерство має замір тимчасово запобігти цьому, давши засоби для поліпшення в новій губ. доріг і громадської доброчинносте.
 Зробити доклад у цій справі доручено сєдлецькому губернаторові Волжинові.
С. МОКРЕ, Лубенського повіту (на Волині). В нашому селі оце нарешті відкрили земську школу. Раніш у нас ніякої школи не було і селяне мусіли задовольняти потребу в освіті приватним навчанням. Про це довідався шкільний інспектор і заборонив вчителеві вчити. Тоді священик подбав про відкриття ц.парафіяльної школи. Та селяне були дуже незадоволені з цієї школи і через старосту свого добилися такі відкриття земської школи. Тепер дуже радіють, що і у них освіта, „як у людей". Та шкода, що школа ця поки що не має помешкання. 
Селяне пильно обговорюють думку про заснування у нас споживчої крамниці. У нас есть кредітове т —во і потреба в споживчому назріла і розуміється селянами, та нема енергійних людей, які б перевели в життя цю думку.
С, МИРОВКА, київського повіту. Відбулись у нас загальні збори тутешнього кредітового т —ва. На зібрання приїзжав губернський інструктор дрібного кредіту д. Архангельський, якого члени т —ва вибрали керувать зборами. На зібрання прибуло з 300 чоловік — 56. Чистого прибутку т —во має 554 карб., який поділено так; в основний капитал—398 карб., кооперативній секції київської всеросійської виставки — 5 карб., на відкриття почти в с. Мировці —25 карб., на памятник Т. Г. Шевченкові —5 карб., на передплату літератури —10 карб. Т—во істнує один рік. Основний капитал 1,000 карб.., тепер загальні збори постановили прохать ще в основний капитал 1,000 к. і довгострочної позички 15,000 карб. Прострочок за перший операціоний рік не було й копійки. Позички видавались од 10 до 200 карб., а на цей рік видаватимуть до 300 карб. Селяне гарно, з довіррям ставляться до свого т —ва.
