Проти злочинів американського суда 
виступив Виконком Комінтерну і Профінтерну.
Відозва до робітників всіх країн.
МОСКВА, 19 (Роста). Виконком Комінтерна і профінтерна звернувся з відозвою до робітників всіх країн з приводу присуду американських революціонерів Сакко і Ванцетті, У відозві. між иншим, говориться: 
Сакко і Ванцетті мали в своїх руках сильно компрометуючі данні про ганебні діяння секретного „відділу американської поліції, яка закатувала на смерть, за часу допиту, мексиканського робітника Сальцедо. Коли поліція довідалася про це, вона стала невпинно переслідувати цих двох революціонерів. За допомогою розшукачів, проституток і сутенерів—поліція вигадала процес про вбивство і ограбовання двох артельщиків, втягнувши в цей процес революціонерів Сакко і Ванцетті. Судді вели процес незаконними й недозволенними способами. У наслідку Сакко і Ванцетті були присудженні до покарання на смерть. Касаційну скаргу Сакко і Ванцетті суд відхилив. Присуд постановлено виконати. З бажання катів—Сакко і Ванцетті повинні бути посаджені на електричне кресло. 
Відозва в закінченні заклинає всіх революційних робітників перешкоджати вбивство Сакко і Ванцетті, за всяку ціну й вирвати їх з пазюрів американської буржуазії.