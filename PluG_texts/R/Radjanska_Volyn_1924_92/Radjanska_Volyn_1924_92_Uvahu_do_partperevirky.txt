Увагу до партперевірки.
Рівно через місяць, 20 грудня розпочнеться в нас, на Волині перевірка непролетарського складу поміж лавами нашоі партії -й тому наші ячейки повинні використати той, порївнюючи, невеличкий протяг часу, який залишається до цієї перевірки; використати для того, щоби бути на поготові взяти найактивнішу участь в цій, надзвичайної ваги для партії, праці.
Ця перевірка, як виходить із самого названня і перевіркою, повинна перевірити наші лави, повинна виявити всіх тих, які випадково увійшли до нашої партії через монополію на легальність і через те, що вона є пануючою, та які, з тих причин, партією ні в якім разі не можуть бути перевіреними, засвоєними, засмічуючи, а то й роскладаючи, иноді, через це саме партійну організацію. 
З другого боку ця перевірка повинна викрити для партії ті елементи, які, за час нової економичної політики, зазнавши всіх ії роскошів, відірвались і від партії, і від класи, забюрократились, чи, зрозуміло висловлюючись, - зазнались та партію лише дискредитують. 
І врешті перевірка повинна перебрати партію, в частині, належній до перевірки, з боку ії політичної активности, виявити всіх тих, для кого партія є не живий політичний організм, а росподільник посад, чинів та звання; партійних міщан, чиновників з партбілетами. 
А то часто-густо існує у нас такий «партієць», нікого не зачіпає й тому до контрольної комісії не потрапляє, мертвлячим духом від нього не дуже тхне, і живе він собі досить спокійно, жадної користі звичайно, крім шкоди, партії й класові не роблячи. 
Але завдання перевірки не обмежується тільки цим, і кепська буде та ячейка, котра так зрозуміє завдання й мети перевірки. 
Ні для кого не таємниця, що в значній частині наших радянських та вузовських ячейок, особливо в таких порівнююче відсталих губерніях, як наша, з‘окрема «Тишь, да гладь, да божья благодать». 
Що в таких ячейках дуже часто вся робота сходить на офіційні щотижневі засідання, формальний росподіл партпраці поміж ії окремими членами. 
І перевірка повинна в другу чергу налагодити, піднести працю таких ячейок їх дійсними основними елементами (частинами) політичного організма, що керує величезною державою та світовим пролетарським революційним рухом. 
Зрозуміло, що й та й инша сторони цеї єдиної по суті роботи вимагають самої активної участи в ній всеї партійної організації. 
Для того, щоб перевірка виправдала надії, які на ню покладає партія, виконала завдання й цілі, які перед нею поставлені партією, конче потрібно, щоб вона проходила в умовах з‘осередження уваги на ній партійної, громадської думки. 
Тим більш, що це гарантує провіркоми від масових помилок, неминучих в такій величезній роботі, коли обмежити ії в самих провіркомах. 
Ми тому закликаєм наші ячейки в найближчому місяці приділити цій роботі в свому плані відповідну до її ваги для партії увагу, дати змогу провіркомам оперувати, крім матеріялів, одержаних з особистого ознайомлення й матеріялів писаних, при обговоренні теї чи иншої ячейки чи товариша, думкою про нього організації, до якої ячейка чи товариш належать, яка не може не мати про них такої думки. 
Для того ж, щоб ця думка була цілком обгрунтованою, витриманою й комуністичною, ми радимо нашим ячейкам приступити до серйозного вивчення питання щодо перевірки й деяких висновків з неї, що вже маються, по тих організаціях, де вона вже пройшла чи проходить. 
Наша газета з свого боку вживе всіх заходів до того, аби вказанням літератури, друкуванням матеріялів і т. инш. допомогти в цьому ячейкам. 
Тоді перевірка дасть ті наслідки, котрі партія від неї чекає очистить наші лави від всього гнилого, здискредитованого; підвищить політичну активність відсталих; піднесе й ожвавить партійну працю ячейок та утворить залізну більшовицьку дисціпліну та спайку в Радянсько-Вузовській частині нашої організації, де ця спайка як показав минулий рік, стояла не на більшовицькій височині. 
Затемрявленяя політичного горізонту може на всяк час зажадати від нашої партії того, чого ми без Ленінської дисципліни та спайки, без політичної активности, без живого й безперестанного звязку з широкими масами трудящих не виконаємо. 
Перевірка, що починається 20-го грудня, повинна в нашій Волинській організації утворити й цю дисціпліну, й спайку, й політактивність. 
І вона їх створить.