					Дитяче свято в будівельників.
	У неділю, в садку ГРПС спілка будівельників влаштувала дитяче свято для дітей та жінок робітників-будівельників. В святі брали участь і юні ленінці з підшефної спілці дитячої хати. 
	О 12-й годині дня садок ГРПС почав заповнюватись робітниками, їхніми жінками та дітьми. 
	З коротенькою промовою виступив т. Вітвицький. Музика виграє щось веселе, юнаки-ленінці бадьоро маширують, проробляють ріжні гимнастичні вправи. Дітвора робітнича забавляється, веселиться. Трохи згодом — їм роздають гостинці: старшим зшитки та оливці, а малечі — солодощі та марципани. Безмежна радість та захоплення дітей! Дитячими настроями переймаються й дорослі. Голова спілки, т. Разин бере слово про ролю жінки в царині побуту. 
	Жінки наших робітників, каже промовець — надто не виразно уявляють собі будівництво нового життя, головну суть радянської взади, спілок робітничих клубів то-що. Вони навіть не розуміють, нащо здались ці зібрання й засідання та навіщо їхні чоловіки морочать собі голови спілковими справами. І „гризуть" своїх чоловіків за це. А чи не краще було б, колиб чоловік дровець наколов в цей час, води наносив, та жінці в господарстві допоміг. 
	Уважно зібрання слухає промовця. Перерва, знов врізала музика, знов дітвора —до гулянок, та забав. Далі виступає лікар Рейзин з доповіддю про завдання охорони материнства та дитинства. 
	Доповідач з'ясовує докладно з числовими даними питання про охорону дитинства та материнства в нас і закордоном. Лише шляхом підвищення культурного рівня ми зменшимо відсоток хорувань та смертности наших дітей. 
	Наприкінці—концерт. Хор юних ленінців дуже мило виконав де-кільки романсів, деклямування віршів,- маленьку інсценіровку —й тим дав велике задоволення публіці. Яко перша спроба,— вечірка пройшла цілком задовольняюче. Зостається побажати, щоб такі зібрання влаштовувати, яко мога, частіш. Бо це є дійсна масова культурна праця й на таку працю спілки повинні звернути найбільшу увагу. Час і пора втягти жінку до громадської праці. 
	Треба усталити справжню рівність чоловіка й жінки—як в громадських виробництвах, так і в родинному житті. Завдання—не з легких, але ж воно мусить осягнути всю нашу увагу та всі сили. 			О.А.