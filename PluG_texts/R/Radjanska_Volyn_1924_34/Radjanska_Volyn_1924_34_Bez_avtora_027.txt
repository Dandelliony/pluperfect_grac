								Губнарада жінробітників.
	8-го вересня роспочала свою працю губерніяьна нарада робітників серед робітниць та селянок. Першим питанням стояла доповідь про всеукраїнську нараду.
	Доповідач т. Кузьменко зупиняється на ії основних моментах. Вона підкреслює те, що до останнього часу дуже мало робітниць було втягнуто до партії та висунуто до активної участи в радянському будівництві та взагалі до громадського життя республік. 
	Багацько дебатів на всеукр. нараді викликало й питання про делегатські збори про їх програм та про секції. Окремим питанням стояло про роботу серед робітниць та жінок робітників. Засобом накреслювалося притягнення до загальної клубної праці, до активної участи в політгуртках. 
	Черговим завданням перед жінробітниками встало притягнення як робітниць так і жінок робітників до лав партії. 
	Багато зупинялась всеукраїнська нарада й на роботі на селі. 
	При розробці детальних заходів, що до підвищення роботи серед селянок нарадою ввернута увага на установлення сталих форм дел. зібрань та на побутові питання в житті селянки. 
	Після цілої низки, запитань губерніяльна нарада приймає цю доповідь до відома. 
	Другим питанням порядку денного — доповідь про працю серед робітниць.
	Доповідач, т. Скотнікова роспочинає своє слово освітлюванням чергового завдання: притягнення до лав партії робітниць таким чином, щоби притягнути не менше 10 відс. всіх робітниць від верстака. Роботу цю можна виконати шляхом індівідуальної обробки. 
	Друге питання про висовування робітниць на радянську, професійну та кооперативну працю. Треба за даною роботою слідкувати, перевіряти наслідки робот тих робітниць, яких висунуто. 
	Поширення промисловости ставить перед нами завдання притягнення до виробництва нових лав робітниць та виховання їх. 
	Головним з його засобів ми висуваємо делегатські збори. Доповідачка зупиняється на них: підкреслює основні моменти їх організації, потрібні до них додачі (секції, політгуртки).
	Де кілька слов каже т. Скотнікова й про шефство над селом, про вжиття таких заходів, які б притягли робітницю та селянку до суспільної праці, здійснили звязок. 
	Далі, в доповіді підкреслюються принціпові підходи щодо з'їздів та конференцій, щодо роботи серед дівчат та участи в цьому КСМ. Треба також не забувати й про кваліфікацію робітниць надсилаючи їх до профшкіл та фабзавучів, що можна зробити теж при безпосередній участі ЛКСМ. 
	Далі губнарада заслухала співдоповідь про роботу серед жінок робітників.
 	Ця галузь праці висунута недавно, вона нова, а тому остаточно накреслюються форми ії тільки зараз. Тепер нам треба на цьому питанні зупинитися, проробити його, як слід. 
	Співдоповідач, т. Гальперін, підкреслює момент виховання дітей, що в наших умовах це залежить від самих матерів. Правильний же шлях виховання ними буде взятий тоді, коли серед них самихбудепереводитисяпраця. Роботу серед жінок робітників треба буде провадити на виробництвах, по клубах, через консультацію та „каплю молока". Потрібно притягати їх до осередків „друзів дітей". Наприкінці свого слова т. Гальперін, перелічує цілу низку потрібних заходів, що до поширення роботи серед жінок робітників. 
	Після дебатів по цих питаннях, та останніх слів доповідачів, відбулася доповідь про працю на селі.
	ХІІІ з'їзд партії, зупинявся па роботі серед селянок, як на одному з головних завдань біжучої партроботи. До цього часу селянка майже зовсім не приймала участи в громадському житті села. 
	Так ми маємо в КНС тільки 20 відс. жінок, по лікнепах, сельбудах селянки не активні, в майбутньому через делегатські збори нам прийдеться перевести уперту кампанію, що до збільшення жіноцької активности на селі та притягувати селянку до лав партії і КНС. 
	Т. Кузьменко, детально розгортає перед нарадою потрібні форми делегатських зборів, ті що були в минулому, не виправдали себе, тепер треба вжити нових. Остаточною формою можуть бути сільські делегатські збори там де маються комосередки. У нас на Волині можна з'організувати делегатські збори й там де мається шефство місцосередків над селом. 
	Далі доповідач накреслює зміст цих зборів, їх програм та як потрібно обирати до них делегаток. По тих же селах, де немає ні наших осередків, ні партійців-одиниць, там треба буде обирати групи делегаток 10—15 ч. Ці группи повинні притягатись до всіх галузів громадського життя. 
	В сільські делегатські збори потрібно буде притягати й дівчат комсомольського зрісту до 25 відс. 
	Т. Кузьменко, підкреслює ще раз потрібність активної участи селянки в культосвітній роботі, притягнення їх до лав партії, зміст делегатських зборів та загальних сільських — жіночих. Наприкінці доповіді вона зупиняється на найближчому завданні — обрати селянок до сільрад та райвиків. 25 відс. їх членів мусять бути жінками. Але й після досягнення цього треба серед селянок-членів сільрад продовжувати роботу, переводити окремі наради, виховувати їх.