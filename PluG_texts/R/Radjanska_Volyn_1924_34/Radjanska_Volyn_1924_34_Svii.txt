					У Солотвинському районі.
	Солотвинський район-не великий, проте не можна було сказати щоб сільради в ньому працювали гарно. Усі нака зи райвиконкому сільради за винятком лише Гальчинецької Сваковської, а почасти й Татариновичської виконують уважно, але ж треба зауважити, що виконують їх механично. Варто б сільрадам більше зацікавлення та власної самодіяльности виявляти. 
	Комнезами не всі на свойому місці. Деякі комітети ще трохи працюють, але ж більшість, особливо голови, спить. Краще всіх працює і налагодив освітню роботу серед незаможників Гальчинецький сількомнезам, решті комнезамів треба рівнятись по ньому. 
	Школи більш — менш полагодили та збираються роспочати по них незабаром навчання. Тепер у районі провадяться десятиденні вчительські курси, щоб краще поставить справи перепідготовки. 	
	У селах Гальчинці, Соколівка та инш почувається потреба сьомилітки. Там є чимало дітей, що поскінчали сельську школу й радо вчились би далі, як би було де. Окрінспектурі народньої освіти потрібно цим зацікавитись, бо в районі є такі села, що сьомялітка од сьомилітки за версту, а тут їх немає. 
	Кооперативи в районі збільшують свою роботу. Але ж там, де їх не було, їх немає і зараз. Нові кооперативи —не засновуються. Райспілко, це твій обов'язок, заглянь до глухи закуткі Солотвинського району, де спекулянти з селян ще по три шкури деруть, і допоможи нові кооперативи закласти. 
	Сельбудинків крім Солотвинського, Коденського, ніде по селах не чути. Політосвітня й культосвітня справа по селах заглохла. Райсельбудинкові потрібно подбати, щоб хоч по деяких селах організувались хата-читальні. Свій.