Відчинили клуб.
Неділенька, день відпочинку,—а на подвір'ї Гулецького млину рух точнісінько такий, як робочого дня. Людей тільки більше, ніж в звичайний час. Тут і робітники, й члени їхніх родин, тут і околишні селяне. А ще що відзначає сьогоднішню обстановку від звичайної, то це, що всі зодягнені по святечному та музики, що є духу, заливаються. Виявляється, що на млині сьогодні врочисте святоробітники сьогодні свій клуб відчиняють, свій культурний кусочок. Годин до двох дня всі вже в повнім зборі. Відчинення клубу це справжнє свято для цілої округи. Всього за яких-будь 30-35 верстов до польського кордону. Там, по тім боці гніт панського чобота, а тут газета, книжка, власний куточок відпочинку та розвитку. Празникування тягнеться аж до пізнього вечера. Музики, сміх, танці — радіють, як уміють, як спаде на душу, по-простому. Клуб назвали іменням т. Леніна. Вже одно це накладає на цей культурний куточок чималу відповідальність. Бути справжнім куточком освіти та саморозвитку робітників, стати за осередок змику між робітниками та селянами —ось в чому полягав його завдання. Як-то він виконає свої завдання? Гулевецький млин. 
К—н.