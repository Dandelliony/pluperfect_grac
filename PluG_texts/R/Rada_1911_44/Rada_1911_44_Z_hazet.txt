З газет та журналів.
„У страха глаза велики' — каже великоруське прислів'я. Очевидно и „Новое Время" після статтей Меньшикова та Запорожця теж перелякалося і переплутало звістки своїх власних кореспондентів. Як у нас уже писалося, австрійський цісар у розмовах з польськими та українськими депутатами згадував лиш про роботу в галицькому сеймі, де українці вели обструкцію проти польського насильства. Про закордонну політику не було в словах цісаря й згадки. Отже „Нов. Время“ (ч. 12552) повертає справу зовсім в инший бік і, розуміється, валить все на українців. Свою передовицю за 20 февраля газета закінчує таким уступом ---(Себ то закордонній політиці Австрії)---
Цікаво, що з того вийде!
Органові обмосковлення білорусів „ Бѣлорусской жизни", що виходить у Вільні, не подобається, розуміється, й український рух. В своїх обрусительних змаганнях, слідом за иншими чорносотенними органами, силкується „Бѣл. Жизнь" і собі хвицнути 
„Раду“. А щоб вийшло „дошкульніше" бере „Б. Ж.“ наші статті (про відношення до нас російської преси) і перекручує їх на свою руч. Полеміка, звичайно, — річ не погана. Погано тільки, коли супротивник накидає тобі такі думки й виводи, яких ти й не думав робити. Отже в статті „Бисова Тѣснота" (15 февр.) „Віл. Ж.“ каже, що „Рада" ---. Одно з двох: або співробітники „Б. Ж “ зовсім не розуміють української мови, або... дуже „свободно" поводяться з друкованим словом, бо ні в наших статтях, ні в тих уривках з них, які в російському перекладі подає „Б. Ж.“, про „неблагодарность“ великоруської преси ні словом не згадується!
Серед газет, що виходять на Україні і не цураються рідної українському людові мови, треба згадати сімпатичний тижневик: „---. В ньому українською мовою часто містяться замітки, а то й цілі статті по сельському господарству та кооперації. В останньому ч. (№ 7) „Вѣстника" уміщено дуже добре написану статтю д. А. Силенка („Не к Різдву йде—к Великодню") про гуртову самопоміч хліборобів. Ці статті служать окрасою видання і, запевне, найбільше подобаються читачам-селянам.