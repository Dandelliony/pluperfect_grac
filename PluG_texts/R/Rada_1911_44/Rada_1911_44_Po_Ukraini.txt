ПО УКРАІНІ
У КИІВІ.
Оголошення од п. київського губернатора. П. київський губернатор доводить до загальної відомости, що на підставі істнуючих правил про видачу дозволу на влаштування спектаклів і розваг з благодійною метою, продаж білетів, а також афіш і програм, має йти в раніше вказаних адміністрацією місцях, під її доглядом; під таким же доглядом має робитись і виплата видатків по влаштуванню спектаклів чи розваг; далі, увесь чистий прибуток од вистави повинно передати призначеній для догляду особі, яка передасть його начальникові поліції, а той уже повинен передать цей дохід, куди він призначений. Розвозить же білети, афіші і програми по хатах або роздавать їх стороннім особам для розпродажі забороняється. Через це, всі особи, яким буде привезено додому білети, програми чи афіші, а також особи, котрі прочують, що білети, програми і афіші роздаються стороннім для розпродажі, запрошуються повідомляти про це губернатора або начальника поліції, щоб вони розпорядились позбавити права влаштовувати спектаклі і розваги ті благодійні т-ва і інституції, які ухилились од встановлених правил. Всі особи, т-ва і інституції, що хотять взяти дозвіл на влаштування епектакля чи розваги з благодійною метою, з'обовязуються в проханнях, які подаватимуть про це на ім'я п. губернатора, вказувати те місце, де єсть думка продавати вхідні білети, а також афіші і програми.
Відгуки ювилею 19 февраля. Міністерство внутрішніх справ запитало п. київського губернатора, які видатки зроблено з боку уряду на улаштування свята 19 февраля на Київщині. Ці видатки міністерство згожуеться повернуть з спеціального фонду, заложеного з приводу ювилею скасування панщиаи.
Штраф на „Кіевскую Мысль“. З наказу п. губернатора редактора газети „Кіевская Мысль“ І. Тарнавського оштрафовано на 300 карб. з заміною двохмісячним арештом за фельєтон О. Яблоновського „Старые гвозди", надрукований в газеті за 19 февраля.
„Историческій путь“. Проф. Павлуцький прислав голові комісії по збудуванню „историческаго пути“ І. Н. Дьякову малюнки монументів св. Ольги, св. апостола Андрея, св. св. Кирила і Мефодія. Монументи ці єсть думка поставити в ріжних пунктах „историческаго пути“. Малюнки ці гор. голова І. Н. Дьяков переслав начальникові краю генерал-ад'ютантові Ф. Ф. Трепову.
в справі перенесення управління м.-к,- в. з. в Київ. Вчора виїхали в Курськ командіровані думою гласні думи Оргіс-Рутенберг і В. Іозефі клопотатись про перевод управління м.-к.-в. з. з Курська в Київ.
Ревизія. Чини поліції ведуть тепер ознайомлення з діяльністю місцевих т-в, переглядаючи при цьому їх статути. Цими днями скінчено ревизію т-ва допомоги служителям київського політехнікума. Тепер іде ревизія т-ва служащих в торговельних і промислових закладах г. Київа.
Збори „0-ва журналистів“. Позавчора „Общ. Собр.“ відбулись загальні збори київського т-ва літераторів. Вибрано нових членів т-ва: д.ц. Балабанова, Козеренка, Негорева, Казановського, Френкеля та Леща. Принято проект інструкції для бюра праці при т-ві. Ухвалено звідомлення правління за минулий рік. Збори висловили побажання, щоб правління трохи оживило діяльність т-ва. Вибір в почесні члени письменника В. Г. Короленка одклали на далі, бо не було абсолютної більшоста членів на зборах. На сам кінець вибрано нове правління т-ва і членів ревиз. комісії. В правління тов-а журналистів вибрано: К. П. Василенка, С. А. Ефремова, Н. В. Калішевича, І. М. Левинського, Н. Д. Мукалова, А. Н. Николаєва і М. І. Ейшискіна, В кандидати до них вибрано: С. Ф. Русову і Д. О. Гликмана. В члени ревизійної комісії вибрано: І. В. Іванова, Л. Н. Войтоловського, В. А. Ординського і І. М. Ротенберга.
Хитрий злодій. Сискна поліція арештувала злодія Гольдберга, який жив в гостиниці „Новая Россія“ на розі Жилянської і Безіківської по документу студента київського у—та Я. Фреймана. Він заходив до студентів і коли не заставав дома, зоставляв записку, а собі тяг що небудь „на спомин". До де-яких студентів він заходив, яко екстерн, прохаючи стати йому за репетітора; потім теж обкрадав їх.
Нещастя На Лютеранській, 33, прислуга Самарина запалюючи спиртовку, перекинула на себе спирт. Полум'ям в одну мить охопило нещасну. На крик збіглись люде і ледве втушили огонь. Страшенно попечену дівчину в агонії одвезли в Олександрівську лікарню.
3 Київщини. Переселенський рух. Зібрані мировими посередниками на місцях відомости показують, що впродовж января цього року з Київщини переселилось в Сібір 48 селянських семей з 192 душ і на куплені і заоредовані землі в ріжні місцини Росії —65 семей з 179 душ. Ходоків виїхало для огляду земельних участків коло 200 чоловік.
Не дають грошей. В с. Новоселках, київського повіту, сельська громада не дала на церковно-парафіяльну школу, як до цього велось, допомоги од себе—180 карб, на рік. Школа таким чином опинилась в досить кепському матеріяльному становищі.
З Волині. Архимандрит Віталій поїхав до Петербургу добувати дозвіл на „народний почаевсдій банк“ ,який він хоче заснувати. Дозвіл Віталій надіється добути за поміччю столичного духовенства.
Вечір у школі. 17 февраля в с. Дермані, дубенського повіту, в церковно-вчительській школі одбувся музично-літературний вечір. Було чимало гостей з близьких сел. На 22 номера програми тільки 3 було українських. Учні відограли між иншим „Бувальщину" Велісовського. Хор під орудою вчителя П. Татевського співав „Івана Підкову" та „Гамалію" М. Лисенка. Инше все було російське.
3 Катеринославщини. Нещастя. З Кадієвських шахт нам пишуть, що там 11-го февр., на шахті № 2, одного погонича убило на смерть, а другий ще лишився конати, напів-живий. 12 февр, на шахті № 5 обвалом породи чи то угля переломило одно му ногу. 14 февр. на шахті „Ігнатій", як раз в зміну, коли саме спускали робітників в шахту, перерізало „клѣтью“ одного робітника-шахтаря. і5-го на шахті № 5 знову трапилось нещастя—чуть не до смертж покалічено в груди одного робітника-шахтаря — татарина; на груди, обірвавшись, впала грудка вугілля пудів в чотирі ваги. Одвезено його в лікарню напів живого. Як росказує помішник завідуючого шахтою № 5, то там, де трапилось останнє нещастя його предбачали і сподівались і штейгері і навіть той, хто постраждав,—бо там таке небезпешне місце.
Кредитове товариство. В с. Веселі-Терни, верхнєдніпровського повіту, другий рік істнує кредітове т-во; розпочало воно свою діяльність з літа минулого року, але маючи в раді т-ва керовниками людей освічених і працьовитих, зразу стало на певний ґрунт і працю його й за короткий час вже стало помітно. З одчота першого півріччя видко, що оборотів т-во за цей час зробило на 12.357 карб. 15 коп., самих вкладів прийнято 5.625 карб., чистого прибутку лишилось в касі 1.207 карб. 15 коп. Тепер т-во налічує 260 членів, а обороти його досягнули 20.000 карб. В раду т-ва на другий рік вибрані ті-ж: Г. І. Мироненко, Є. П. Соломяний, П. А. Несмашнай і С. Я. Скляр.
Отрута. В Вечерньому Куті, верхнедніпр. повіту, цими днями отруїлась ковбасою вчителька місцевої земської школи Фаіса Незнаева. При негайній допомозі її вдалось спасти од смерті. Ковбаса була куплена в Кривому Розі. Ведеться слідство.
