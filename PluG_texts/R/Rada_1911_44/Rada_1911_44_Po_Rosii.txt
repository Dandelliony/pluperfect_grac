ПО РОСІІ.
—19 февраля. В Нижньому Новгороді день святкування селянської реформи почався з обходу обивателів поліцією, яка приказувала не вивішувать прапорів на будинках. В місті з зовнішнього боку все мало буденний вигляд. (Р. С.).
— Робочі і 19-е февраля. Всі спроби петербурзьких робочих товариств взяти участь в ювилейному святкуванню визволення од кріпацтва потерпіли невдачу. Сама велика робітнича організація „Музыкально-драматическій образовательный кружокъ", хотіла була в день ювилею улаштувать робочий вечір. Але вечора не дозволили, а незадовго до ювилейного дня з наказу міністра внутрішніх справ закрито і самий гурток. Друге робітниче т-во „Наука" спробувало улаштувать спектакль, але його не дозволили. Де не де по заводах одслужено панахиди та молебні. В день ювилею по ріжних частинах міста організовано було лекції і читанки для робочих. Більшість лекцій улаштовано т-вом народніх університетів. Лекції присвячені були історії розкріпощення і увільнення селян. Скрізь на лекціях було повно робочих. (Рус. Вѣд.).
— Протест адвокатів. Група адвокатів міста Тамбова послала губернаторові в відповідь на його запрошення святкувати ювилей визволення од кріпацтва по програмі національного всеросійського союзу, протест, в якому пише: „Відповідне святкування великого ювилею не можливо без широкої популярізації серед народу справжніх причин, змісту і значіння позбавлення кріпацтва. Але істнуючий порядок, знищивши встановлену законом волю слова і зібрань, зробив неможливою яку небудь просвітню роботу і тим самим зробив неможливим і святкування 19 февраля. Істнуючий порядок не може дозволить громадянам вільне святкування великої історичної події. Приймать же участь в офіціальному святкуванню ми не хочемо". (Рѣчь).
В юрьевському університеті. „Рус. Вѣд." так малюють становище справ
у юрьєвському ун-ті. В великому будинкові общежиття, крім кватирь на 150 студентів, поміщається ще й їдальня на 500 душ та дві авдіторії. Під час лекцій і обіду біля дверей стоїть два городових. Там же за окремим столиком сидить жандарь і два околодочних. В нижньому коридорі околодочний і три стражника. В гімнастичній залі—запасна ватага стражників. На першій площадці —1 стражник. В коридорі 2-го поверху-1 стражник. Біля входу в авдіторії за столиком жандарь і околодочний. На подвіррі два піших стражники. Стражники ходять по коридорах, заглядують в авдіторії, що там роблять студенти. В головному будинкові унту городових розставлено на ЗО кроків один од одного . У вестібюлі пристав з околодочним. В новому анатомичному — врядник, околодочний і 4 стражники.
— Забастовка у бр. Бромблей. Забастували 800 робочих фабрики братів Бромблей. Робочі заявили адміністрації, щоб вона в свята не давала вільного часу на обід, за те, щоб робота кінчалася на годину раніше. Адміністрація попросила робочих прислать для переговорів депутацію. Вибрали депутацію з старих робочих, яку на другий же день арештовано. В знак протесту, робочі об'явили забастовку. Адміністрація скористувалася цим і об'явила фабрику закритою. (Б. В.).
— Заява адмірала Скридлова. В присутности багатьох моряків начальник чорноморського флоту Скридлов заявив, що у нього серйозні причини гадати, що Турція енергійно готується до війни з Росією. Він має відомости, що в Костянтинополі за останні часи почався надзвичайний підйом національного духу. В мечетях при великому натовпі народу магометанське духовенство говорить палкі промови. Іде енергійний збор на будівлю нових броненосців. Мусульмане готуються до священної війни з метою одділити Кавказ од Росії. Можливо, що війна потягне за собою революцію, яка може спалахнути з страшною силою. Єдиний вихід з цього, на думку Скридлова, побільшення чорноморського флоту. Той же адмірал Скридлов вмістив в „Бирж. Вѣд." статтю, в якій перелічує страхіття од майбутньої війни і заявляє, що разом з мусульманами готується до війни Китай. (П. А.).
— Радість. Гласний Філімонов вніс в царицинську міську думу пропозіцію послать Цареві телеграму з подякою за те, що забрано з Царицина ієроманаха Іліодора. (Р. Сл.).
— Переселення уральських робочих. На південні заводи одправпено першу партію робочих халуницьких заводів. Проїзд і содержання на кошт казни. Відновлення діяльносте заводів не можуть добитися. Людність бідує. (Р. у.).
 