Бюджет.
Предсідатель—кн. Волконський. Предсідатель повідомляє: „сьогодня святкування 200-ліття заснування сената. Дозвольте предсідателеві послати вітання од Думи. (Голоси: „прохаємо").
 Ідуть далі суперечки про роспис. В ложі міністрів—міністр фінансів. Інтерес до бюджетних суперечок зразу падає; перед промовою Покровського, Гегечкорі при загальному сміхові вносить пропозіцію зробити перерву для того, щоб зібрати депутатів, бо в залі майже нікого немає. Пропозіцію становлять на голосування; октябристи поспішають з кулуарів, заля помалу наповняється; пропозіцію про перерву одкидають, і депутати знов росходяться. Із промов найцікавіші промови Єропкина, Булата, Покровського та Львова. Єропкін підкреслює, що вільна „наличность“ та перевищення прибутків над витратами ще не виявляють поліпшення економичного становища. Споживання хліба зменшаеться, споживання соли, чаю і керосину не відповідає зростові людности, промисловість—під гнітом, органи місцевого самопорядкування не мають коштів. Все це мимоволі наводить думки про нікчемність всеї бюджетної роботи Думи. Перевірить виконання її результатів не буде спромоги, бо відомства, посилаючись на формальний одвод, одмовляються подати Думі потрібні повідомлення. (Оплески зліва). Булат заявляє, що добре становище казначейства ще не є добро для краю; наше життя що-дня дає стілько сумних явищ, що всякі розмови про добробут — вигадки, кожний номер газети з повідомленнями про смертні кари, про заслання студентів та про штрафи, доволі дав доказів як користується уряд народніми грішми. Критикуючи діяльність уряду і Третьої Думи, оратор заявляє, що народ даремно звертається до Думи з проханнями — більшість Думи йде за урядом і підтримує всі його реакційні почини. Поки не здійсниться загальне виборче право, поки не буде воно призначено для народу, а не народ для нього, — доти не можна говорити про добробут Росії. (Оплески лівих). Покровський 2-й підкреслюючи те, що ніхто із членів Думи не цікавиться суперечками про бюджет, поясняє це тим, що всі вже зневірились, в бюджетній роботі а також і в безнадійності всього істнування Думи. Бюджетна комісія, після довгих своїх праць все-ж вінчає будівлю міністерства фінансів. Нема нічого нового. Йде тілько двойна бухгалтерія під управлінням одного бухгалтера — міністра фінансів. Звертаючись до вільної „наличности“, оратор констатує, що лишилася і вона од позичок і од підвищення податків на горілку. Така „наличность“ не може порадувати край, а навпаки, викликає осторогу. Уряд зберігав її не на культурно-освітні потреби держави, а направляє її в бік військових підприємств. Підвищення прибутків ясно показує факт податкового стомлення. Вся вага бюджета і його зростання, як і перше, покладається на плечі російського селянина. Така фінансова сістема, що так зручна для сьогочасної буржуазної держави, цей пережиток кріпацтва, що має головного пдатільщика — селянство — за якесь тягло, очевидячки задовольнити нікого не може. Сотні милійонів викидаються в добуванні військової слави, а в двох милійонах одмовляють, щоб озброїти народ грамотністю. Уряд намагається на народні кошти зміцнити першу свою позіцію, яку росхитала японська війна, але народ військової слави не потрібує. Російському народові треба, щоб державні кошти витрачалися на мирний розвиток внутрішнього життя краю. Народ доволі вже виріс, щоб покласти кінець войовничим вигадкам уряду, і скоріше згине цей уряд в військових пригодах, ніж виготовить Росії нове сміховище. (Оплески крайніх лівих). Львов доводить, що економичне становище народу далеко не радісне. Один спосіб підняти добробут краю це зменшити трати на озброїння, а збільшити на культурні потреби; треба припинити концентрацію фінансових коштів краю в центрі. Третя Дума зійшла на шлях надзвичайного побільшення трат на оборону, і на шкоду культурі. Нові податки цілком потратяться на флот та армію, а коли треба буде задовольнити громадські потреби то коштів не вистачить. Після мало цікавих промов міністра фінансів та Березовського, предсідатель повідомляє, що загальні суперечки закінчено.


