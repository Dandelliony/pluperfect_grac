Не вважаючи на те, що В. Д. Грінченко мало не 30 літ пропрацював на громадській роботі, ми не маємо й до сього часу не то що повної й докладної оцінки його ріжноманітної й надзвичайно плодовитої роботи, а і більш-менш докладного опису його життя. Чи не найповнішу його біографію надруковано в ч. 31 четвертої серії видавництва „Час", як передмову до відомого оповідання Грінченкового «Панько». Слідом за цією біографією ми й перекажемо головніші факти з життя незабутнього покійника і відомости про його літературну та громадську працю.

Б. Д. Грінченко народився на світ р.1863, дня 27 місяця ноября, в Харьківщині, в богодухівському повіті, в малозаможній дворянській сем'ї. Вчився в Харькові, в реальній школі. Скінчивши школу сімнадцятилітній юнак через віщось не пішов вчитись далі, а почав жити з власної праці, знайшовши собі р.1881 посаду канцеляриста в харьківській казенній палаті, маючи по 10 карб. плати на місяць. 
Пробідувавши з рік, —бо й обідати доводилось тільки через день, —Б. Д. кидає службу канцеляристи не через бідування, а через те, що молоде серце й розум кликали його до живого діла. Таким ділом Б. Д. здавалося учителювання в селі. Року 1882 Грінчеяко починає учителювати також в Харьківщині, тільки в московському селі. Молодому учителеві довелося з самого початку учителювати в такій убогій та невпорядкованій школі, яку само земство мусіло закрити «за невозможностю производить занятія въ. школьномъ» помѣщеніи". На другий рік Грінченко перейшов в иншу й кращу школу, поблизу Полтавщини. Але щоб мати змогу стати ближче до українського люду та збірати усякі матеріяли що до народнього українського життя, Грінченко оселився в сусідньому українському селі за три верстви од школи. Тільки аж на четвертий рік служби Грінченкові пощастило стати учителем в українському селі Нижній Сироватці, сумського повіту. Але Грінченкові довелося через рік покинути учителювання, не по своїй, звичайно, волі, і він подався вкупі з молодою жінкою, відомою під псевдонімом Марії Загірньої, з якою одружився р.1884, у Херсон і став там за земського статистика. 
Але робота вчителювання була найлюбіша Грінченкові, і року 1887 він вкупі з своєю жінкою знову починає учителювати в Катеринославщині, в с. Олексієвці, славяносербського повіту, в маєтку відомої діячки 
X. Алчевської. В цій школі молоде подружжя почало вчити дітей українською мовою. Але як в той час українських підручників не було, то Грінченко з жінкою почав сам складати книжки для читання і власними руками писав їх друкованими буквами. Таким чином за шість літ праці в Олексієвській школі Грінченко склав чималу українську бібліотеку для школи. 
Року 1893 Б.Д. Грінченко кидає учителювання і переїздить до Чернігова на земську службу за секретаря в губернському земстві. 

За часи свого пробуваная в Чернігові Б.Д, вкупі з жінкою впорядковує археологичний український музей Тарновського і складає II і ІІІ т. каталогу. 

Р. 1899, через ворожі відносини проводарів земства, В. Д. кидає земську службу і цілком віддає всі свої сили українській літературній і громадській роботі, переїхавши для того р. 1902 до Київа. Тут Грінченко і прожив останні 8 літ свого життя. Надмірна праця, події останніх літ, передчасна смерть єдиної дочки, а потім її дитини, підірвали здоровля Грінченкові. В осени минулого року він, вкупі з дружиною, поїхав до Італії і оселився в Оспедалеті. Але Італія не врятувала Б. Д. Невблаганна смерть прийшла і прийшла швидче, ніж хто міг гадати і 23 апріля над вечір Б. Д. упокоївся. 

На літературній українській ниві Грінченко виступив у перше р. 1881 в Галицькому часописові «Світ» під псевдонімом «І, Перекотиполе». З цього часу починається ріжноманітна й надзвичайно плодовита літературна робота Б. Д. Грінченка, як поета, белетриста, етнографа, фолькльориста, публіціста, перекладчика крітіка й бібліографа. Б. Д. пише вірші, оповідання й повісті, драми, статі педагогічні, публіцістичні, крітичні розвідки, збірає етнографичні матеріали тощо. Через заборону, що лежала на всьому українському в Росії, Грінченко друкує свої твори по закордонних галицьких та буковинських «Зоря», «Правда», «Народ», «Жате і Слово», «Діло», «Літературно-Науковий Вістник», «Буковина», «Батьківщина», «Зеркало», «Учитель», «Дзвінок», «Бібліотека для молодіжі», американська «Свобода», —ось той довгий ряд видань, по яких роскидано літературні праці Б. Д. Грінченка за кордоном.

 Що до російської України, то до 1905 року твори Грінченка появлялися тілько по альманахах, якім вряди годи доводилося бачити світ божий, як от: «Рада», «Складка», «Нива», «Хвиля за хвилею», «Багаття» та иноді в журналі «Кіев. Старина», наукові проці Б.Грінченка друковано в «Записках наукового товариства імени Шевченка» у Львові та в «Записках київського наукового товариства». 

Що до російської преси, то покійний Грінченко виступав в ній випадково тілько з приводу українських справ, як от в «Русскомъ Богатствѣ» статею «На безпросвѣтномь пути». Стало працював він тілько в «Земскомъ Сборникѣ Чернигов. Губ», де друковано його важні наукові праці «Этнографическіе матеріалы», «Изъ устъ народа» та «Литература украинскаго фолькльора». В «Большой Энциклопедіи» під ред. д. Южакова Б. Грінченкові належить все, що знаходиться в двох одділах: «Украинская этнографія і «Украинская литература въ XIX в.». 

Серед наукових праць Б. Грінченка чи не найголовнішою являється словарь української мови, за який Академія Наук призначила йому премію Костомарова. В складанню й редакції сього словаря Грінченко виявив такі наукові здібности, що Академія Наук доручила йому дати оцінку збірці фолькльорних матеріялів, що зібрав д. Малінка, подавши її на премію імени Гоголя. За оцінку праці д. Малінки Академія Наук дала Грінченкові золоту медаль. 

З року 1905, як тільки появилася змога працювати вільніше на українській ниві в Росії, покійний Грінченко починає працювати в «Громадській Думці» та «Новій Громаді», а потім—в «Раді». Але найголовніша його праця, починаючи з року 1906, була в київській «Просвіті». По його думці її засновано, він був першим головою в ній і душею її. Особливу увагу він звертав на видавництво книжок для народа, яке він був роспочав ще в Чернігові на кошти д. Череватенка. Одійшовши через усякі причини од щоденної роботи в українській пресі, Б. Грінченко ввесь свій час і сили віддавав з одного боку «Просвіті», а з другого — перекладам творів світових письменників: Шіллера, Ібсена, Мірбо, Гауптмана, Зудермана, Шніцлера, Метерлінка то що, та виданню своїх творів, що колись друковано було за кордоном. Останніми часами вийшли вдруге найкращі його повісти; «Соняшний промінь», «На роспутті», «Серед темної ночі», «Під тихими вербами» та драми. 

Праця на рідній ниві покійного Грінченка, як бачимо, була величезна і надмірна. Скрізь він лишив по собі помітний слід.

 Спи ж спокійно вічним сном, великий трудовнику. Рідна земля, що має приняти тебе, не забуде тебе во вік! ф, М.







