Едуард VII.
    Як уже відомо з телеграм, помер англійський король Едуард VII. Майже всі громадські й політичні круги по всіх країнах цівілізованого світу зустріли цю звістку з щирим жалем. Не буде навіть пересадою сказати, що давно вже людскіеть так одностайно не сходилась у сімпатіях до представника монархізму, як це помічається в даннім випадку. 
    Дійсно, король Едуард був одним із найбільш сімпатичних монархів свого часу. Народившись 9 ноября 1841 р., він до самого початку 1901 року не брав майже ніякої участи в державних справах. З одного боку, перешкодою до цього був твердий і властолюбний характер його матері, королеви Вікторії, а з другого боку — проти втручання наслідника престолу в порядкування державними справами протестували міністри.
     Позбавлений, таким чином, змоги проявляти свою індівідуальність на полі політичнім, Едуард з тим більшою енергією захопився справами громадськими. Будучи наслідником престолу, Едуард проявляв дуже жваву діяльність майже у всіх сферах громадського життя Англії. Він належав майже до всіх учених, добродійних, релігійних, спортивних та инших товариств. Разом з тим, він з великою охотою брався й до самоосвіти, а частими мандрівками по світу він ще більше поширив свій розумовий розвиток. 
    Вступивши на престол 50-літньою людиною, Едуард уже не мав ні охоти, ні змоги цілком віддатись політичній діяльности. Довга й вимушена політична бездіяльність наклала на нього своє тавро, тим-то він уже будучи королем цікавився політичними справами рівно постільки, поскільки це було абсолютно необхідно. Проте, в тих випадках, коли Едуард брав у свої руки політичне стерно свого рідного краю, це завжди виходило на користь демократії. Так, першим актом короля Едуарда на політичнім полі було скінчення англо-бурської війни. Він також пильно дбав про взаємну згоду між Англією й иншими державами. З цього боку королювання Едуарда було одним з найбільш блискучих і плодотворних. Нарешті, за королювання Едуарда внутрішня політична влада в Англії перейшла з рук консерваторів-уніоністів до рук лібералів. Ще напередодні смерти Еауард брав дуже діяльну участь у боротьбі між панською й народньою палатами, причім він стояв цілком на боці демократичних реформ, намічених нижньою палатою. Ще недавно в тронній промові, виголошеній підчас одкриття сесії нового парламенту, Едуард обіцяв підтримати міністерство Аскіта в його боротьбі з привілеями лордів. 
    Місце Едуарда займе його син Георг, що королюватиме під іменем Георга V. Новий король має тепер 35 років.                                                                                                                             Закордонний.

 

