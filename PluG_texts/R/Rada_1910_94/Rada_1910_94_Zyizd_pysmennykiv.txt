З'їзд письменників.
На засіданні професійної секції Бродовський прочитав доклад «интересы писателей и Съѣздъ книгопродавцевъ. Докладчик застерігає од небезпеки для письменників од організованних книгопродавців і закликає протиставити їм організовані сили письменників. Доклад передали в комісію. Колубовський в докладі про касу взаємної допомоги літераторів радить поширить функції каси подачею допомоги в випадках безробіття, хвороби та на виховання дітей. На 3‘єднному засіданні секцій дебатірувався доклад Лебедева. Всі дебати гуртувалися біля «прес-бюро». Резолюція з цього приводу радить газетам бути дуже обережними в користуванні послугами «прес-бюро», що часто перетворюється в знаряддя фальсіфікації громадської думки. 3'їзд висловився за встановлення при комітеті з'їзду постійного інформаційного бюро для зносин між ображеними письменниками та органами печаті і для провірки газетних звісток. Постановлено звернутися до літературного фонду з пропозіціею зробити анкету про становище журналістів. В комісії про професійне товариство журналістів прийнято організацію з провінціяльними одділами. В з'єднаному секційному засіданні головою проф. Довнар-Запольський. Доклад читав Арабажин, в якому доводив необхідність пониження залізничого, телеграфного і почтового тарифів для печаті. Участники з'їзду однодушно зазначають, що попереднє право забороняти продаж на роздріб од міністра внутрішніх справ перейшло до справників, станових приставів, які не дають дозволу на продаж поступових газет. Водовозов вносить резолюцію, в якій підкреслює, що почтове відомство керується в відношенню до печаті фіскально-поліцейськими цілями. Пристав зупинив Водовозова. Увечері одбувся банкет. Присутні послали телеграми Л. М. Толстому, В. Г. Короленкові —«борцям проти смертної кари» і Горькому —«співцеві пролетаріату».

