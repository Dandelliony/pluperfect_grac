Ревизія інтендантства. Сенаторська комісія закінчує роботи перегляду матеріалів, які добуто підчас трусів в Київі і инших містах. Найбільшу увагу звертають на діла київської обмундіровальної майстерні. Допитували цілу низку служащих в майстерні. Ці звертали увагу на великі маєтки інтендантських чиновників, які одержують маленьке жалування, на цілу низку розтрат та недостач, які ще до цієї пори не поповнено. Посвідченая ці одноголосні. Не вияснено ще, яким способом появилися нові речі і матеріяли з обмундіровальної майстерні в продажу в Кременчузі та Полтаві.