С. ХАРЬКІВЦІ, лохвицького пов. (на Полтавщині). А в нас злодії «здрастують». Проти Великодня оце у ночі, як люде в церкві були, «христувать» заходились. У того, слухай, вікно вилупили, булки повитягали. У того крашанки були, та нема. У того образи порундало, грошей шукало. 
Жалко, що наші селяне, а особливо багатирі, все це на «вчених» звалюють; на тих, що у церкві не завжди бувають, хрестяться не густо, що, мовляв, у Бога не вірують. 
—А вже той, що хреститься, ходить до церкви, не стане таке вироблять, розсуждають вони, — Бога побоїться. Ну, й гарно ж тепер у нас у селі. Садки такі сиві стоять, саме цвітуть. Глянеш на село з вигона — сиво-зелене море. Так і поринають у йому хати, хліви. А пахощі! Аж у носі лоскоче. Соловейки й не вгавають.
