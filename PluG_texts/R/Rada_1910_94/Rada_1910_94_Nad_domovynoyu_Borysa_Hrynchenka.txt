Над домовиною Бориса Грінченка.
Як тілько розійшлася сумна звістка про смерть славного письменника і громадського діяча Бориса Грінченка —до нашої редакції почали приходити з усюди телеграми з висловом спочуття дружині покійного і всьому українському громадянстві.
 Професор М. Сумцов прислав з Харькова таку телеграму: Великий жаль і сум, що помер діяч української науки і письменности.
 Російський письменник Мих. Могилянський телеграфує: Висловлюю сердешний жаль і спочуття з приводу великої утрати українського письменства і громадянства. 
Український гурток Бестужевських курсів з Петербургу: Тяжко враже: ві смертю нашого письменника Бориса Дмитровича Грінченка висловлюємо щире спочуття дружині небіжчика. 
Од харківської студентської громади: „Харьківська українська студентська громада глибоко вражена незамінимою втратою для України — Бориса Грінченка і поділяє сум рідного народу. Голова Чепелянський". 
Од студентів Київського Комерційного Інституту: «Студенти українці Київського Комерційного Інституту висловлюють своє спочуття дружині незабутнього діяча рідної науки і письменства. З Вами сумує вся Україна». 
Од українців з Полтави: «Тяжко засмучені кончиною ного письменника і громадського діяча, подаємо найглибше спочуття дружині небіжчика і всій Україні у великій втраті».
 Од українців з Кам'янки (Київської); „Болюче вражені звісткою про дорогу втрату — смерть Грінченка. Висловлюємо щирий жаль і співчуття дружині покійного і громадянствові. Харченко, Паламаренко, Римаревський, Грушевський, Калитенко, Волошин.
 Українська газета «Діло» у Львові умістила кілько статей, присвячених пам'яти Бориса Грінченка. Висловлюючи свій великий сум з приводу смерти, газета говорить: «І так не стало між живими одного з найвизначніших українських письменників і діячів національного відродження російської України. Борис Грінченко, поет, повістяр і драматург, учений етнограф і філолог, заслужений популяризатор, невтомний громадянський діяч, перший голова і почесний член київської „Просвіти", член „Українського Наукового Товариства" в Київ], дійсний член „Наукового Товариства ім. Шевченка “ у Львові, — замкнув вчорашнього
вечера на віки свої очі в чужій Італії, здалека від рідної землі, для якої віддав усе своє життя і всі свої сили, оставляючи товаришку свого життя і праці Марію Грінченкову-Загірню.

На цю звістку вся Україна вкриється глибоким сумом із за втрати одного з своїх найліпших синів, якого люта доля перед часом, на 48 році життя, вклала в сиру могилу. 

Земля ж пером многозаслуженному покійникові, якого память ніколи не загине між українським народом, якого імя історія відродження українського народу запише між найліпшими синами України!..." 

„Діло" сповіщає, що на будинкові .Просвіти" вивішено чорну корогву, яка звіщає столицю Галицької України про смерть Грінченка.



