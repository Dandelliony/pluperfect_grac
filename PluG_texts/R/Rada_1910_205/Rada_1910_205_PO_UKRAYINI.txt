ПО УКРАЇНІ.
У КИІВІ. 
Скасування газетного штрафу. Скасовано штраф на газети „Послѣднія Новости" і „Кіевская Почта“. Їх було оштрафовано на 100 карб. за замітку „Темная исторія".
Штраф на „Кіевскія Вѣсти". З наказу київськ. адміністрації, редактора газети „Кіевскія Вѣсти" оштрафовано на 100 карб. за статтю; „Торгаши", уміщену 9 сентября.
Етапи. Через київську печерську пересильну тюрму з 1 января по 1 сентября 1910 р. перейшло по етапу до 9.000 чоловік.
Заслання. Політичного арештованого Іларюна Кохана, який сидить у київській лукьянівській тюрмі, висилають адміністративним порядком в певзенську губ. на 2 роки.
Не дозволено зробити позичку. п. Начальник краю генерал-губернатор Ф. Ф. Трепов повідомив в. о. київського губернатора А. Ф. Гірса про те, що міністерство внутрішніх справ по згоді з міністерством фінансів не визнало можливим дозволити гор. Київу випустить облігаційну позичку на 1.500.000 на будівлю шкіл та перекриття ровів. Свою постанову міністерство мотивує тим, що город до цього часу не подав звідомлення, як витрачено 571.000 карб., які в 1906 р. дозволено було позичити на перекриття ровів, а також і тим, що пояснення города про покриття позички викликають де-які сумніви, чи можна буде все це виконати.
В. о. київського губернатора передав постанову міністерства городському голові І. Н. Дьякову і порадив сказати з приводу цього свою думку.
Регістрація нових товариств. Вчора на черговому засіданні в справі про товариства присутствія постановлено закрити „общество обывателей и избирателей" лыбедскаго участка гор. Кіева“.
Зарегістровано нові товариства: союз роду графів Тишкевичів, т-во ржищевської громадської бібліотеки читальні, клуб всерос. т-ва інспекторів страх. т в, т во допомоги учням київської хлоп'ячої гімназії „Группы Родителей" і київське драматичне товариство.
Зарегістровано зміни статутів: 5-го київського т-ва кватировласників з переіменуванням на „11 кіевское о-во домосовладѣльцевъ" і київського театрального клуба.
Не зарегістровано такі нові товариства: клуб і касу взаємної допомоги при бердичівському т-ві кватиронаймателів, ощадну касу служащих т-ва ситковецького сахарного і рафинадного завода і похоронну касу при білоцерківському позичково-зберігательному т-ві.
Не змінено статутів т-ву швидкої медичної допомоги в г. Київі і уманській позичково-ощадній касі.
Знято з черги питання про регістрацію ходорківського т-ва допомоги бідним хворим євреям під назвою „Богоугодноє Бдѣніе", бо невідомо, чи одержали фундатори повістки.
Розбишаки. Вночі проти 8 сентября чотирі розбійники напали на кватирю директора завода „Гретер і Кріванек". Загрожуючи прислузі револьверами і кінжалами, злочинці забрали ріжних річей на 1000 карб. і втекли.
В земстві. Попечитель київської шкільної округи призначив директора народніх шкіл Т. Г. Лубенца представником у київський губернський земський комітет. В київський і радомисльський повітові комітети — Г. Звєрева; у васильківський і сквирський — Н. Кармазина; в каневський, черкаський і чигиринський — М. Воскресенського; в уманський, липовецький, таращянський і звенигородський - 3. Комацького.
Нова школа. Київський губернатор сповістив київську губернську земську управу, що міністерство дало дозвіл київському земству приняти землю, щоб поставити на ній школу в с. Вел. Лисовцях.
Скасовано штраф. Київський губернатор скасував штрафи на служачих київсько-кирилівської лікарні Свіонткевича, Стамбовського і Холявку. Штрафи було наложено 15 іюня.
Земські видатки. Спеціальна нарада в справах земськ. господ. дозволила київському земству зробити в цьому році такі трати: 4.180 карб, на роз'їзди агрономів, 2.853 карб. 63 коп. на судові видатки в справі Ш. Мордерера, 500 карб. на боротьбу з сусликами у звениг. і вас. пов., 4.143 карб. 13 коп. пріютові Яслі, 9.686 карб. 71 коп., щоб купити землю сел. банка.
В університеті. В суботу, 11 сентября, в авдіторії уяіверситета № 8, о 7½ год. вечора одбудеться чергове засідання товариства київських лікарів. Наукова частина засідання: 1) проф. В. К. Високович „Про чуму в Одесі"; 2) д-р В. Кудіш: Демонстрація двох хворих Sclerodermia. Адміністративна частина: затверження правил химико-бактеріологичного кабінета і порада вибрати завідуючого кабінетом. Біжучі справи.
В тюрмі. Зараз уже майже кінчаються роботи мулярів, які будують нове помешкання для жіночої тюрми. Весною з нового року, коли це помешкання буде готове, в нього переведуть арештантів з губернської тюрми в два прийоми, а в теперішній тюрмі мають зробити капитальний ремонт, який давно вже треба б зробити.
На 25 сент. в к. судовій палаті призначено дві політичних справи — Лавриновича та Люлькина, які сидять зараз в Лук'янівській тюрмі.
3 Київщини. Проти церковних шкіл. Нам пишуть з линовецького повіту, що мировий посередник 1-го участку цього повіту одмовився дать наказ сельським громадам, щоб вони заплатили гроші на содержування місцевих церковних шкіл. Посередник одмагається тим, що церковні школи — неможна вважати за школи церковнопарафіяльні, сельські ж громади, відповідно вказівкам начальства, обов'язані платить гроші в казначейство тільки на содержання церковно-парафіяльних шкіл.
Скинуто старшину. Сквирсько-таращанський з'їзд мирових посередників скинув з посади Корнинського волосного старшину, сквирського повіту, Шевчука, за дуже лагідну вдачу і нездатність виповнять обов'язки старшини. (Од власн. кор.).
3 Волині. Українське т-во „Просвіта" 8 сентября в театрі „Аркадія" улаштувало виставу, присвячену памяти недавно помершого українського драматурга і артиста Марка Лукича Кропивницького. Виставляли пьєсу: „Доки сонце зійде, роса очі виїсть".
Вечірні класи. 11-го сентября одбудеться засідання житомирського городського комітету „попечительства о народной трезвости" з приводу одкриття вечірніх класів для дорослих г. Житоміра. На засіданні будуть міркувати: 1) в яких школах бажано одкрити вечірні класи; 2) кому доручити навчання в цих класах і 3) скільки піде грошей на содержування цих класів.
Інспектор Д. А. Марченко. Інспектор народніх шкіл, 7-го району, волинської губернії, Марченко перевівся на таку саму посаду в подільську губ. Обовязки предсідателя педагогичної ради тимчасово буде виконувати директор хлопячої гімназії А. В. Кокорьов.
3 Чернігівщини. Вбивство. 28 августа зайшли до козака Микити Труша, що живе в лісному хуторі коло м. Кобижця, його знайомі - Матвій Ромашко та дівчина Івга Єрмакова 17 років.
Щоб вивірити, чи вона смілива, молодий хлопець Труш взяв рушницю, наклав пістона, приціливсь і питає: „стрілять"? Дівчина думала, що рушниця незаряжена і сказала: „стріляй"! Вмент стрельнуло і дівчина впала мертвою, бо заряд влучив у груди.
3 Полтавщини. Воскресна школа для дорослих. При городській приходській школі в г. Полтаві у неділю 12-го сентября в 12 г. дня одкривається недільна школа для дорослих — мужчин і женщин. Записалось вже ЗО душ.
Арешт. В Лубнях 6 сентября, годин у 12 дня, на кватирю д. Шіпеля явилась поліція і, заставши там трьох молодих хлопців: молодого Шіпеля, Медведовського та Антона N, що недавно повернулись з Архангельщини, останнього заарештовала. Швидко арештованого було випущено на волю.
Холера в Лубнях не припиняється Хворих зараз є чоловіка 6, померло 16. Городська санітарна комісія забороняє брать воду з річки Сули, а також прать білизну у Сулі. В городі, на базарі, городська управа поставила бака з киплячою водою для людей.
Холєрний переляк. В Лубнях 7 сентября, в повітовому з'їзді судили єврейку Р. (власниця дому роспусти). Коли прочитано їй присуд, яким засужено її на два місяці до арешту, Р. впала на підлогу непритомна і почалась в неї блювота. Всі присутні, разом з суддями, полякались і повиходили, вважаючи, що вона заслабла на холеру. По телефону сповіщено було негайно лікаря. Викликано повозку, що перевозять нею холєрних слабих, а „хвора" тим часом прочумалась і, підвівшись, пішла собі спокійно додому. Прибув скоро лікарь і повозка, кинулись до „хворої", а вона й сліду по собі не лишила.
Самогубство солдата. В нашій газеті вже писалось про те, ще в Хоролі застрелився вартовий порохового погребу. Після себе він лишив товаришам листа, де пояснює, що застрелився через зраду дівчини.
Екскурсія. Цими днями учні барипшольської с.-господарської школи випускного класу виїхали до Катеринославу на виставку.
Шахрайство старшин. З Баришполя наш кореспондент пише; „Цими днями слідуватель робив дознання над старшинами — К. К. Циганком та А. І. Яцютою за їх шахрайство. Виявилось, що вони більше 1000 карб. замотали громадських грошей. Через те, що не прийшли свідки, цю справу одкладають на далі. Треба зазначити, що до Циганка та Яцюти був дуже прихильним бувший земський начальник Павловський".
Справа потребительської крамниці. З Баришполя нам пишуть. Ще раз одбулось загальне зібрання потребительського товариства, на якому весь час змагались, яку торговлю одкривати: чи мануфактурну, чи бакалійну. Переконали ті, що бажали бакалійну. Після змагання виявилось, що ніякої торговлі не буде, бо грошей бракує і порішили позичить 1000 карб., бо паїв дали тільки 60 членів з 140 і гроші ці пішли на будівлю крамниці яка коштує більше 1000 карб. Таким чином члени товариства лишились з своїм помешканням, але без краму.
Справа свящ. Прокоповича. Священика А. Прокоповича, якого обвинувачують в державнім злочинстві, було випущено до суду з тюрми на волю під грошову заставу. Прокурор палати, не згожуючись з де-якими доказами постанови палати про тимчасове увільнення свящ. Прокоповича до суда, опротестував цю постанову і свій протест подав до сенату. Сенат роспорядився, щоб свящ. Прокоповича взяти знов під арешт до суду, і свящ. Прокоповичу прийдеться повернутися з волі до тюрми. В справі свящ. Прокоповича викликають чимало свідків, між якими є П. І. Гріневич та М. І. Коваленко, предсідатель костянтиногр. земської управи.
Курси для народніх вчительок. В Зінькові при дівочій прогімназії одкрились двохрічні курси для народніх вчительок.
3 Харківщини. Огляд річки Псла. Сумська повітова управа ухвалила оглянути мости на р. Псел. В комісію запрохують губернського земського інженера 3. Ю. Хармоського.
25-ліття технологичного інституту. Цього року харьківський технологичний інститут буде святкувати своє 25-ліття.
3 Катеринославщини. Темнота. В кінці августа в село Зайцево приїхав лікарь і дві сестри милосердія рятувати людей од холєри. Селяне Пахомов, Васюков та Носатов надумались побити їх, бо на їх гадку, вони росповсюджують холєрну отруту. Коли запрохали лікаря та сестер милосердя до слабої на холеру жінки Гурієнко, ці селяне засіли в хаті і хотіли побити їх кілками, але селян заарештували. Губернатор оддав їх на місяць під арешт.
3 Херсонщини. Страшна помилка. Фершал криворожського участву Ватаженко думав, що він заразився сапом од слабого коня і, замість лікарства, що приписав лікарь, випив стріхніну, а через скілька день і помер.