Бібліографія.
Юр. Сірий. Крим (Оповідання з подорожи дітей), З малюнками і мапою (картою) Криму. Популярна бібліотека “Жан“. Серія для дітей, № 2. У Київі, 1910. 64 ст. 25 коп.
Безперечно інтересну книжечку видала „бібліотека „Лан". В нашій українській літературі нема книжок про таку красу природи, як от Крим, Кавказ та инші країни. І сама форма писання книжка д. Юр. Сірого задумана дотепно. Це щоденник школяра, що подорожує разом з цілим гуртом хлопців, повезених учителем з школи на Вкраїні до Криму. Подорож починається з Катеринославу і кінчається, по об'їзді та обході усього визначнішого в Криму, Бахчисараєм. Оповідається про Катеринослав, Сімферополь, Алушту, Алупку, Гурзуф, Масандру, Ялту, Лівадію, Балаклаву, Ай-Петрі, Севастополь, Херсонес і насамкінець, Бахчисарай. В формі розмови вчителя з школярами поясняються історичні та й так взагалі визначні—красою та иншим — місцини, міста, селища, музеї, парки, гори, памятники то що. Пояснення зроблено коротенько і виразно. Даються також пояснення, через що повстали ті, або ті назвища в Криму; поясняються взагалі чужі слова та явища в природі. І все оповідання виходить жвавим, цікавим. Малюнків чимало. На жаль, зовсім нема малюнків Ялти, Севастополя, Херсону. А малюнками слід було ілюструвати всі найкращі місцини Криму. 
В самому оповіданні слід було б дати більше матеріалу про Ялту. Варт було б не кілька слів мовити про неї, а більше розповісти. 
Але це, звичайно, дрібязок, од якого книжка Юр. Сірого не перестає бути інтересним і пожиточним придбанням української популярної літератури. Красу Криму автор змальовує, часом, так, як зачарований нею поет. А це в дитячій книжці дуже до речі, бо сухою така книжка бути не повинна. 
Л. Чулий.
