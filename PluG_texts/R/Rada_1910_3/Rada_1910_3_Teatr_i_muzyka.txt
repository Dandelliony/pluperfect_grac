Театр і музика. Театр "Солонцовъ".
Бенефіс М. Дагмарова-Жукова. Бенефіс арт. Дагмарова-Жукова Театр і музика. Театр „Солонцовъ".
Бенефіс Ж. Дагмарова-Жукова. Бенефіс арт. Дагмарова Жукова був інтересним спектаклем. Після юридичного характеру патологичної пьєси Жоржа Анрі "Слѣдствіе", де з такою художньою правдою грав прекрасний артист Павленков роль слідователя епілептіка, що, сам того не відаючи, убив у припадці слабости людину і винуватить за це иншого, — йшов „гвоздь" московського театра Корша фарс "Освобожденные рабы". Ця фарсова комедія німецьких авторів Блюменталя та Кадельбурга справді остроумна. Без фарсової пошлости, вся повна ультра—комічних сітуацій. Хіба ж не комічно, що в якомусь закутку Прусії, в Бухенау, жили собі любо та мило обивателі, мохом пообростали й не відали, що їхні шлюбні контракти не законні і що жінки їхні зовсім не жінки їм, а так собі "сторонні женщини“. І тільки ревизор по смерти бургомистра установив, що, ганяючи на охоту за качками, бургомистр не мав права припоручати закріпляти шлюбні контракти своїм заступникам. І зраділи чоловіки, покидали семьї, заплакали жінки. Настала воля "рабам". Та не на довго. Заскучали "визволені раби" за "тихим куточком" і пішли до бургомистра робити нові шлюбні контракти з своїми жінками. Цю трагикомедію чудесно грають в театрі "Соловцовъ". Хороший в своїй звичайного жанру комедійній ролі письменника Гольма бен. Дагмаров. Але рекорд побили д.д. Недєлін та Урванцов щиро веселим виконанням ролів рабів своїх жінок. І такі пьєси потрібні в наші часи: на їх одпочиваєш од прози життя і смієшся здоровим сміхом. Liteга.
Труппа Фурсенка. З Різдвяних свят почала грати в г. Старобільську (на Харьківщині) українська труппа д. Фурсенка. Першим спектаклем йшла "Хмара" Суходольського. В труппі, як пишуть в афішах, 25 душ.