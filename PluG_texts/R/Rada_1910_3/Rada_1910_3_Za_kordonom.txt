За кордоном.
РИМ, 4. Міжнародній сільськогосподарський інститут, починаючи 8 января, буде оповіщати справоздання про надії на врожай по державах, які пристали до інституту. З початку будуть подаватись відомости про жито, пшеницю, маїс, ячмінь, кукурузу, рис та бавовну, а далі то й про шовк, льон, табак та инш., а також про ціна на сільсько-господарські продукти. Справоздання будуть складатись на підставі матеріялу поданого державами; до опублікування матеріялу держатимуться у великій таємниці. ГАПАРАНДА, 4. 8 января по деяких селах 30 сек. було чути землетрус, який пройшов в напрямку з сходу на північ. Підчас землетрусу було чути підземний гуркіт.
МОСКВА, 3. „Г. М.“ телеграфують із Костянтинополя, що між офіцерами-молодотурками і німецьким генералом-інструктором виникають непорозуміння. Офицери заявляють, що не вважають потрібним слухатись чужоземця. 
МОСКВА, 3. „Р. Сл.“ телеграфують з Парижу: „Офиціяльна звістка, що заколот в еспанській армії виник через незадоволення нагородами, не правдива; військові маніфестації виникли через звістку, що духовні конгрегації підлягатимуть загальному законодавству". МОСКВА, 3. „Г. Ж.“ сповіщають, що стосунки між Турціею та Болгарією гіршають. Турція посилає в Македонію військо.
