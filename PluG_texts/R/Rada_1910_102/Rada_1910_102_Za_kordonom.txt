За кордоном.
БЕРЛІН, 5. Імператор Вільгельм виїхав в Лондон вчора на похорони короля Едуарда. 
ЛОНДОН, 5. Домовину з тілом короля однесено в Вестмінстерську залу. Спереду йшов архиєпископ Кентерберійський. За труною несли на подушках корону, скипетр і державу. Потім йшла королева Олександра поруч з королем Георгом, ліворуч королеви йшла Імператриця Марія Федоровна. Архиєпископ сказав надгробне слово про значіння короля для Великобританії. 
ЛОНДОН, 5. Прибули на похорони король грецький і еспанський та принць Генрих пруський. 
КАНТОР, (штат Огайо), 5. На фабриці бляхи стався великий вибух вбито 20 робітників, ранено коло 300 душ. 
ВАЛЕНСІЯ, 5. Коли прибув з Мадриду депутат Сарано, в місті почались великі демонстрації. Поліція, в яку кидали камінням, стріляла і ранила скілька душ. Багато покалічено народу в юрбі. Вбито кинжалом поліцейського офіцера і багато арештовано. Пізно вже в-ночі все заспокоїлось. 
ТЕГЕРАН, 5. Хліба в місті дуже мало; між городянами — заколоти. Хліба бракує головним чином через те, що курди—розбійники поробили застави між Тегераном та Сулдузом і не дозволяють ввозити хліба; багато також вивезено хліба в північний Курдистан для турецького війська. 
БУДАПЕШТ, 5. Юрісконсульт російського консульства Дузан Петрович попав якось під автомобіль і його дуже тяжко ранено.