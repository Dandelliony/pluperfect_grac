ПО УКРАІНІ. У КИІВІ.
<-> До похорону Бориса Дмитровича Грінченка. По останнім відомостям тіло Бориса Дмитровича Грінченка сьогодня має прибути в Волочиськ. Вчора на зустріч йому з Київа виїхали з вінками представники: од київського українського громадянства — Л. О. Яновська, од видавництва „Вік“ — С. О. Єфремов і од редакції газети „Рада" — М. П. Пилипович.
<-> Справа курсистки Солнцевої. В Київі одержано звістку, що сенат затвердив присуд київської судової палати, яка на початку цього року засудила на три місяці до кріпости слухачку бестужівських курсів —д-ку Солнцеву за „переховування" цілком легальної української брошюри. 
<-> Випущено з тюрми С. В. Нечитайла. 1 мая вийшов на волю з арештанських рот колишній депутат другої Державної Думи, член української громади — Семен Васильович Нечитайло. Всього пробув він у в'язниці 27 місяців. 4 місяці — в повітовій тюрмі, 11—в Лук'янівці і решту в арештанських ротах. Тюрма дуже попсувала йому здоровля. Зосталось йому ще 4 роки поліційного догляду. 4-го мая С. В. Нечитайло виїхав з Київа.
<-> Холєра. Київське окружне управління доріг одержало повідомлення про два випадки слабування на холєру на Двіпрі. 4 мая в Катеринославському районі заслаб на холєру на берлині Гуревича, д. Соломаха. 5 мая о 7 годині вранці на пр. Амур заслаб робітник, якого зараз одправили в холєрний барак. 
<-> До одеської виставки. Міністерство доріг дозволило управлінню південно-західньої залізниці асігнувати 6.000 карб, на збудування павільона та на доставку експонатів на одеську виставку 1910 року. Павільон проектував інж. 3. Жураківський в російсько скандинавському стилі. В йому будуть улаштовані одділи шкільної справи, побуту служащих і ин. 
<-> 3 приюту „Яслі“. 10 вихованців приюту „Яслі“ звернулися до Його Величности з проханням дозволити їм вступити на військову службу в закаспійський залізничий баталіон. Хлопці ці мають 17—20 літ. Завідуючий приютом Гліко з приводу цього звернувся до київської губернської земської управи з проханням підтримати заходи згаданих вихованців „Яслі“; зазначаючи, що вони роспочали їх під його впливом. 
<-> 3 урядових наказів. Губернатор затвердив на посаду голови бердичівської земської управи податного інспектора д. М. І. Чеважевського. 
<-> В духовній академії в цім році, на підставі нового статута академій, мають залишити свої посади всі ті професорі, що прослужили більше, як ЗО літ. Таким чином київська академія позбавиться хутко таких своїх старіших професорів: автора відомої історії української літератури проф. М. І. Петрова (теорія словеености і чужоземної літератури), проф. С. Т. Голубева (раскол і сектантство), проф. В. Н. Малініна (російська мова і російська література), проф. К. Д. Попова (патрологія), проф. Н. М. Дроздова (латинська мова), проф. В. 3. Завитаєвича (російська і загальна історія) і проф. І. Н. Королькова (грецька мова). Крім того, зроблено буде ще деякі зміни в програмі навчання в академії: скасовано буде кафедру чужоземних літератур і засновано шість нових кафедр: три по історії церкви — візантійської, славянської і західньо-російської, дві по історії святого письма і, врешті, одна по патрології.
<-> Нарада в справі реформи церковної школи. Зараз в Петербурзі відбувається нарада в справі реформи церковної школи. На цю нараду од Київщини поїхали архирей Павел і Н. А. Білогорський. 
<-> Начальник краю через київського губернатора звернувся до міської управи з пропозіцією як найшвидче збудувати помешкання для учительського інституту, зазначаючи, що в тимчасовому помешканні інституту вчення не може як слід провадитися.
<-> Педагогичний музей. В Київі одержано відомости, що цими днями Його Величністю затвержено проект педагогичного музею, про заснування якого дбав д. С. С. Могилевцев.
<-> Знов холєра. На заводі Зайцева (Кирилівська вул.) заслаб один робітник. Своїми ознаками його хвороба дуже нагадувала холєру. Слабого одвезено до Олександрівської лікарні, де він й помер. Проф. Високович установив, що робітник і справді помер од холєри.
<-> Археологичні роскопки. Останніми днями спеціялисти-археологи розглядали уважно другу деревляну будівлю, одкопану на землі кн. Трубецької (на розі Трьохсвятительської і Володимирської вул.). На підставі тих частин будівлі, що одкопали до цього часу, пощастило скласти план її. Спеціялисти гадають, що це мусіла бути будівля, призначена для військового помешкання або для якогось складу. Обидві одкопані будівлі мають прикмети 17 або початку 18 віку. На роскопках знайдено чимало черепків скляної та глиняної посуди і мідяки „гроші" року 1731. Недавно роскопки на землі кн. Трубецької оглядав проф. М. С. Грушевський.
<-> В справі боротьби з холєрою. Після того, як було одержано звістку про слабування на холєру в бахмутському повіті (на Катеринославщині) і в полоцькому пов. (в Вітебщині), д. київський губернатор запропонував міській думі вжити всіх потрібних заходів, щоб не дати холєрі роспосюджуватися в Київі. 
<-> На окремій нараді, що відбулася цими днями під проводом голови київського з'їзда мирових суддів, і на якій розглядали питання про увільнення до строку вязнів, котрі відбувають кару в арештантських ротах, ухвалено дати змогу скористуватися цим законам 31 вязневі, скинувши їм 1/3 кари. Більшість цих вязнів відбуває кару за грабіжі, крадіжки і т. ин.
<-> Пошесні хвороби. За чає, з 25 апріля до 1 мая, в Київі та по його околицях були такі слабування на пошесні хвороби: на тиф заслабло 25 чол., на натуральну віспу — 5 чол., на дифтерит — 24 чол., на шкарлятину —12 чол., на кір — 8 чол. і на коклюш — 17 чол.
<-> Базарні ціни. 4 мая по київських базарах ціни на живність такі були: мнясо — 17 коп., філє — ЗО коп., телятин — 16 коп., свинина —18 коп., баранина — 20 коп., огірки — 25 коп. десяток, місячна редька — 2 коп. пучечок, салата — 8 коп. за 10 кущиків, щавіль — 4 коп. за хунт і яйця — 21 коп. десяток. 
<-> 3 Київщини. За пашпорти. Умансько-звенигородський з'їзд мирових посередників припоручив судовому слідчому 5 участка звенигородського повіту притягли до судової одповідальности колишнього педилівського волосного старшину Андрія Самійленка за розтрату пашпортів. Справа ця виникла так. Становий пристав 4 ст. звенигородського пов., (роблючи трус у селянина с. Моринець Андрія Демченка, знайшов у нього чистий пашпортний бланок. На допиті Андрій Демченко признавсь, що пашпорта йому приніс рідний брат Мусій, а той сказав, що бланка дав йому потайки старшина Самійленко, як він лагодивсь виїхати в Америку. Инші селяне, буцім бито, теж дістали такі пашпорти. Опісля цього було перевірено всі книги в повітовому казначействі і у волости і виявилось, що не вистачає 21 пашпорта.
<-> Клад. Цими днями в м —ку Ружині, сквирського повіту, в садибі М. Лондона, на чиншевій землі поміщика Злотницького робітниця, копаючи город, знайшла чимало стародавніх срібних грошей в ремінному мішечкові, що вже спорохнів. Є там австрійські, пруські та польські гроші 16 століття. Більших монет таких, як наші карбованці й полтинники — скілька десятків, а дрібніших — штук 500. Гроші в землі попсувались, але можна добре розібрати між ними гроші часів герцога пруського Альбрехта 1525 року, англійські гульдени Фердінанда II та польські гроші часів Сігізмунда Августа.
<-> 3 Волині. „Лікарство". В с. Княшнині померла селянка Марія Мазанек, 35 років, напившись трави „билини", якою вона хотіла позбавитися вагітности.
<-> 3 Поділля. Лихо од птиці. З с. Писарівки-Гулівецької нам пишуть: „Напало нас лихо, та ще й таке що трудно йому раду дати. По панських садках, та по придорожніх осокорах повиводилось сила ворон. Цілими хмарами налітають ворони на яровий хліб і нищуть його. А щоб шкідливих птахів знищити, то у нас на це не знайшлося ще ніякого способу. Мабуть не стало-б пороху зо всенького м-ка Калинівки, як би рушницями наші мисливці захтіли однадити сарану.
<-> Заробітки плата. „Гірка тепер поденщина нашим людям — скаржиться нам парубок з с. Писарівви-Гулівецької, вінницького повіту. Дадуть тобі оту нещасну сороківку (20 коп.), за цілий день і не знаєш, що і купити за неї. Не один з наших хлопців хотів би піти куди в город на службу, але кожному вириватися страшно. Страшно, бо бачать, що деякі з наших, що вже покуштували городських зарібків, таки додому вертаються і особливого добра не привозять, хіба тільки який недоношений панський піджак. Біда та й годі!“.
<-> 3 Холмщини. Холмська залізна дорога. Газети сповіщають, ніби гурт капіталистів просить у міністерства дозволу на акціонерне товариство, щоб прокласти нову залізну дорогу на Холмщині. Головна колія йтиме від австрійської гряниці через Замостє й Красноставу а од Красностава до Реіовець. Друга колія піде од Замостя на Грубешов і до Володимира-Волинського. 
<-> 3 Чернігівщини. Велика пожежа. 3-го мая в с. Анисові, чернігівського повіту, згоріло аж 17 клунь та одна хата. Діти в клуні смалили цигарки й звідтіля зайнялося.
<-> Курси. 1-го мая в Борзні одкрились земські щотоводні курси. Кінець їм буде 15 мая. 15 мая почнуться сельсько-господарські курси і скінчаться вони 1 іюля.
<-> 3 Полтавщини. Сельсько-господарське товариство. В с. Засуллі, лубенського повіту, цими днями засновують сельсько-господарське товариство, статут якого уже затвержено полтавським губернатором. Під ста тутом підписалось до 40 чоловіка селян, місцевий піп, участковий агроном. Щоб як найбільше приєднати членів до товариства, вступна плата встановлена — 50 коп. і річна членська вкладка теж 50 коп. Хто заплатить разом 10 карб., той буде членом назавше.
<-> Врожай буде. З с. Яресьок пишуть. Сього року в нашій околиці повинен бути врожай дуже добрий. Жито на зріст має вже більш чим у пояс чоловікові і починає викидати навіть колос. Яровина теж дуже добра. В де-яких місцях озимину доводилось скошувати та спашувати, бо починало через дощі підгнивати коло коріня. Садовина цвіла теж дуже рясно. 
<-> Трус у книгарні. В Кременчуці, в книжній крамниці Т. Каменецького зробили трус і забрали багато книжок. Після цього губернське начальство, на основі побільшеної охрани, закрило зовсім крамницю.
<-> 3 Харьківщини. Зменшують служащих. В управлінні південних („Южныхъ“) доріг зменшують штат служащих на цих залізних дорогах.
<-> 3 Катеринославщини. Висилка. Міністр внутрішніх справ звелів вислати з катеринославської губернії — бахприсяжного адвоката Грузенберга. „Од. Н.“ зауважують, що Грузенберг був виборщиком до перших двох Державних Дум. Окрім того йому заборонили в'їзд до столиці.
<-> Катеринославська виставка. Вчитель малювання А. З. Гаскевич, з г. Умані, посилає на катеринославську виставку малюнки українських меблів, моделі санок, возів, кафлів та инших селянських виробів усяких часів.
<-> 3 Херсонщини. Штраф на газету. Херсонський п. губернатор оштрафував редактора-видавця „Херсонской газеты" д. Рабіновича на 500 карб. з заміною арештом на три місяці. Кара ця впала на газету, як переказують „Од. Н.“, як передрук листа Л. Толстого до В. Короленка. Редактор штрафа не заплатив і сидить під арештом.
<-> Батько-звірь. У г. Миколаїві столяр Терновий знасилував свою рідну 12-літню дочку і довго жив з нею. Дівчина мовчала, бо боялась батька. Якось дізнались про це родичі і Тернового тепер арештовано.
