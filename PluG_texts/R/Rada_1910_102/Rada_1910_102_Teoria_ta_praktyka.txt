Теорія та практика.
Розглядаючи ту пошесть з'їздів, що довелось на тім тижні пережити Петербургові, не можна не звернути уваги на з'їзд по боротьбі з простітуцією. З формального боку закінчився він досить щасливо і тільки неприємно вражала відсутність тих, хто, здається, повинен був бути чи не найбільш зацікавлений працею з'їзду. Тепер, коли через кошмарне життя мешканців щасливої Росії, етична цінність людської індівідуальности зрівнялась з „нулем", роспуста та добровільна здеморалізованіеть страшенно поширились серед народа. Цей факт великої соціально-культурної ваги, бо свіжі сили нашого села, замість продуктивної плодотворної праці, віддають себе на поталу цьому Молохові сучасної цівілізації. Простітуція являється тим соціальним лихом, що має за собою вікову історію: з часів об'єднання окремих індівідуумів в людські корпорації простітуція, як засіб до життя і як продукт аморальних інстінктів у людини, набірає собі права горожанства і викликав проти себе ще в грецькім періоді ряд охоронних заходів з боку держави. Бажання всіх кращих умів світового прогресу винайти спосіб знищити цю соціальну кривду не дали ніяких справжніх наслідків, хоч теоретично вже давно вказали на инший устрій соціально-економичного укладу, як на єдиний певний засіб.
Корінь простітуції, безумовно, в несправедливих соціально-політичних відносинах (що дуже обережно зазначив голова з'їзду д. фон-Анреп в своїй промові), та обумовленій ними некультурности людського громадянства.
Резолюції з'їзду з домаганням скасування „домовъ терпимости" торкаються тільки тих форм, в які вилилась сучасна нам простітуція, але цілковито ігнорують причини цього сумного з'явища. Між тим, розгляда ти це з'явище можна тільки в звязку з загальним життям людськости.
„Я не Спиноза какой-нибудь, чтобы ногами кренделя выдьлываль", — каже один Чеховський персонаж. І власне, до такої поважної праці „вывдьлыванья кренделей" зводиться практичне втілення тих частково користних паліативів, на які звертає увагу з'їзд в своїх резолюціях: всі оті „інспектріси", „Маяки" може й користні установи, але з погляду на глибший корінь простітуції — це, безумовно, тільки паліативи. Про те в де-якій етичній вазі не можна одмовити всім цим заходам: вони піднімуть градус громадського інтересу до цього питання і повернуть течію громадської добродійности на нещасних „жертв общественнаго темперамента“.
Ми не залічуємо себе до категорії фаталістів та „чрезмЬрныхъ" скептиків з другого боку, але і не підносимося вище Архимеда і не силкуємося перекинути світ до гори ногами без точки опори. А цієї опори в нас і немає.
 С. Дорош.