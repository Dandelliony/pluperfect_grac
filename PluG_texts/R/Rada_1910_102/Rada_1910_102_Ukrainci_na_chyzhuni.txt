Украінці на чужині.
3 життя української коловії в Харбині. Українські інституції таки на території України пробувають в кращих умовах, ніж ті, що заснувалися
на чужині; їм ближче до Київа, звідки можна здобувати книжок, пієс, лекторів, артистів і т. ин. І в Харбині прийшло якось на думку запрохати з Київа до Харбина лектора по історії укр. літератури, а також для того, щоб познайомив він харбинських українців з сучасним життям на Вкраїні. Але виявилося, що така роскіш для харбинців занадто дорога. Таким чином, харбинські інституції мають велику шкоду через брак провідників. 
За три роки істнування українського клуба в Харбині діяльність його, врешті, зійшла ні нащо. Клуб не має навіть свого помешкання, а живе в сусідах. А тим часом діяльність його перших років лунала на увесь Схід. Успіх в праці клубу заохочував до роботи не тільки членів української колонії в Харбині, яких на самому початку пристало до організації більше, як 200 чоловіка, але й лінейні гуртки Кит. Вост. залізниці охоче взялися за улаштування усяких вечірок та вистав. Улаштування вистав на побільшення фонду памятника Т. Шевченкові великий вплив мало й на другі українські організації Далекого Сходу. Взагалі українських вистав було дуже багато і вони мали чималий успіх. 
Українські вистави й концерти одразу показували, що нова організація в Харбині має не аби яку силу й чимало людей, охочих до праці. Пізніше тільки виявилося, що деякі з цих „українськіх" діячів мали рекламну охоту до праці, а не ідейну! І треба сказати, що ця рекламна охота до української праці здобула де-кому „извЬстность" на всю округу. 
Українською літературою ці діячі не цікавляться. Траплялося бачити, що де-які аматори охоче заглядають в "Раду" тільки в одділ „Театр і музика", а харбінські любителі й цього не роблять. 
Але не вважаючи на це, треба сказати, що і ці діячі багато дуже положили праці і праця ця не пройшла марно. З народженням української організації, яка потім зробилася клубом, зібрались до купи ті українці, які шукали змоги бути користними українському рухові.
(Од власн. кор.).