ДОПИСИ.
(Од власн. кореспондентів).

ЗЛАТОПОЛЬСЬКА ВОЛОСТЬ, Чигиринського повіту (на Київщині). Поміч погорільцям. По селах нашої волоети, в октябрі і ноябрі, на сельських сходах було читано „бумагу“ од пана мирового про те, що 1 октября в селі Геленівці, Васильківського повіту, од пожару вигоріло 105 дворів з будівлями і всім майном і хлібом; що од цього постраждало около 500 душ, які зостались і голі і босі і терплять срашенну нужду, бо немае ні де перегріться, нічого з'їсти, або в що одягнуться— все забрав огонь. Було запрошення селян—громадян прийти на поміч бідолашним селянам-погорільцям: хто чим може, той те нехай жертвує. Громада не зосталась глухою до заклику до жертов — подаяння: давали й хлібом, і збіжжям, і грішми, —і таким чином набралось погорільцям (хліб і збіжжя переведені на гроші — продані) 96 кар. 61 коп., які 22 декабря і одіслані Мотовилівському старшині для видачі погорільцям. Наведену вище суму склали ось які громади: д.Каменоватка - 10 р., с.Юзефовка 11 р. 21 к., с.Листопадова 10 р., с.Межигорка —2 р. 15 к., с.Лип'янка 20 р. 50 к., е. Нечаєва 15 р. 12 к., с.Маслова —9 р. 35 к., с.Янополь — 11 р. 29 к. і с.Веселий-Кут —6 р. 99 к. Нічогого не зібрано тільки по м.Златополю і д.Розмові і то не через те, що селяне не хотіли що небудь дать, а через те, що тут старостам, бачте, „стидно було" піти по селі... Як би така чулість до чужого горя, яку проявила наша волость, була і по других місцях, бідні Геленовці скоро забули б своє горе, бо не дурно ж істнуе пословиця „з миру по нитці, а голому сорочка". Рука дающого не „оскудіє" а погорільцям, та ще проти зіми, всяка навіть і маленька поміч — в великій пригоді стане.
Г. КОНОТОП (на Чернігівщині). Проти Толстого . Інтересна „бесіда сь сектантами" відбулась у нас на 3-й і 4-й день Різдва, залі Комерційної школи. На цю „бесіду" приїхав з Почаїва місіонер ієроманах Филип, — як кажуть, щирий приятель о.о. Іліодора і Віталія. Народу явилось сила. Велика заля Комерційної школи була набита битком, через що багацько мусіло лишитись в коридорах. Після проспіваних церковним хором молитов „собесідованіе" відкрилось. На зібрання не прийшов ні один сектант. Місіонер зробив огляд головніших „заблужденій" штунди. Основним мотивом цієї „ бесіди“ була напасть на всіх тих, хто не визнає учення православної церкви. Провівши паралєль між сектантами перших віків христіянства і сучасною штундою, місіонер торкнувся і Льва Толстого. Цікаво, що підчас своєї 4-х годинної „бесіди" він ні одного разу не промовив імени Толстого без того, щоб не прикласти до його якого небудь епітету, як напр.: „єретик Толстой“, „безумец, гордєц". В такому дусі велась ця „бесіда". Де-хто з присутніх людей став в оборону Толстого. Але місіонер, вилаявши Толстого ще краще, висловив оборонцеві свою догану за уперте небажання розуміти його. Присутня юрба криками попрохала оборонця сісти на місце. Місіонер провадив далі казання, оборонець Толстого вийшов із залі, за ним другий, третій і т. д. Заля почала помітно пустіти і зосталось дуже мало. Аж тоді місіонер побачив, що далеко заїхав і поспішив закінчити "собесідованіе“, пообіцявши ще 28 го декабря розпочати його знову. Присутнім були роздані відомі „Почаєвські листки “, яких місіонер привіз з собою де-кілька скриньок, і народ почав розходитись. Цікаво, що в день похорону Л. Толстого в тій самій залі лунали промови иншого змісту, иншого напряму, промови безмежного жалю і туги по вмершім письменникові. На другий день 28 декабря „на собесідованіе" з'явились і штундисти. Після довгих суперечок на релігіознім грунті з одним із штундистів, останній заявив, що він дуже втомився і попрохав, щоб його замістив його „брат“ (одновірець) але місіонер на це не згодився і штунда покинула зібрання.