Музика на українській сцені. IV.
„Спектакли малорусской труппы съ каждымъ днемъ привлекаютъ къ себъ симпатіи всей публики", — писав в 1886 р. рецензент „Русскихъ Въдомостей" про труппу М. П. Старицького. „Репертуаръ этой труппы состоитъ исключительно изъ пьесъ народнаго характера, переполненныхъ задушевними малороссійскими пгпснями*). Вище ми говорили, що український театр родився, ріс і розвивався в музиці і пісні, що пісня й музика є неодірвана його частина. Більшість репертуару українського є пьєси з співами й музикою. Така природа укр. театра, таке його обличчя, примушують кожного орударя-хазяїна труппи мати, хоч поганенький, але все таки оркестр, діріжора та хор співців. Співи, прекрасні українські мелодії, приваблюють до себе всякого, хто їх почує, і заохочують публіку до українських вистав, про що й писав рецензент „Русск. Від.". Музичність укр. репертуара сама по собі й служить, висловлюючись фігурально „приманкою" публіки, широких мас, до театру, і цим завше користувались й користуються всякі „елеонти й елефанти" українського театру. Коли бачили вони, що серйозна драма не притягає у театр слухачів, то ставили комедію; як і комедії не наповняли каси, то брались за пьеси з співами, оперети та фарси, приснажуючи їх гопаком та дівертисментами. Тут же й вживалась иноді та безглузда та балаганна реклама (д. Шатковський у Саратові в ноябрі 1908 р.**), якою „до свідінія* почтеннійшей публики доводилось", як сказано в одній афіші, „что послі спектакля г.г. N. и А. будуть йміть честь демонстрировать спиритическіе сеансы" (?).—Инші ж антрепреньори, у яких ще совість не оглухла, невдачі матеріальні поясняли більш тим, що репертуар український занадто старий і всякому відомий, і через те — хто ж, мовляв, буде ходити на укр. вистави? Розуміючи справу таким чином, вони приймались поправляти цю помилку й одсталість—сідали й компонували яку-небудь злободневну душогубну драму, або оперету, або фарса, які б мусіли своєю новиною та сенсаційністю поліпшити фінансові справа труппи... Такі матеріалістичні імпульси до творчости були причиною того, що автори в своїх оцих драматичних творах, як ніхто, зважали на „естетичний смак та потреби місцевої публіки, одкидаючи цілком ту думку, що всякий артист повинен не спускатись до розвитку публіки en masse, а піднімати її до свого розвиненого рівня. Але що ж — попит викликає постачання це вже непереможний закон життя. Пишучи драму чи комедію, „писачі“ ці правом на авторство користувались „єдинолічно" й самовладно і ні з ким, крім публіки, не рахувались. А от, як його бути з оперетою? — Це ж така форма сценичного твору, яка необхідно потрібує музики. Треба ж її десь взяти; треба ж її на голоси та струменти покласти... І тут драматург український увіходив в згоду з... діріжором оркестра труппи й користувався його музичністю та компетентністю в справі утворення української музики до українського сценичного твору. Раніш ми говорили, що драматурги українські, що до музики в своїх п‘есах ділились на три категорії: одні були індіферентні до цих питаннів, другі—самі компонували музику, а треті—звертались за допомогою в цій справі до людей досвідчених. Але всі вони, ці драматурги, й особливо антрепреньори, що ставили їхні п'єси, в музичних справах ніколи не обходились без участи того, хто цю музику перетворював й пристосовував до практичного виконання в театрі—без д.д діріжорів українських трупп. Хоч би й сам драматург був компилятором музики до своєї п'єси, то і в такому разі не обходилось діло без діріжора. Такий „композиторъ", як наші драматурги, вмів тільки підібрати мелодію до тексту п‘еси... Решта ж процесу „творчости" музичної — гармонізація й оркестрація — було вище їхнього уміння і його мусів доробляти діріжор теї труппи, де був сам автор, або де вперше п'єса з цею музикою виставлялась. Діріжор укр. труппи, і ніхто більше, зробив усе те з музики, що ми чуємо тепер на українській сцені Це всякому, хто має які стосунки з театральним миром, відомо. И навіть сами антрепреньори цінують тепер діріжорів, зважаючи на те, хто з них більше має своїх музичних праць для театра та нот для оркестри взагалі. І в цій фракції театр, української справи, „в фракції музичних справ", повторювались ті ж закони трансформації, що і в цілих труппах. Як кожний суфльор мріяв про те, щоб зробитись антрепреньором і через це запасався п'єсами, так і всякий оркестрант мріяв зробитись діріжором труппи і через те ж списував клявіри. За виходом діріжора, на його місце ставав здебільшого той, у кого були ноти, а не той, хто умів дірігувати. Коли ж попадав за пульт такий, що знав трохи більше, ніж грати партію свого струменту, а нот не мав, то він мусів сідати й, відповідно силам свого оркрестрику, компонувати по мелодії 1-ї скрипки, або голосу, музику для цілого оркестру та хора. Нема чого й казати, що кожний з таких „творців" вносив у музику цю багато свого „індівідуального", підчас мало гармонійного та складного, з помилками та дикою оркестраціею — взагалі ж безнадійно ділетантського. Підчас й самі д.д. антрепреньори, які мали на своєму віку й досвідчених діріжорів і які вважали себе компетентними у всіх спеціальностях театральних, „допомагали" такому діріжору-композитору своїми вказівками, як і де треба оркеструвати, чи тромбонові, чи клярнетові, чи барабанові грати. Діріжор-гармоніста мусів, иноді й против своєї волі, уваги пана хлібодавця приймати до виконання. Нам відомо скілько таких фактів. Діріжор одної труппи згармонізував для оркестру пісню: „Коли б мені, Господи, неділі діждати" з квінт-секстакордом на ферматі (діждати). Така гармонізація здалась д. орударю труппи дуже хитроумною і страшенно невдалою. Модуляції через квінтсекстакорд в e-moll уші його просвіщені ніяк не могли пережувати. Вилаяв він добре maestr-a за неумілість й велів переробити „без всяких там видумок". Діріжор мусів скоритись... Відомий нам і такий факт, коли діріжор лірічний момент з якоїсь пісні оркестрував по еправедливости на деревяні та струнні струменти. Але хазяїн труппи, у якого були видимо волові барабанні перепонки, велів переструментувати це місто для міді та барабанів (?). „Що ви мені делікатеси розводите з вашими скрипками-пискухами? Треба барабанів та труб більше! Більш шуму: так публіка любить!",— кричав він на діріжора. Нам відомі й такі жанрові картини з життя українських трупп і з сфери утворення укр. театр. пьєс з музикою. Трупна укр. забралась куди-небудь в Крижополь, або в Опошню. Зборів нема та й нема. Всі сумують... Одного гарного ранку приносять антрепреньорові з почти від цензурного комітету з надписом:"кь представленію безусловно дозволяється" оперетку, що написав він рік тому назад. В голові антрепреньора родиться цілий сніп всяких планів, і він ожива духом. Де ж таки: й сенсаційність постановки нового, та ще й свого твору, й великі афіші з розмаїтою рекламою, підношення, овації й т. и. А головне — повна каса. Але на мить, на одну мить, чоло його захмарило: „як же бути? оперетку ставити, коли нема до неї музики. Що ж його робити? писати і просити М. В. Лисенка, щоб написав. Та й чи ж згодиться? Коли може бути? — А як і напише, то хіба так, як нам треба, як ми уміємо виконувати... Ні, краще обійдемось сами. Є у нас Самуїл Мойсеєвич. Він не гірше зробить від самого славнозвісного музики. Гайда до Самуїла!" — Через скілька хвилин фігура антрепреньора — автора з'являється у „номері" діріжора оркестра, Самуїла Мойсеєвича. — „Здоровенькі були, Самуїле Мойсієвичу! З суботою вас!" — вітається який небудь Гаркун-Задунайський. „А як ви думаєте, чи не поставити б нам яку-небудь новеньку оперетку"? Почему ж і не поставить, колі она дасть сбор“, — відповідав Самуїл на „чистій" українській мові. — "Да гдє же її взять, ету новенькую оперетку? - Е, добродію, та у мене еьогодня свято: ось у мене, бачте, є, — тільки що одержав з цензури... моя власна оперетка. Чудова річ! Вона, знаєте, буде мати великий успіх, — одповідає автор, виймаючи з кишені цензурований примірник оперетки. „Тільки... тільки до неї нема музики, Самуїле Мойсієвичу! Може б ви взялись її скомпонувати. Я й сам вам, в чім можу, допоможу. Ось, дивіться. Коди я писав оце аріозо Гнилиці, то мені так і вчувалась прекрасна мелодія українська, знаєте, ота сама, що співають на неї „Дівка в сінях стояла". А оцей хор парубків з початку 2-ої дії можна покласти на голос пісні: „Чоботи, чоботи ви мої". Вийде чудово! — А хор мішаний в кінці III акту можна закінчити гопаком. То ви тут уже самі підберіть. Вийде чудовий фінал! У нас же, знаєте, попихач Сагайдачний добре таки утинає гопака. Можна буде попросити його потанцювати в цьому місті ногами вгору, на руках. О, він майстер на це! — Буде надзвичайно ефектно. Пьєса здобуде слави і буде давати добрі збори. А це, знаєте, добродію, не вадить ні мені, ні вам. Хе-хе-хе! А там, після вистави, сходимо „кудись" та... та теє, як його... винця й сікерику з вами... Хе-хе!", - лепетує Гаркун-Задунайський. - Да, ето очінь не трудно, конечно, написать малоросійськую оперетку. Раз йлюнуть. Я уже пісаль і ноти свої імею, — відповідає діріжор, роздивляючись примірник, що приніс з собою автор. — Тольки вот здесь, —вот відіте — єсть тріо: Гніліца, Гана та Спирид. Ето, знаєте, немного будеть трудновато... З песні, знаєте, трудно тріо здєлать. - Е, що ви говорите, Самуїле Мойсієвичу (чи Франце Вільгельмовичу або що)? Це ви так говорите. Я знаю, —ви настоящий maestro, за пояс заткнете самого фахового музику. Це ви тільки так колінкоритесь... Але... не турбуйтесь... Я знаю, чого вам хочеться. Нічого, не турбуйтесь. Так от же хай буде так: з першої вистави я обіцяю вам 1/5 чистого збору і 1/20 — з слідуючих... Помиримось. Ми люде свої. А про те тріо, що ви казали, то теж не турбуйтеся: я пришлю до вас одного чоловічка, що багато знає пісень українських,- бо ви ж таки не знаєте їх — Гобрікова, декоратора. Він дуже талановита людина. Ось учора він, сидючи за фісгармонією в уборній, так чудесно підібрав музику до віршів: „Ходить гарбуз по городу". Так він вам й допоможе. Я зараз пришлю його до вас. Але тільки ви, дорогий Самуїле Мойсієвичу, не помисліть часами одмовлятись і, будь ласка, сьогодні-ж сідайте до роботи. Щоб через тиждень можна було вже й ставити оперетку цю. Я, навіть, зараз же біжу в тіпографію й заказую анонси". Добродій діріжор бере новий твір свого патрона радий, що зробив комерцію. - Через тиждень оперетка, який небудь: „Запорожський скарб" вже готовий, йде на сцені з великим успіхом і дає добрі заробітки. Композітор в музиці до неї не тільки використав мелодії, що дав йому сам автор і які знав декоратор Гобріков, а і додав до неї багато своєї власної „малоросійської музики". - Оперета йде, збори дає; антрепреньор — автор що разу видумує й додає до неї нові режисьорські фокуси: то дивовижні танці, то лазіння актьорів по сцені раком і т. и. Публіка тішиться й, виходючи з театру, каже: „Ну, та й веселий народ отці малороси! Чуть животики не полопали од реготу!“ — Антрепреньор добре заробив; діріжор зробив теж не погану комерцію. Всі раді. І їдуть з Крижополя куди небудь далі показувати на ганьбу української штуки свою „диво оперетку", добувати слави й шани українському театру, на радість ворогам та собі на повні кишені! К. Стеценко.