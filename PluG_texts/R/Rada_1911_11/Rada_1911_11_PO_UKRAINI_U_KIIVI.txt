ПО УКРАІНІ.
У КИІВІ.
 - В українському клубі сьогодні чергова танцювальна вечірка. Завтра музикально-вокальна вечірка.
 - Святкування 50 літніх роковин з дня смерти Т. Г. Шевченка. Академія Художеств та Академія Наук захожуються вкупі святкувати в Петербурзі 50-літню річницю смерти Т. Г. Шевченка. Маючи на думці під час цього святкування улаштувати виставу Шевченкових малюнків, упорядчики вистави звернулися до де-яких видатніших київських коллекціонерів та впливових особ з проханням вислати до Петербургу по змозі всі артистичні твори Т. Шевченка, які знайдуться у Київі.
 - Хворість І. В. Лучицького. Несподівано занедужав член Державної Думи Іван Васильевич Лучицький, що пробуває тепер в Київі.
 - Приказ київського губернатора по київській поліції. П. губернатор видав по київській поліції приказ, в якому, нагадавши про тимчасову заборону ради міністрів влаштовувати зібрання і сходки по вищих школах, радить поліції вживати всіх вказаних законом засобів, коли буде порушуватись ця заборона. Поліція повинна припинити сходку, взнавши про неї хоч би й не од начальства школи. Участиків переписувати, щоб потім притягти до одповідальности.
 - Вибори по бульварному участку. Сьогодні одбудуться нові вибори в городську думу по бульварному участку. Новодумська группа виставляє кандидатами таких особ: 1) Керсновський, Станислав Костянтинович, лікарь; 2) Козинцов, Миколай Миколаєвич, лісовод; 3) Лессіш, Степан Францович, садовод; 4) Овчіинніков, Володимир Павлович, купець; 5) Ростропович, Михайло Миколаєвич, домовласник; 6) Рожанський, Аполінарій Миколаєвич, інженер-технолог; 7) Ячницький, Володимир Іванович, присяжний адвокат. Порядок виборів такий. З 11 до 2-х год. дня в залі київ, городської думи будуть перевіряти права виборців і видавати входні білети на вечірнє виборче зібрання. Окрім того будуть намічати кандидатів, подаючи передвиборчі записки з найменням кандидатів в гласні. Окрім того входні білети будуть видавати від б до 6 1/2 вечора. Ввечері буде виборче зібрання, яке почнеться рівно в 7 год. Особ, які спізняться, в виборчу залу не пускатимуть. Довіренності, накази і посвідчення, що подавались при перших виборах, годящі й для цих виборів, за винятком тих, які київське губернське по городським справам присутствіє признало незаконними. Київське губ. присутствіє роз'яснило, що в будучих виборах можуть брати участь і ті виборці, які не внесли оціночного збору за 1910 рік, але не мають права ті, за якими числяться недоїмки за півроку до 1910 року.
Додаткові вибори по печерському участку. Вчора одбулися додаткові вибори по печерському участку. Гласним вибрано К. К. Лісова, з кандидатом І. С. Хрякова. Обидва з списка новодумців.
 - Засідання т-ва київських лікарів. Сьогодня в авдіторії № 8, в 8 г. вечора одбудеться чергове засідання т-ва київських лікарів (секції хвороб уха, горла і носа).
 - Завтра закривається виставка картин художників — киян в університеті св.Володимира.
 - Штраф на С. В. Брикіна. Присутствіє городської управи, по докладу завідуючого городським театром члена управи Кіха, постановило оштрафувати антрепренера городського театра С. В. Брикіна на 50 карб, за те, що 2 января вечірній спектакль почато на 45 хв. пізніше, ніж треба.
 - В порайонному комітеті. Вчора одбулося засідання київського порайонного комітету по регулірованню масових зал.-дорожніх перевозок; на засіданні обмірковувалась справа про пряму дорогу Одеса — Дальній Восток через Іркутськ. 
 - Фабрика пластинок. В Київі заклалось товариство під фірмою „Общество Экстрафонь" для виробу грамофонних пластинок. Вироб починається з 1911 року у власному фабричному будинку на Шулявці. Власники фабрики Г. І. Іиндржишек і берлинський фабрикант Е. Гессе.
 - Снігові замети на зал. дорогах. Хуртовина, яка почалася в 6 год. вечора 13 января, захопила велику теріторію і лютувала до вчорашнього ранку. Йшов густий сніг при великому вітрі. Поїзди раз-у-раз мусіли ставати від великого вітру, який наносив кучугури снігу. Дорожні майстри майже всіх участків набірали з сел величезні партії робітників, які працювали над розчисткою колії всю добу. Завірюха обіймала: київську, курську, полтавську, київо-сарнинську, головну до Одеси, уманську, елисаветградську, фастівську і новоселицьку лінії. Особливо сильна завірюха на елисаветградській лінії. Не обішлоеь без людських жертв. На ст. Казатин робітник А. Штука за хуртовиною не помітив поїзда і попав під паровоз.
 - Безправні. Позавчора в подільському уч. арештовано 21 д. євреїв, що не мають права жити в Київі. їх висилають на місця прописки.
 - Холера на Київщині. В санітарно-лікарське бюро при київській губ. земській управі з 10 по 13 января надійшли від земських участкових лікарів повідомлення про 5 нових слабувань на холеру.
 - 3 Київщини. Тиф. В бердичівському повіті шириться пошесть сипного тифу. В одному тільки селі Юрівці за останні дні занедужало 28 душ.
 - 3 Волині. Контрабанда. З Кременця повідомляють, що на Волині за останнє пятиліття дуже поширилась контрабанда. Контрабандою промишляють чоловіки й жінки.
 - Судові справи. 12 января в Житомірі сесія київської судової палати почала розбірати справу 62-х селян села Річиці, ровенського повіту, яких обвинувачують за аграрні заколоти. Оборонцями присяжі повірені — Мануков, Гендельман та Муравицький.
 - За вирубаний ліс. В декабрі місяці минулого року в житомірському окружному суді розглядали справу селян Малих—Мошковець, житомирського повіту, які позивали наслідкиків Федора Терещенка за вирубаний на їх сінокосі ліс на 15.000 карб. Окружний суд присудив, щоб Терещенки повернули селянам 15.000 карб
 - 3 Поділля. Боротьба крамарів з сельськими кооперативами. З с. Ганнівки, ушицьк. пов., до „Подолянина" пишуть: Уже 3 місяці як в Ганнівці торгує потребительська крамниця. Діло йде гарно. Це дуже не подобається приватним крамарям і вони пускаються на все, щоб тільки задушити потребительську крамницю: спершу конкуренцією цін на товари, а як це нічого не помогло, стали погрожувати вислати членів товариства з села, підпалити крамницю, а на воротях одного з членів було написано вуглем, що його спалять живого. Коли ж і це нічого не пособило, вони почали агітувати проти товариства, підпоювати крикунів, які стали доказувати, що товариство наживається з селян і таке инше. Після цеї агітації сельський сход зробив таку постанову, щоб товариство платило сельській громаді по 30 карб., а як не заплатять, то крамницю закриють. Товариство таки не платить грошей, і крикуни думають взятись за „ доноси". Але всі їх нечесні заходи проти крамниці — нікчемні, бо зерно кооперації попало на добрий ґрунт.
 - 3 Полтавщини. Духовний концерт. Наш кореспондент пише з Полтави, що там улаштовують духовний концерт під керуванням відомого в Полтаві вчителя співів д-ія Попадіча. Виручені з цього концерту гроші мають піти на допомогу потерпівшим від землетрусу переселенцям з Полтавщини, Ініціятором вечора сам д. Попадіч.
 - Нова цукроварня. Незабаром в м.Яготииі одкривають цукроварню графа Мусін-Пушкіна. Уже почали заорендовувати землі під буряки; за десятину платять 40 —42 карб. на рік.
 - Аматорська вистава. В Лубнях знову, опісля літнього роспаду, склався аматорський гурток, в який увійшли на цей раз цілком люде з „истинно-русской“ маркою, або „тоже малороссы" и союзницького походження. Тут є і бухгалтер губ. відділу „с. р. н." и й инші подібні людці. В неділю 10 января вони виставляли історичну драму В. Грінченка „ Степовий гість". Треба тілько дивуватись тому нахабству "аматорів", що не розуміючи не тілько драматичної умілости, а навіть української мови як слід, беруться за виконання на сцені таких драм, як „Степовий гість". Грали прямо таки недотепно і тілько псувала вражіння глядачів.
 - Непорозуміння. Перед Новим роком лубенські союзники замовили надто запізно свою газетку „ Благовість“ в манастирській друкарні і завідуючий друкарнею відмовився, за браком часу, видрукувать її в призначений час. Голова „с. р. н.“ поскаржився полтавському п. губернаторові, а останній телеграфно запитав архимандрита, на підставі чого відмовляються „робить" газету „с. р. н.“? Знято цілу бучу й обвинувачено завідуючого друкарнею, старенького дідуся, також союзника, в анархизмі, комунизмі й иншому. Трохи під суд його не віддали і примусили газету друкувать як найшвидче. Отаке діється в Лубнях!
 - 3 Катеринославщини. Пожежа. В Олександрійську недавно була велика пожежа. Згоріла нова гостиииця „Россія". Втрати 200.000 карб.
 - Справа пристава Дементьєва. 11-го января в катеринославській судовій палаті розглядали справу станового пристава Дементьєва, урядника Шевцева та трьох козаків; їх обвинувачували за вимагання грошей та катування селян Володимировки, верхнєдніпр. повіту. Діло було так: У поміщика Білокриса сельськяй хлопчик викопав деревце. Поміщик про це послав записку приставу, щоб він приїхав з козаками. Пристав і козаки приїхали. Білокрис добре їх почастував. Після цього пристав наказав старості прикликати селян. З поля прийшло 12 селян. Пристав домагався, щоб вони виказали „злодія". Селяне не знали, — хто вкрав деревце. Після цього пристав наказав бити селян. Сам пристав брав участь в екзекуції з голою шаблею. Після всього селян „попарно“ повели в село Троїцьке і там їх пустили, але пристав взяв з них підписку, що їх ніхто не бив. Палата засудила Дементьєва і козаків на 2 місяці в тюрму, а Шевцова — на місяць. Після того, як Дементьєва потягли під суд за катування, його було призначено начальником тобольської каторжної тюрми.
 - Ялинка для дітей. З ініціятиви начальника нижнє-дніпровських майстерень С. І. Данилевського, який дав 25 руб., служащими та робітниками цих майстерень була впрорядкована в помешканні столової „ялинка" з подарунками для дітей. Зважаючи на дуже велике число дітей, (1.125) вона була розділена на два дні, а саме —на 6 і 9; плата з дітей була 10 коп., але багато було зовсім безплатно. Аматорами виставлено було водевіль: „Як вони женихалися", потім дитячий хор співав українських пісень, а діти декламували. Далі були танці для дітей, а увечері для дорослих. На впорядкування ялинки пішло більше 200 карб. Це гроші, які зароблено було попередніми виставами.