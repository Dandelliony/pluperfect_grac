Про з'ізд представників церковних шкіл.
У Київі відбувається тепер з'їзд представників церковних шкіл Київської єпархії. На з'їзд прибули повітові „наблюдателі" й предсідателі повітових шкільних комісій. А де ж учителі церковних шкіл? Іх, очевидно, „забули" запрохати на з'їзд, щоб не було „крамольного елементу". Це—велика помилка тих, хто скликав цей з'їзд. Не можна рішати ніякої справи без хазяїна, а хазяїном школи, хоч і церковної, є учитель. Як не пригнічені учителі церковних шкіл, як і не бракує прав, свідомости й освіти, а проте вони найблизче стоять до народу й його потреб. Учителі могли б сказати авторитетне й справедливе слово про болячки сучасної церковної школи й про те, як їх вигоїти. Шкільно-церковна бюрократія, що зібралась на цей з'їзд, спроможеться тільти на філіпіки проти земства і на скарги про занепад релігійности серед народу. Така праця ніякої користи церковній школі не принесе. Єпископ уманський Димитрій, одкриваючи з'їзд, сказав, між иншим, що церковно-шкільні з'їзди особливо необхідні тепер, коли перед церковною школою стоїть сила питаннь, одне складніше другого, й коли на чергу поставлено питання про саме істнування цього типу шкіл у будучности. Думка цілком справедлива. Справді, істнування церковної школи тепер небезпечне, причім небезпека загрожує не стільки з боку уряду й Думи, скільки з боку самої людности, що отверто виявляє своє незадоволення церковною школою. З цього боку на церковну школу наступає справжня небезпека, й над цим питанням з'їзд мав би особливо задуматись. Мав би... Але в дійсности того не буде. Коли б на з'їзді в потрібній мірі був представлений учительський елемент, тоді це питання справді було б освітлене як слід. Було б вияснено, що церковні школи містяться в неможливих будинках, де діти застужуються й дістають усякі хвороби; що програми церковних шкіл, перегружені церковністю, не відповідають ні обставинам, ні потребам сучасного селянського життя; що наука в церковних школах викладається незрозумілою для дітей російською мовою, часом настільки покаліченою, що й природній великорос її не зрозумів би; що учителі церковних шкіл, через свою неосвіченність і незабезпеченність, не можуть добре виконувати взяті на себе обовязки; що всякі „наблюдателі“, „предсідателі" й „попечителі" своїм втручанням значно гальмують шкільну справу. Загалом, багато дечого було б вияснено, а, може, проти багатьох болячок було б знайдено й ліки, коли б з'їзд було організовано більш демократично. А тепер—погомонять і роз'їдуться. Ми ні слова не сказали б про цей з'їзд, коли б знали, що церковна школа на Україні не сьогодня—завтра перестане істнувати. Але ми знаємо, що в дійсности справа стоїть далеко не так: ця школа ще проістнує довгий час і через неї ще пройде не одне дитяче покоління. Тому далеко не однаково, чи зостанеться церковна школа й надалі в „первобитном состоянії", чи буде внесено в її організацію деякі позитивні зміни. Через те не можна пройти без уваги й мимо теперішнього з'їзду. На жаль, про нього можна тільки сказати: яка добра ідея й як зле її виконано! Загалом з їзд відбувається в якійсь дуже таємничій обстанові. Співробітників газет на засідання з'їзду не пусскають, постанови з їзду переховуються в великім секреті. Можна подумати, що на з'їзді обмірковується не загальногромадське питання, а план якогось стратегичного походу... Конспірація цілком незрозуміла й неслушна.