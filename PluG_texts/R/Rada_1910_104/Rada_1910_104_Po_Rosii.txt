ПО РОСІІ—Сенат і адміністрація. Депутат Єгоров одержав од повіренних робітників Очерського заводу, пермської губернії, телеграму про те, що „робочих примушують брати землю по числу ревизьких душ, не чекаючи остаточного вирішення сенату". Справа ця дуже добре характеризує відношення „автономної" місцевої адміністрації до постанов сенату. Після того, як робітникам об'явили про закриття заводу, місцеві власти приступили до наділення гірно-заводських робочих землею на підставі закону 1862 року, але хотіли наділити по числу ревизських душ. Робітники ж хотять, щоб наділили по числу істнуючих душ, зазначаючи, що з 1862 року число душ дуже зросло. Сенат рішив справу на користь робочих. Пермське губернське правління знову зняло справу і сенат вдруге рішив справу на користь робітників. Не зважаючи на це, як видно з телеграми, місцева адміністрація примушує робітників брати землю по числу ревизських душ,                                                                                      (Рѣчь). — Бунт „ смертників. З Красноярську „У. Р.“ телеграфують: присуджені до смертної кари Петров, і брати Годубенки ввечері в Троїцько-Савській тюрмі напали на надзирателя, відняли револьвера з патронами, приголомшили другого надзирателя і кинулися втікати з камери до муру. Часовий вистрелив і вбив молодшого Голубенка. Старший Голубенко і Петров почали одстрілюватися. Петрова ранили. Голубенко запершись в камері застрелився сам. — Провідники. З Ялти пишуть „В. В.“, що там недавно один з місцевих провідників напав на дівчину Олену Гіліну і намагався її знасилувати. Було це на горі по дорозі на дачу Блонден. Дівчина вирвалася од поганця і сховалася в кущах. Провідник шукав і не міг знайти дівчини. Поліція його відшукала і арештувала. — Ревизія графа Палена. Ще до Великодня, пишуть „У. Р.“, (граф Пален прохав раду міністрів дозволити оповістити про працю ревизії. На його думку оголошення це необхідне, бо розслідування викрило, що вся історія управління Туркестанським кра-м повна фактів нехтування місцевих інтересів. Це призвело до повного занепаду цієї багатої країни. Головно управляючий землеустройством призначив свою ревизію, яка провіряла данні, добуті ревизією Палена. Ця комісія найшла що ревизія Палена помиляється. Рада міністрів постановила, що праця ревизії графа Палена не може бути оголошена. Про наслідки ревизії не можна говорити нікому, навіть чинам законодатних палат Державної Думи і Ради.