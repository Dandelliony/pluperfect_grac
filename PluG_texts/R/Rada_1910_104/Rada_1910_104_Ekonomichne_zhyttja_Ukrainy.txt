Економичне життя України. Діяльність сельсько-господарських товариств.Сельсько-господарські товариства постарому все дбають найбільше про розвиток і піднесення господарства як своїх членів, так і всіх селян-хліборобів. З останніх опублікованих звідомлень цих товариств найбільше звертають на себе увагу такі: Тимківський сельсько - господарський гурток, на Поділлі, зважаючи на культурні потреби місцевих селян, прохає відкрити в селі Тимкові народній дім; прохання це вже подано, кому слід. Опріч того, гурток засновує позичкове товариство дрібного типу, де селяне могли б позичати дуже дрібні суми й на дуже короткий час. Нарешті, гурток цеї осени думає приступити до скупки селянського хліба, для чого він прохає у казни 2000 карб , щоб було з чого видавати селянам позички під ссипаний хліб. Другий Подільський сельсько-господарський гурток, Сербянський, одкрився в початку 1908 р, при 10 членах, а тепер членів у гуртку є вже 20. За цей час гурток ухвалив дуже багато важних постанов: поставити магазин для товариської ссипки хліба, дістати віялку для очистки насіння й 11-рядкову сіялку, купити залізну тарілкову качалку, купити кишку для рятування здутої худоби й давати її членам гуртка безплатно, спорядити в Сербах сельсько-господарську виставку, зробити пар не пізніше 15 мая й засіяти його рядковою сіялкою та добірним насінням. Де-які з цих постанов уже здійснено, а де-які буде здійснено незабаром. Так, напр., гурткова віялка-сортовка вичистила 1.800 пудів насіння, а куплена качалка зробила 24 1 / 2 морги. Опріч того гурток упорядкував у Сербах 5 народніх лекцій: про хліборобство, сіяні трави, садівництво, кооперацію, хутірське господарство то-що. Шкода тільки, що в звідомленні гуртка не зазначено, якою мовою читались ті лекції. На Чернігівщині дуже жваву діяльність проявляє Ново-Басанське сельсько-господарське товариство (в козелецькім повіті). Воно завело для загального користування породистих завідчиків поліпшених курей, одкрило сельсько-господарський склад, з якого людям на льготних умовах продавалось усяке хліборобське знаряддя, впорядкувало виставку, завело учебну ткацьку майстерню з поліпшеними станками й т.  д. Така широка діяльність не могла не здобути товариству симпатій місцевої людности, й дійсно, місцеві хлібороби дуже прихильно ставляться до товариства,