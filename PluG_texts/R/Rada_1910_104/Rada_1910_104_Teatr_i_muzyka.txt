Театр і музика.
— Чернігівський театр. Товариство артистів труппи М. Садовського, що зараз грає в Чернігові на Валу, в літньому театрі, роспочало вистави дуже добре. На першій виставі—„Галька", — театр був переповнений, але де далі то все менше вчащають до театру; очевидячки спричинився тому і невдало ведений репертуар. Труппа замісць комедій і співочих пієс, почала виставляти драми „Безталанну", „Нещасне кохання", що цілком очевидячки не відповідає весняному настрію публіки. 
Часом трапляється і не досить щасливий поділ ролів; незначні актьори грають великі ролі і, звичайно, не спроможні дати того, чого ждуть  глядачі і що треба дати. Н. Д. 
— Концерти. Сьогодня, 8 мая, й завтра, 9 мая, в цирку Нірро-Рalaсе відбудуться концерти відомої співачки Єрмоленко-Южиної. В концертах беруть також участь артисти Д. Южін (тенор) і Г. Макріді (фортепіано). Між иншим, на концертах буде виконано де-що з відомих „Пісень каторги", зібраних шведським композітором Гартевельдом. Білети в касі цирку. 
—„ Сатана". Драматична цензура дозволила до вистави драму єврейського письменника Якова Гордіна в українському перекладі В. Дубровського. 
— Українська труппа в Одесі. В літньому театрі товариства Тверезости („Малий Театртъ"), грає українська труппа; в ній є такі артистки й артисти: д-ки Козловська, Німченко, Петровська, Квітка та д.д. Шевченко, Літвиненко, Кіндратович, Сивий. Розпочались спектаклі цими днями „Наталкою Полтавкою".


