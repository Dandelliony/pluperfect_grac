УРСР.
Обслідування посушливих районів. 
У вівторок із Харкова виїздить організована Союзним та Українським комісаріятами роб.-селянської інспекції спеціяльна експедиція, в складі членів ЦК КП(б)У, робітників інспекції та спеціялістів-агрономів для обслідування та вивчення посушливих районів України. В першу чергу експедиція відвідає Миколаївську та Мелітопольську округи, як найбільш посушливі. Експедиції доручено з'ясувати на місці, яких заходів необхідно вжити—як агротехнічних, так і в галузі сільсько-господарчої політики, щоб оздоровити недорідні райони.
Врегулювання умов наймання батраків. 
Президія ВУРПС прийняла проект інструкції про порядок вживання постанови Раднаркому про врегулювання умов підсобної найманої праці в селянських господарствах. Згідно з проектом, умови наймання батраків (наймитів) встановлюються по добровільній взаємній письмовій згоді того, хто наймає, й того, хто наймається, або профспілкою від їхнього імени. Сільрада, реєструючи угоду, не має права вносити до неї якісь зміни, або відмовлюватись від реєстрації. Угода не може робити гіршим стан наймита, в порівнанні з умовами, встановленими тимчасовими правилами, що видано Союзним Раднаркомом. Заробітня платня наймита не повинна бути низчою від встановленого Наркомпраці для даної місцевости мінімума. Про скасування угоди до терміну найматель повинен повідомити сільраду.
До справи „дільців“ Дніпровського заводу. 
Справу запрошено у ВУЦВК. 
Президія ВУЦВК'у припинила виконання вироку засудженим до розстрілу сесією найвищого суду у Катеринославі по справі окономічного шпіонажу. Справу запрошено у ВУЦВК.
Фабрикація фальшованих профбілетів. 
Закінчено в Миколаєві слідство по ділу фабрикації фальшованих профбілетів. Бланки цих білетів крав у учпрофсожі член останнього Комарницький. Останній визнав себе винним, що продавав фальшиві білети нетрудовому елементові. Учпрофсож звернувся у прокуратуру, прохаючи зробити процес показовим, призначити засідання суду на продукційному підприємстві.
З‘ізд селькорів Киівщини. 
Відкрився пристосований до ювілею „Радянського Села“ з'їзд селькорів Киівщини. Редактор газети у вступному слові, торкнувшись наслідків роботи, вказав на великий успіх та великі досягнення 1000 селянських кореспондентів. В почесну президію обрано т. т. Сталіна, Крупську, Бухаріна, Ульянову, Петровського, Кагановича, Чубаря. Надіслано привітання ЦК КІІ(б)У, ВУЦВКові, „Правді“, китайським робітникам та селянам. З великим докладом про завдання преси виступив зам. завідувателя відділом преси ЦК КП[б]У тов. Нюренберг, вказавши на намір центрального комітету партії перетворити „Радянське Село“ у центральну масову газету, перевівши її до Харкова.
Стан приватнього торгапарату. 
На всеукраїнському з'їзді внутрішньої торгівлі, виявилося, що стан приватнього торговельного капіталу на Україні лишається неурегульованим. Фінансові органи, комгоспи не змінили ще своєї політики відносно приватніх торговців. Останні не мають значних ко- . штів, але й їх бояться пускати в обіг. У деяких округах трести, а також державні торговельні організації почали вже кредитувати товарами приватніх торговців. 