Ювілей спілки Робітземлісу.
П'ятиріччя існування спілки.
Цими днями (27 червня) спілка Робітземлісу буде святкувати перше п'ятиріччя свого існування. 
Минуле спілки Робітземлісу не багате яскравими епізодами. П'ять років її існування—це шукання певних шляхів і методів по організації та обслуговуванню робітників землі й лісу. Хоч і маються значні досягнення в роботі спілки, але перед нею в її дальнішій роботі лежить багато завдань. 
Як-що робітники фабрик і заводів, взагалі—робітники великих міст зараз виконують директиви радвлади по піднесенню промисловости, то перед робітниками землі стоять завдання—піднести продукційність у сільському господарстві закласти міцні соціялістичні й господарчі основи на селі, піднести продукційиі сили не тільки великого господарства, але й невеличких селянських господарств. 
Багато труднощів стоїть на шляху роботи спілки Робітземлісу. Працювати серед промислового пролетаріяту зовсім не те, що працювати по об'єднанню та обслуговуванню сільсько-господарського пролетаріяту на селі. Промисловий пролетаріят працює компактною (стислою) масою, а сільсько-господарський—живе по селах і розпорошений по приватніх господарствах.