На шлях перемоги.
Комуністична партія й Радянська влада зараз всіма способами намагаються поширити й розвинути селянське господарство. Наше селянське господарство вже наближається до свого довійськового рівня. 
Зростання селянського господарства, при зниженні сільгосподатку та загальному розвиткові торгівлі, створює умови, коли все більша й більша частина продуктів селянського господарства зможе надходити до ринку. Вже і зараз значно зросла товаровість селянського господарства. 
В таких умовах можливе збагачення одних селянських господарств та збіднення й повна руйнація инших. 22 мілійони селянських господарств у нашій країні не можуть розвинюватись однаково. Одні міцніють та збільшуються в свому обсягу, другі стоять на місці, треті підупадають. Ті господарства, що швидко зміцнюються, виділятимуть шари селянської буржуазії. Радянська влада витискувати куркулів не збирається; не збирається також відбирати від них господарство. Вона тільки до того простує, аби не дозволити менш забезпеченому селянинові закріпачитись куркулем. Вона зацікавлена в тому, аби підтримати бідняцькі й середняцькі господарства. 
Для цієї-ж мети найбільш важливо підтримати й зміцнити кооперацію. Зі свого боку Радянська влада зробить все, аби поліпшити матеріяльне становище кооперації. А ще більше зможуть зробити самі селяни. Звичайно, що кооперація наша ще досить слабка, та кредит за-дорогий. Радянська влада вживає всіх заходів, аби кредит здешевити, а вже від самих селян залежить, щоби кооперація підійшла близче до потреб трудової частини села. 
Ще більш серйозна підтримка в кооперації—для бідняка безлошадника, без насіння, без реманенту. Такому тільки є рація вступати до сільсько-господарчого товариства, чи до артілі, чи до колгоспу. 
Держава подає й надалі подаватиме ще більшу допомогу сільсько-господарчій кооперації. Виробляти й збувати продукти через кооперацію—це буде найкращою зброєю проти куркулів. Треба мати на увазі, що боротьба проти сільської буржуазії в селі провадитиметься надалі не шляхом утисків і гноблення куркулів, а шляхом розвинення кооперації в селі, шляхом об'єднання в кооперації малосилих і середняцьких шарів селянства. 
Таким чином—головній масі селянства—біднякам, середнякам і кустарям потрібно всіма корнями тісніш звязатись з кооперацією: і в торгівлі, і в кредиті, і в виробництві. Кооперація повинна стати головною формою господарчого об'єднання селянства,—тим самим, чим служать для робітників їхні професійні спілки. 
В боротьбі проти куркулівської буржуазії та в боротьбі за зміцнення соціялізму—кооперація з'єднає зусилля селян з боротьбою робітничих мас і виведе трудящі маси на шлях перемоги. 
С. Інгулов.
