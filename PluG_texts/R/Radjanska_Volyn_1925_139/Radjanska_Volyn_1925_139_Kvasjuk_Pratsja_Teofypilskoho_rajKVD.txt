Взаємодопомога на селі.
Праця Теофипільського райКВД.
Теофипільський районний комітет взаємодопомоги організовано наприкінці 1923 року. РайКВД до 22 року виключно працював у галузях збільшення фондів, надання допомоги, по закріпленню земель. 
Але завдяки тому, що не було постійного голови та секретаря, а ці посади в цей термін мінялись кілька разів, секретарів—же окремих не було й лише наприкінці 24 року було призначено окремого діловода, через це саме до часу перетворення КВД в.ТСВ не було змоги навіть добитись конкретних відомостів для відчитів. 
Нова президія СТВ в складі трьох чоловіка президії поставила собі завдання поставити роботу так, щоб позбавитись отієї нерозберихи, що була доти, зміцнити СТВ. Насамперед ухвалено перевести кампанію що до збільшення фондів райСТВ до 10-12 тисяч пудів зерна і по сільСТВ до 40 тисяч пудів, рахуючи на кожне товариство по дві-півтори тисячі, запровадити діловодство по вказівках Окрсельсекції. 
Лише при таких умовах буде змога допомогати тим особам, які мають право на допомогу, а також буде змога не допустити недосіву землі, що мало місце в сьогорішню весняну засівкампанію. 
Президія має на меті: 1) втягнути в т-ва взаємодопомоги всіх селян і селянок од 18 років у члени-пайщики СТВД, а всі т-ва зробити пайщиками сільгоскооперації, 2) відкрити, крім інвалідного т-ва, що є вже, ще кілька таких і взяти в оренду низку підприємств, щоб використати прибутки з них на ріжну допомогу та кооперування інвалідів. 
РайСТВ сподівається, що воно виконає своє завдання, бо по-перше — райвиконком іде назустріч СТВ, а по-друге селянство ставиться до нового СТВ дуже прихильно. 
Кепсько лише стоїть справа в тім, що є наказ допомагати родинам червоноармійців, між тим, надіслано округою 240 карб. на 8 міс., а треба що-найменше 360 к. на місяць. Варто було-б окрузі допомогти. 
Квасюк.