Треба припинити дикий бешкет.
Гарно йде робота Краснопільського сельбуду (Янушнільський район]. Працюють різні гуртки. Часто-густо відбуваються вистави. Місцевий учитель—завідувач сельбудом—прикладає всіх сил, щоби ще більш налагодити роботу. 
Погано тільки одне. Як тільки йде якась вистава, то на дворі залишається трохи людей, на яких не вистарчило місця в театрі. Тоді й починається. Дах і стінки театра обсипаються камінням. Серед тих, що на дворі знаходяться такі розбишаки, що-невтомно бомбандирують помешкання, примушуючи глядачів здрігатися. Коли завсельбудом виходить на двір, щоб припинити канонаду, то йому доводиться відступати, бо з усіх боків похваляються його побити. 
А голова сільради й старший виконавець сидять в цей час в театрі й спокійно розмовляють з дівчатами. 
Ніяких заходів до того, щоби покласти край дикому бешкетуванню не вживається. 
Нехай хоч район зверне на це увагу. 
Овчар.