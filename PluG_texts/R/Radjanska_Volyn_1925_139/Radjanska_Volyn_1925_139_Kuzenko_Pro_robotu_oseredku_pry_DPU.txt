Про роботу осередку при ДПУ.
В ч-лі 135 „Рад. Волини" було вміщено замітку за підписом тов. А. Юкельзона про працю осередку МОДР'у при ДПУ. 
Дивну здібність має т. Юкельзон— робити зовсім необгрунтовані висновки. Перш за все—про обслідування: все обслідування пройшло за 20 хвилин чи за півгодини, і того, що зазначено в замітці, звичайно, знайдено не було. Акта знайдено не було, а складався він невідомо коли. Погоджено з бюром осередку не було, бо я, як голова бюра осередку, його не підписував. Ніяких практичних вказівок у праці—бюро не одержало й досі, як не одержували їх взагалі за весь час існування осередку. Крім того, на пленумі міському МОДР‘у, де я робив доповідь про працю осередку МОДР'у ДПУ після обслідування,— було ухвалено зовсім инші постанови. В арт. 2.3, 5, 6 і 7 акта зазначено, що бюро не відчиталось у своїй праці перед членською масою. Зараз бюро вже зробило відчит, і працю визнано задовольняючою. В мент обслідування план праці було недавно закінчено, і бюро не зробило до того часу відчиту з причин внутрішнього розпорядку призначення загальних зборів, що, я вважаю, колективу ДПУ видніш, аніж тов. Юкельзону. 
„Загальних зборів членів МОДР'у не було“. Я визначаю, що втягнено в члени МОДР‘у працьовників ДІІУ на 100 відс., а також 25 відс. родин робітників. 
Гуртка по вивченню білого терору не було з'організовано, бо при колективі ДПУ є 2 гуртки по вивченню революційного руху. 
Далі, що-до фінансової частини, то, як-що т. Юкельзон вбачає тут майже злочинства,—я пропоную йому їх викрити. А де-ж ваші вказівки та інструкції по веденню відчитности? 
Тов. Юкельзон ще зазначає, ніби грошових зборів в осередку ДПУ не робилось. А я категорично кажу, що збори робились, і я певен, що осередок ДПУ дав більш, аніж инші осередки. 
Тов. Юкельзону необхідно знати специфічні умови праці ДПУ й знати також те, що до цього часу осередки МОДР'у працювали самостійно, бо ніякого керовництва ні звідкіль не мали й не мають досі. Кожен осередок працює, як уміє, й робить, скільки може. 
Кузенко.