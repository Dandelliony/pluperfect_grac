СЕРЕД НЕТРІВ.
Собичінська сільрада, Олевськ. р.
Від м. Олевська на північ прямою дорогою сімнадцять верстов їдете лісом. ІІо обидва боки дороги— густий невилазний ліс, порослий ріжним деревом. Дуб сосна, граб, вільха, осика, та инші. По між деревами густо поріс непролазний дряпоштан, як його тут селяни звуть, а по вченому-Азамялютіка. Він як раз цвіте жовтим цвітом й отруює повітря своїми п'янючими пахощами. 
А шлях багнистий, візок стрибає з деревини на деревину. Їдемо волами п'ять годин, й врешті, в лісі показуються невеличкі чорні хатки—це й є село Собичін, осередок Собичінської сільради. Ідете далі—по середині села могила гарно вбрана 
— Це наш комнезам лежить, Адам Грач. Він любив радянську владу, а панів ненавидів. У січні місяці пани наслали своїх бандитів з Польщі. Вночі зайшли вони до хати нашого голови комнезаму, довго мучили його, й в решті, вбили—оповідають полішуки.
Тепер біля могили незаможника збираються полішуки на розмови, молодь—співати сумних польських пісень. 
Сама сільрада міститься в колишньому дяківському будинкові. Кімнати — гарненько причепурені зверху до низу плакатами та портретами. Через стінку, в другій кімнаті міститься хата-читальня, теж гарно причепурена. 
Собичінська сільрада об'єднує села Собичінь, хутір Михайлівку, млинок та инші невеличкі хуторки. Усього господарів 283, населення—1600 душ, землі в них орної—479 десятин, сіножати—299 десятин та лісу—767 десятин.
В організації комнезаму є сто десять осіб, а решта-середняки. 
До складу сільради входить 19 осіб, з них три жінки та двоє червоноармійців прикордонної застави Сільрада працює по новому. Усі комісії працюють й відчитуються на засіданнях сільради. Сільрада робить відчинені засідання в кожному з сел. 
Біля сільради в попівському будинкові міститься школа. Крім того, є школа і в Міхайлівці, і ліквідпункт, що обслуговується червоноармійцями, Млинцях. Через усі три лікнепи пройшло за зиму 150 осіб. Закінчило ж лікнеп—67 осіб. Біля церкви будують театр. Він незабаром буде скінчений. Недавно склався й осередок комсомольський. Комітет взаємодопомоги теж нічого працює, має фонду біля девяноста пудів збіжжя. Є свої три десятини ріллі та дві сіножатки, яких обробляють самі члени комітету. Тільки ще бракує кооперації. Селяни кажуть, в них немає людей, яким би керувати цією справою.
Собичінці живуть майже так само, як жили їх предки років тисячу тому назад. Будують невеличкі хатинки з малюсенькими віконцями, хоч навколо скільки хочете лісу, світять у себе в хаті скалкою. Ходять усі в постолах та коротеньких білих та сірих свитках. Старі носять ярмулки. Населення майже все неписьменне До 70 відсотків селянствах орує на коросту. 
Не так живуть люде всього в двох верстах од Собичіна в Михайлівці. 
Там земля така ж. Але люди-всі переселенці з Київщини. Селяни-мало не всі письменні, живуть у гарних хатах. Своє господарство-ведуть далеко краще. Мають навіть лазні. Там же живуть і німці колоністи на хут. Млинок. 
Озимина й ярина виглядають краще середнього. ІІриходилось по цих селах проводити підготовчу працю до єдиного податку на цей рік. Коли селяни заслухали доповіді про заходи радвлади в справі підвищення сільського господарства та про зменшення податку, вони склали низку постанов про чесне й вчасне виконання податку Крім цього, вони ж самі виявили та приписали до 250 десятин затаєної землі й багато худоби. 
— Коли влада йде нам назустріч, ми повинні теж чесно й совісно ставитись до влади.
Один дядько, записуючи свою землю, прибавив ще півтори десятини затаєної землі. Після цього, пішов до дому, порадився з жінкою, й повернувшись, сказав приписати ще корову. 
Після податку—було розподілено сто двадцять карбованців, надісланих райКВД для біднішого селянства з тих коштів, що відпустив Український Уряд для Олевського району. Полішуки цією допомогою надзвичайно задоволені 
— бог дав, каже один,— добре тепер жити,
— Не бог, а Радянська влада!— поправляє другий. 