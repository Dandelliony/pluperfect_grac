Церковне „будівництво” (або ДУРОСВІТИ).
Село Дацьки, Житомірської округи. 
Зелені свята. Авто-кефальна скликала загальні збори віруючих На збори зійшлося до 80 віруючих Відкрили церкву, поставили на ганку стіл. За столом сів голова релігійної громади, піп з хрестом на грудях та д'ячок. Голова, відкриваючи збори, закликає: 
„дозвольте, шановні товариші, віруюча громада, наші збори рахувати відкритими. Пропоную обрати президію.” 
Далі, голова оголошує: „від іменп церковної фракції (?) пропоную список осіб до складу президії”. Список приймається одноголосно. 
Далі, звичайно, президія приступає до порядку денного. А в порядку денному було всього одне саме пекуче питання матеріяльного характеру не одним духовним хлібом живий будеш). А далі, було друге питання, зовсім вже не важливе—це перевибори правління та попа. Останні два питання були вирішені досить швидко, й постанови теж були прийнято „одногласно”. Але, на цей раз „утримавшихся” було значно менше, бо частина з них почувши часті згадування якоїсь такої матери головою, покинули зібрання. Залишились на зборах лише одна президія та 5 чи 6 цікавих жінок. 
Не так легко було розв'язати справу матеріяльного характеру. Платню то попові та д'якові встановили, але стали перед питанням з чого її виплачувати (300 пудів хліба на рік для такого невеличкого села, як Дацьки, сума—не аби-яка). Нарешті, постановили: внести на утримання попа та д'ячка по 2 пуди з комина. Хтось з президії при прийнятті такої постанови непевно запитав:„ а що буде, коли не дадуть”? 
Голова президії хоч і п’яненький, але тут знайшовся й до постанови вніс додаток в церкву пускати тільки тих, хто матиме на руках квитанції,що дали збіжжя а в кого квитанцій не буде, то в церкву не пускати, а посилати до.. 
Резолюцію поставили на голосування „в цілому”. На цей раз уже голосували всі, як президія, так й збори. Але, коли президія стямилась, то... побачила, шо на зібранні залишилося лише два чи три безвірники, що прийшли й собі подивитися на все. 
Ці збори віруючих разом з попом для селян дали можливість побачити, що авто-кефальна церква є теж, не що инше, як спосіб визискування попами та їх прибічниками селянської неосвіченої маси для своїх власних інтересів. 
Пора селянству розплющити очі та ясніше придивитись до ясного світу. Пора позбутися попівського дурману. 
Прибит.