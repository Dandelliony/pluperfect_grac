Селяни про свою кооперацію. У Перерославі здавна встановився звичай, що на вечір до помешкання кооперативу зходяться пайщики побалакати, довідатись про газетні новини, про ціни на пашню й т.н. Ці балачки заважають часто праці службовців, але проти звичаю не підеш. Мимоволі доводиться прислухатися до розмов дядьків, що сидять за стійкою…Учора відбулися загальні збори пайщиків с.-г товариства і сьогодні про це розмови…Один селянин з енергійним виглядом доказує, що в Перерославі недоцільне існування двох кооперативів споживч. і с.-г.- та що їх треба злити. - Он у Куневі два кооперативи з’єднані в один в працюють добре. Так і в нас треба зробити. - Та ж у Кунівському єСТВві гас продається по 5 коп. хунт, а в нашому 7, так що Кунів нам не рівня – іронично додає другий. Сміються дядьки.-Але чом і досі наше с.-г. т-во не стягне свого майна з колишніх заправил т-ва…З цього видко, чого хочуть перерославські селяни.    Л.Ч.