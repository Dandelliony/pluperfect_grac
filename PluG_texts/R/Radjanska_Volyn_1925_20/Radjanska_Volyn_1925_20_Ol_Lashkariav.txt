Про дитячі кооперативи ( у порядку обговорення).У ч. 12 нашої газети було вміщено статтю про “Шкільний кооператив на селі”, який існує та працює вже щось з чотирі місяці.На жаль, автор не вказує, що ж зроблено райспоживспілкою для заохочення цієї дитячої іниціятиви та взагалі для розвинення в районі її діяльности дитачих кооперативних організацій.Крім того цікаво було б знати, як взагалі стоїть у нас на Волині справа з дитячими кооперативами, та що роблять наші кооперативні організації в цьому відношенні.Як що зараз висунуто на одно з перших місць питання про кооперування, що є тісно зв’язаним з наближенням до соціялістичного будівництва, - то тим більш життьовим є питання про дитячі кооперативи. Нашій майбутній зміні, майбутнім будівничим комунізму, поруч із иншими суспільними звичками, треба вже тепер прищеплювати нахил та вжитку до громадської кооперативної праці. Лише наступаючи на кооперативному фронті по цих двох лініях – дорослих та дітей,- можна бути певним в успіхові.Справа йде, безумовоно, не про нав’язування дітям зверху організації кооперативів, а про те, щоб підтримати, скерувати й заохотити дитячу іниціативу, яка, безумовоно, мається. При цьому найголовнішим в організації дитячого кооперативного руху повинно бути об’єднання його в більш широкому маштабі, починаючи від районного аж до губерніяльного. Бо лише таким є мислимим широкий громадський рух, яким і повинна бути ця галузь дитячого життя в робітничо-селянській країні.Почин повинно взяти на себе місто. А в місті, як раз , у цьому відношенні майже ще нічого не зроблено. Лише по деяких школах маються нещодавно зорганізовані дитячі кооперативи. Треба утворити шкільно-кооперативне об’єднання в Житомірі, яке втягнуло б також і дітей, не охоплених школою. Таке місце диткоопоб’єднання огло б прийнати шефство над виникаючими по губерні сільськими шкількооперативами,- шефство ідейне та матеріяльне. Це допомогло б розвиткові, руху разом з тим зміцнюючи змичку дітей міста з дітьми села. А нашим кооперативним органам необіхідно всемірно піти на зустріч дитячим кооперативам, особливо на перший час, допомогаючи їм як у організаційному, так і в матеріяльному відношенні, заохочуючи, в першу чергу, більш широкі диткоопоб’єднання.    Ол. Лашкарьяв.