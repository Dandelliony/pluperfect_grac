
 Незрозуміла розсіяність Одним із головних засобів спрямування активности села в радянське русло є газета. Це -з одного боку. З другого боку – наша преса є найбільш могутнім знаряддям боротьби з бюрократизмом, тяганиною, зловживаннями та злочинами.Положення цілком безперечні. Але для того, щоб газета могла виконати цих двоє завдань ( з числа багатьох инших) є необхідними дві умови: зв’язок із трудящими міста й села та допомога з боку, в першу чергу, администраційних і судових органів і, по-друге, всіх тих органів та організацій, до яких стосується та чи инша замітка. Зв’язку як з містом, так і селом ми досягнули. Про це говорять сотні заміток, кореспонденцій, листів, які друкуються нами на протязі місяця. А ось що торкається допомоги з боку администраційних, судових органів і тих органів та організацій, до яких стосується замітки, - то, за винятком майже одних лише губпрокуратури та губвиконкому, справа тут стоїть дуже погано. І ми стоїмо перед небезпекою, щ нашим селькорам та робкомам просто надокучить писати, як що їх замітки й дописи не дають ніяких наслідків. Це примусило нас звернутися до губвиконкому з проханням – запропонувати своїй периферії, починаючи від губвідділів, поставитись до друкуємих нами матер’ялів викриваючого характеру з більшою зацікавленістю.І в ч-лі 9-му нашої газети від 13-го січня, себ-то два тижні тому, було надруковано обов’язкову постанову Губвиконкому ч. 3, в якій, між иншим, Губвідділам, Оврвиконкомам та Райвиконкомам пропонується: по-перше, виділити осіб, з’обовязаних слідкувати за замітками в газеті, й список таких осіб надіслати до редакції для оголошення, і по-друге, в термін від 3-х до 7-ми днів, від дня отримання на місці газети, повідомляти останню, що зроблено по тій чи иншій замітці. Але до сьогоднішнього дня до редакці надіслано список лише від одного Губздоровля, а що до другого пункта, то в його виконання не надіслано майже нічого.Це примушує нас припустити що, в кращому випадкові, цієї обов’язкової постанови просто не прочитали ті, кому це належало зробити. Аби їм у цьому допомогти, ми сьогодні друкуємо її в-друге (див. Четверту сторінку) й просимо на неї відгукнутись. Як-що ж причина полягає не в розсіянности, а в чомусь иншому, то просимо повідомити нас про цю причину. Хоч ми ніяких инших причин не бачимо: обов’язкову постанову було надруковано на видному місці ( на п’ятій сторінці, де як раз розкривається газета), досить великим шрифтом, і навіть спеціально було відокремлено. Звичайно розсіянність, і більш нічого. Але ми все-ж таки вважаємо, що в такій важливій справі – розсіянність незрозуміла. 