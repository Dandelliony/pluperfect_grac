Євреї в Польщі.
					         Ⅱ							В Польщі стрілись два націоналізми, які не вважаючи на одне ім'я-вічні й непримиренні вороги між собою. З одного боку-націоналізм гнобителя, який і на далі хоче мати змогу душити свого сусіда; з другого-націоналізм того самого придушеного, що нарешті зробився свідомим свого людського права й хоче випростати похилену спину, хоче бути рівним і мати рівне право й бути тільки од самого себе залежним. Маючи в основі своїй любов до рідної національности, ці два націоналізми з одного коріня розійшлись у протилежні боки; один плодить ворожнечу, зненависть, утиски; другий-волю і право; один потрібуе рабів, другий-з рабів робить людей; один-панський націоналізм, другий демократичний. По один бік у Польщі стали тепер поляки, по другий євреї... 					                     	Ми можемо не вагючись сказати, на чиїм боці наші симпатії. Відчуваючи на власній спині нагніт панських націоналізмів і на Україні, і в Галичині, й на Угорщині, ми можемо спочувати кожному, хто опинився в такому ж становивищі, кому зажерливість людська не дае змоги розвиватися так, як він того хоче. І ці наші симпатії не тільки теоретичне мають значіння, а й практичну вагу. На Україні ми теж маємо нації, що живуть в-суміж з нашим народом-тих же євреїв, тих же поляків, подекуди молдаван, чехів, німців. І через те в високій мірі нам цікаво заздалегідь визначити свої стосунки до них так, щоб яко мога справедливіше розмежувати ту сферу, в якій кожній з сусідніх націй дано було б змогу жити так, як вона сама схоче, розвивати свою культуру, задовольняти свої потреби. І ми віримо, що це цілком можливо-жити так, щоб не наступати одно одному на ноги: треба тільки раз на завжде покінчити з двоїстою мораллю і не робити иншому того, чого собі не бажаєш. Вертаючись до польсько-єврейського конфлікту, можемо сказати, що єдиним справедливим способом розмежування національних інтересів була б пропорціональеа числу людности участь заступників тієї й другої національности в органах самоврядування, без тих процентних норм, якими поляки хотіли б оборонити свій теперішній stan posiadania. Хотять чи не хотять цього поляки, а це єдиний способ розв'язати справу. Проти факту змагатись неможливо,- а факт такий, що рідко де єсть однакова з національного погляду людність, і всюди через те виступають інтереси національної меншости й більш-менш голосно домагаються собі однакових прав. Правда, проти фактів можна боротись,-в данному разі ми й бачимо боротьбу всіх тих, що хотять одній якій-небудь нації забезпечити панування над усіма иишими. В боротьбі ж усе рішає сила, а досі ми ще не бачили такого прикладу в світовій історії, щоб національними утисками можна було денаціоналізувати який-небудь народ. Денаціоналізується частина, найбільше верхи нації, але грунт її, народні маси, видержують нагніт найстрашнішої сили. І ми ні на хвилину не допускаємо непевности, що такий, а не инший має бути й кінець того національного конфлікту, який роспочавея оце на польській території. Край, де живуть ріжні нації, належить усім, я не одній, -це треба признати й відповідно до цього впорядковувати межинаціональні стосунки. Тим більше, що національна більшість одного краю часто буває в меншоети в сусідньому і тоді, щоб не почула вона на свої войовничі поклики відповіді: якою мірою ви міряєте-тією й вам одміряють...
