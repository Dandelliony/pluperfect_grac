Суд над Каморою.										Як відомо вже з телеграм, італійському судові в Вітебро вдалось, нарешті, зібрати стільки, скільки треба присяжних засідателів для справи Камори. Голова суду Біанкі оповістив, що перш усього почнеться розгляд питань, які підняли адвокати-оборонці підсудних камористів. Потім почнеться читання наслідків судового слідства і пояснення причин, що викликали цю справу на суді. Документи в справі камористів надруковано на 130 сторінках. Після акту обвинувачення будуть допитувати 6 підсудних, що вбили сем'ю Куоколо, за ними 4 підсудних, що підмовляли на це вбивство і решту камористів і з ними Абата Маджію, що разом і підсудний і свідок. Маджію вже заявив, що кається в своїх колишніх злочинствах.			Справа камористів зацікавила не тільки Італію, а й всю Європу і Америку, де особливо допекли камористи; на суд з усіх усюд з'їхалось багато кореспондентів. Справа буде тягтись скілька місяців.