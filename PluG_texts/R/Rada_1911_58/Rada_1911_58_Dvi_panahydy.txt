Дві панахиди.
	26 февраля, в день півстолітніх роковин зо дня сперти нашого Кобзаря і 27 февратя, заходами одної і тої ж людини, відбулося дві панахиди: перша в Лубнях, в городі, друга на селі луб. повіту. От і хочеться поглянути й познайомити читачів яка була велика ріжниця поміж цими двома панахидами, що правились на спомин одної і тоїж людини і заходами тих же людей.							Коли у городі ініціятор панахиди звернувся за належним дозволом до місцевої адміністрації, то остання хоч і дала відповідний дозвіл, а все ж оповісток друкувать про це не дозволила; друге: коли звернулись до о. протоіерея з проханням, сказати перед початком панахиди хоч коротеньке слово до присутніх, в якому зауважить би треба було, що ця панахида правиться з нагоди півстолітніх роковин смерти великого українського поета Тараса Шевченка, то батюшка рішуче одмовився це зробить і не повідомив навіть про панахиду бувших людей на літургії, які собі пішли додому нічого не знаючи; далі: коли звернулись завчасу до завідуючого городської школи, д. Про-енка, з проханням дозволити учням школи, що співають в церковному хорі, проспівають панахиду, то П-ко був згодився на це, а в самий день панахиди, перед початком її, повідомив роспорядчика, що він не може дозволити учням співати панахиди (!?) навіть регентові заборонив управлять хором без учнів (єсть і такі люде!), а учням звичайно наказано на панахиду не йти; ще далі: коли доводилось повідомлять, чи запрошувать на панахиду прихильників Шевченка і взагалі українське громадянство, то величезна більшість боялась переступити поріг церкви в цей день, боячись щоб бува не прийшла туди адміністрація і не переписала усіх присутніх, як революціонерів (хіба не страхополохи!), як це було колись під 1 мая на човнах (хіба не зрівняли!). Розумієте до чого доходить полохливість і безглузда малодушність людей?! До чого людність залякана, а ще більщ прибільшує сучасну реакцію. Боятись щоб не зарахували їх до революціонерів, за те, що в церкві панахиду слухають. Хіба не сміховище людське? Оце при таких обставинах довелось лубенцям одправляти панахиду по любому Кобзареві!							Поглянемо ж тепер як відбулася панахида на селі. Найперше: місцевий батюшка з великою охотою згодився і сказав селянам, що були у церкві на літургії, перед початком панахиди, гарне, щире слово, в якому оповів селянам, що з нагоди півстолітніх роковин смерти Тараса Шевченка, зараз має бути одправлена панахида, закликаючи селян прийняти свою участь. Що Шевченко—це великий геніяльний народній український поет-пиеьменник, сам кревний селянин-кріпак, який увесь свій вік виспівував в своїх творах, віршах те страшне нужденне, тяжке, поневолене життя селян-кріпаків, що тоді всюди панувало, що він цим допомагав великій справі визволеная селян з кріпацтва, виспівував минуле свого народу, закликав всіх до всесвітнього братерства й великої загально людської любови, що він боровся з усім пануючим тоді розбратом, насильством одних над другими і в цій тяжкій борні помер в 47 років життя.										Промова ця настілько познайомила селян з Шевченком і зробила таке гарне вражіння, що у багатьох були сльози на очах і ні жодна людина не рушила з церкви, а всі простояли панахиду з небувалою побожністю. Додому ж ідучи , тілько й слова було що про Тараса Шевченка. Хор церковний був зібраний увесь, учнів місцевої школи було приведено усіх. Церква була повнісінька людей. Ніякого страху перед утисками. Повна певність, що Богу молитись можна в церкві і за Шевченка вільно, не так як про це думають в городі всякі страхополохи. А в результаті гарні наслідки для селян, що узнали свого Кобзаря хоч в ці великі роковини його смерти.					Ось яка велика ріжниця поміж цими двома панахидами! Робітник.