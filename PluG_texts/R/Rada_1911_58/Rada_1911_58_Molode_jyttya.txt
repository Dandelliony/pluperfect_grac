Молоде життя															?.							На сірому, мертвому фоні російської буденщини життя студентської молоді звертає тепер загальну увагу, кипить і бьється, наче море біля великих скель і примушує все громадянство кристалізувати, виявити свої погляди на нього, задуматися над цим життям та над багатьома иншими питаннями. І потроху, бачимо ми, як громадянство озивається на це життя, як реагує Держ. Дума, як знов громадянство поділяється на окремі, ясно одзначені табори. Тепер сміливо можна, перевернувши відоме прислів'я сказати: скажи, як ти ставишся до життя молоді,—я скажу хто ти такий.												Не в меншій мірі це одзначення провело ясну межу і серед самої молоді. І тут йде ця крісталізація. Сучасні події являються наче б то реактивом, як ий виявляє справжню вартість людей, їх послідовність в своїх поглядах, чесність перед своєю совістю. Тепер ясно стало видно справжнє обличчя кожного і вражіння од цих обличь лишиться на завше в уяві кожного, хто приглядається до них.			Може ці часи, цей рух мине, але не минеться те вражіння, не забудеться та несхожість, що закинута цим рухом... Прирва, що утворилась між чесними до кінця і нечесними — не засиплеться.									Так кажуть ті, хто близько стоїть до життя молоді російської.				Як же у нашої молоді, чи помічається ця прирва, чи стався такий поділ, чи крісталізувалися погляди. Трудно в цей час одповісти на ці питання, бо певного матеріялу немає під руками, бо невідомо, чи стало це пихання ясно перед нашою молодью, чи розглянулася вона в ньому. В кожному разі можна думати, що те, що впливає на російську молодь, так же само в значній мірі мусить впливати і на нашу молодь. Правда, наша свідома молодь звязана ще почуттям національної єдности.		І от тут то й цікаво було б знаоти, як мириться ця єдність з загальними умовами життя, які конфлікти утворює життя і як їх вирішає наша молодь. Чи роз'єднує несхожість поглядів з'єднані гуртки, чи не дивлячись на несхожість вони працюють і живуть разом і не почувають прирви, ніяковости.						Такі питання кладе життя, воно і вирішить їх згодом.					За загальним студентським рухом непомітно якось, як виявила себе, в чому наша молодь що до святкування ювілею Т. Г. Шевченка. Зайво говорити, що тоді, як весь світ святкує цей великий ювилей, нашій молоді неможна мовчати. Гадаємо, що мовчанка ця викликана дуже вже важними причинами. Але все має свої межі. Має їх і вимушена мовчанка. І нам здається, що теперішня мовчанка в цій справі перейшла свої межі.												Адже ж могли ветеринари у Варшаві подати прохання в раду професорів, щоб в інститутській бібліотеці заведено було одділ "українознавства імени Тараса Григоровича Шевченка", могли настояти, щоб в бібліотеці поставили портрет Великого Кобзаря. Чому ж цього не можуть зробити по инших школах? Це ж цілком легально і дозволено. І зовсім не важно те, що може де-які ради одмовляться. Важна ініціатива, заява, прохання — нею виконується наш обов'язок до нашого велетня, а не відповіддю ради. Гадаємо, що гарний почин української молоді варшавського ветеринарного інституту не лишиться одиноким.