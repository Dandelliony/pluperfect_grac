ДОПИСИ
(Од власн. кореспондентів)

С. ДИКАНЬКА (на Полтавщині). Сумне явище. Сумно, гірко, страшно і до сліз боляче робиться на серці, коли почнеш пильніше придивлятись до того безнадійного, повного мук, горя й нещастя селянського життя... Здається де-коли, що й справді немає нічого святого на землі. Ще не встигне й на світ благословитись, як уже лунає по селі п'яницька пісня: „Коли б мені зранку горілочку чарку“... і так цілий день аж до глупої ночі. Скрізь, в кожній крамниці, навіть де тільки живе хоч трохи заможненький чоловік, там і є горілка. Доки ще „марнополька“ вспіє відчинитись, то вже скрізь по селу по під тинами стоять п'яні селяне і чого, чого, а паскудної лайки вже наслухаєшся, хоч вуха вивертай від огиди. І так що дня —і в будень, і в свято. „Обробились, кажуть, і більш нема чого робити, як пити а . Та й справді! То колись хоч по школах в свято вчителі читали за для селян де що з красного письменства при чарівному лихтарі, а тепер і цю „роскіш“ заборонили. Навіть, щоб прочитати та росказати хоч самим школярам, то й того зась, бо зразу, кажуть, сподівайся халепи, що, мовляв, „уклоняєшься оть исполненія прямьіхь обязанностей". І от, як настане свято, тиняється, тиняється повсюди селянин і, не знайшовши нічого кращого, йде в пивну, або ще краще, сідає в карти грати. А дома. Ех, лихо, та й годі! Дома діти без хліба скиглять, мов цуценята, а мати бідна в відчаю та розпуки, мов голубка, туже та третій раз на день стає до печі, щоб хоч картопельки зварити голодним діткам, І от так попоївши картопельки, біжить бідне хлоп'ятко в школу слухати науку. І яка вже тут наука? Учитель налягає, щоб школярі учили краще уроки, щоб більше часу покладали на завчання лекцій, бо коли наскоче п. інспектор, то не буде роспитувати, через що так мало вивчено і не погладить за це по головці. На запитання —„чого не завчив уроку", школярі так правдиво і чистосердно відповідають: „Тато були п'яні і мішали заніматися“, „немає чим світити", „ходив у ліс збірати топлива". Часто й густо бувай так, що приходить школяр в школу один день в батьковій шапці, в братовій сірячині й матерніх чоботях, а на другий день навпаки. І коли наслухаєшся цього страшенного горя людського; коли зрозумієш всю правдиву оповідь-скаргу нещасної дитини-школяра, та ще коли почнуть вставати перед твоєю уявою всі ці блідо-жовті, змучені голодом та холодом нещасні обличча з очима повними мук і коли в цих ласкаво-тихих, мов святих личках ти ще побачиш вогники невимовної жадоби спізнати щось гарне, рідне, чудово-мрійне,— тоді стане так боляче, до нестями боляче на серці.				ТУРУХАНЩИНА. Засланці. Жалобою оповитий цей 1910 рік. Довелося засланцям лиха зазнати. Не щастить їм. Свій розбрат, чуже ворогування. За страшними подіями, що зайшли в зіму р.р. 1907—1909, за намовою сіпаків та чолданів настали арешти й гіркий етап з конвоєм москалів в Єнисейськ та в Красноярськ на морозі пішки до 1085 верстов двохсот чоловіка, допити, тюремні харчі та пригоди, нарешті повернення мало не всіх у р. 1909 та 1910 без суду, а судом оце на прикінді року 1910. Повертали ж їх нанові житла в станки на долішньому Єнісею аж до Товстого носу навіть у Гольчаху на окіян, а Станки-слободи оті такі, що стоїть їдна хатинка, три, п'ять, а найбільше що десять хатинподвірьїв, де хазяї вже не держать коней, самих оленів та собак, де за мало корів й молока, де їдять „строґанину — мерзлу рибу, що як їсти, її стружать, „соґудають"—жеруть живу й сиру рибу, мнясо, оленячу „максу"— печінки, уминають „юкалу“ — сушену вонючу рибу, пьють чай з сіллю та часом ще з молоком й житняком, де цинжають, де засланці шість місяців їдять по два пуди житнього хліба на місяць, строґанину, пьють самий чай, не знають жадного овочу й городини і 50 —6O коп. платять, як що є, за хунт сахарю; де почту „ходок" розносить три, п'ять разів на рік; де книжки прочитують вже до нового року; де про случай недуги, — тифу, віспи, телія—тікають світ за очі орда, а часом і засланці, як що не зважають на старшину, поліцію, а навіть у Туруханську лікарню за дозволом старости або доглядача, як що ті згодяться визнати, що чоловік нездужає; де силою й владою поліції або старост дають кватирю; де, бува засланці „промишляють": ловлять рибу й . звіря: зайців їдять, а шкури, білки, песця, лисиці, горносталя, россомахи, продають, як що поліція попускає ловити, а як ні, то можна нидіти: спати, цинжати, мерзнути й гинути; де вони женяться на чалдонках та азіатках. Та й на всій Туруханщині не гірше й не ліпше *). Чимало зазланців уже ослобонилося цим годом, але ще сотні їх із сьомого та осьмого років ще тутечки. Випадали такі, ще як були заробляли на рибі та звіру, що зоставалися після строку на заробітки чи й так, та губернська адміаісірация чи Петербург заборонили на-
*) Сорок хат мав іден Туруханськ, де є церква, лікарня на 5 ліжок, метеорологична станція й була школа та й більш нічого, хіба що є шість торговців, приїзжають остяки, тунгузи. Отже Нарим та Якутка далеко багатші на людей й цівілізацію, на заробітки й книжки.
далі таке оселення. Разом із цим було переказано наново не кидать через влови й „промьісель" слободу, багатьох це застукало, як вони вже розжилися на „завод" рибальський та мисливський звіриний, тепер вони гризуть свої „пущальни" й „самоловьі", „капканьі" й „пасти", а заплатити торговцям за завод кат-ма чим. Скоро ж взяли й підписку з „політики" й торговців, що не даватимуть й не братимуть більше „довЬренностей на полученіе казеннаго пособія", призначеного адміністративним, а там, що пособіе те раз-по-раз видається назад за місяць, два й три, то як буде ласка торговця. Засланець (та й козак або стражник так само) матиме що кусать, а як ні, то їж сніг, а запивай водою або вдвох чи вп'ятерох, чи так чи з ґерлиґою, поспішайся до торговця чи до поліції жалю завдати, борошна, чаю, риби набрати аж до пособія. (Курейха, Міроедиха). Туманять публіку: політику, доглядачів й козаків. Прийшла зіма, треба одягтися. Морози такі, що без одежі треба сидіти вдома: все з Росії або з тюрми порвате, в торговців матерія, пальта, кожуха дорогі й погані, грошей не вистачає купити що путяще, отже засланці дуже мерзнуть роблячи що на дворі, чи їдучи куди в ліс по дрова, на станок то-що. 20 августа вже була хуґа, 17 сентября почалася зіма, а через місяць 22 жовтня було —29° градусів морозу, а вже 4 студня в мороз у 42 градуса замерз одбутий засланець Роговський, як йшов піхотою з м. Туруханського у сл. Манастир за посліднім пособіем, хоч позичив у челдона до свого пальта варшавського теплий жакет та штани на дорогу в 35 верстов. „Дідько мене не візьме", казав покійник, бо до 35 років ходив він собі так по Варшаві й Лодзі; та на теж і заслання, щоб злочинець не пристосувався до нового жаття, бо й тут же живуть люди: орда й „русскіе“. 8 студня після бурної хуґи, страшного снігу та до 13, коли натягле 45 градусів, лягли трупом засланець Абрам Леках, парубок Самойлов, та, кажуть, ще двох політиків. Майбутнім подорожнім нагадуватимуть недолю Їхню тільки пам'ятники з листвяжного дерева. До того можна згадати нещасного Димуру (Верхне-Імбатськ.), котрого зарізав свій же політичний за коповика, що з його правив за латання Димура; Відмана, котрого побили політичні злодії (Міроедіха); Зарехчинського, що заколов випивши челдона та поколов поселенця за лихі речі їх про ідну дівчину] (Маркова); ідного політика, що порубав у лісі челдона, котрого жінку покохав той (Забобурино); двох посіпак—Б. та В., котрих попомісили своїж; засланців у Карасино, де три хати й дві лазні, в хатах у здорових чалдонів лежать тифозні слабі азіатці, а в лазнях трусяться вони, засланці сподіваючися тифу та й світять не гасом, а лоєм; поселенців, засланних судом, що повинні на „станку" в своїй слободі перебути два роки, замість шости місяців, примірно на Авґарі та й скрізь так, перебути всього в Туруханщині п'ять років, замісць звичайних двох років, щоб мати право жити в губернії.