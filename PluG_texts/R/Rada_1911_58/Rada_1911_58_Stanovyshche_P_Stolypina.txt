Становище П. Столипіна.
	Лідери націоналистів гадають, що П. А. Столипінові буде забезпечено знищення таємного уряду, який наносить удари явному урядові. Газети переказують, що, подаючись в одставку, Столипін зазначив, що похід правих Держ. Ради позбавляє можливости здійснити державну перебудову. Праві на чолі з Ширинським-Шахматовим ведуть боротьбу за повернення державного курсу завжди вправо. Ширинського вважають за крайнього реакціонера, що навіть Побідоносцева вважав за революціонера. Гучков заявив в кулуарах Думи, коли повернувся Столипін з Царського Села, що крізіс ще тягнеться. Одставку не прийнято, але і не взято назад. Повідомлення Гучкова подтвердили і націоналисти. Депутати гадають, що повернення Столипіна затримується через те, що він вимагає забезпечення в Держ. Раді більшости на користь уряду і дать новий одпуск Трепову і Дурново. Призначення Коковцева затримується через те, що він вимагав дати йому право вільно вибірати кандидатів в міністри. 10-го в раді міністрів головою був Коковцев, який заявив, що становище лишається без зміни. В „Нов, Вр.“ Меньшіков характеризує Коковцева як дуже вперту людину, і виводить висновок, що инші міністри будуть підібрані як підставні. Коковцев ставить умовою—одставку міністрів Рухлова і Щегловітова. Рославлев в „Пет. ВЬдомстяхь" пише: „Я не бачив в ньому державного розуму, ні далекозоркости, але визнавав за ним красу позіровки. Слабий бік його діяльности недержавність , поверховність, самовпевненність, не серйозність. Талант його—не талант державної людини, а скоріше талант промовця, письменника. Далі Рославлев оповідає, що, коли ще Столипін був ковенским маршалком, Штюрмер, що протежірував Столипінові, виставляв його кандидатом в губернатори, але Плеве одповів: „фразерь и позерь". Як би Вітте мав постать Столипіна, або Столипін розум Вітте, то вийшов би російський Бісмарк. Столипінові треба було вийти після вибуху на Аптекарському острові" . „Гроза" пише: „чутка про одставку Столипіна зробила вражіння на тих, хто біля нього годується, вони страшенно злі на правих Держ. Ради за те, що ті дали оцінку сановникові що зазнався". Виявляючи далі цих „подхалимовь" „Гроза" заявляє: „Столипін не вніс заспокоєння. Селян виселяють на хуторі. Столипін мішає правим працювати на користь держави. Потім „Гроза" робить натяки на „незрозумілі вибухи в таємничих кватирях, найнятих близькими до Столипіна жандармами."