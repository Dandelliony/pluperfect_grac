Агрономи, спеціалис’и і місцеві мови у Тавріі.
Оце зараз закінчилася агрономична губернська нарада скликана „Таврическою губернскою землеустроительною комиссіею“ — центральна, вища, мовляв, інституція, куди зьїздяться всі агрономичні сили з губернії, ті сили, що там, на місцях, стоять безпосередньо біля народу, попліч з ним працюють. 
В склад цих нарад, як відомо, віходять земські і урядові агрономи і спеціалисти цеб-то губернські, повітові, „участкові" агрономи губернські і повітові спеціалисти (зоотехники, садові інструктори, спеціалисти по молочарству, тютюну, бжільництву і инш.). Нарада, яка оце закінчилася, мала 45 членів, рахуючи тут 3 урядовців—членів „землеустройства“ і інспектора с.-госпорства. 
Не часто доводиться бачити такі поважні числом збори людей, які повинні дбати про темний народ, виводити його з темряви на широкий шлях знання і поліпшення добробуту. Тим цікавіше стають погляди їх на справу вживання рідної мови. 
З цим питанням зустрілася ця нарада поважних спеціалистів зовсім для себе несподівано при обговорюванню доклади про передплату популярних часописів і журналів для хуторян. Але чим несподіваніше —тим краще, бо кожний казав те, що було на душі.
 Доклад був прочитаний відомим не тілько у нас на Україні агрономом С. К. Олексенком. 
Докладчик радив передплачувати для хуторян часописи і журнали (звичайно всі російські) між ними були „Хлібороб" і „Хуторянинъ". 
До цієї пропозиції другий, старий агроном д. Губенко додав, що у нього вже така передплата заведена, і селяне залюбки читають часописи. 
Балакали багато про найкоротший до серця і розуму народу шлях, яким є популярна література; казали про велике вражіння, яке зробить ця література на „свіжу душу" народа, який, живучи на селі, не має майже ніяких вражінь. Казали, що ця література призвичаїть народ до „агрономичного думання", словом, переробить майже людину зовсім і т. и. 
Про все балакали, але про головне й не згадали про мову, якою буде писано цю літературу, що повинна пе ревернути весь світогляд селянина. 
З боку здавалося, що це питання до такої важливої справи, як популяризація спеціальних знаннів, зовсім не стосується, або остілько само собою розуміється, що нічого про нього й розводитися; і, таким чином, секрет перерождення людської душі вигадано: придбав популярну книжку (звичайно, рос. мовою писану), або, ще краще, плакат синій чи зелений і од них, як од чарівного ціпочка люде набувають відразу змоги розуміти чужі мови. 
Так певно уявляла собі справу і вся нарада, бо якось і справді дивно, що люде, які живуть поміж українцями, німцями, болгарами, татарами і инш., що-дня мають з ними стосунки, не знаючи мови цих народів, так легкодушно складають списки популярної літератури, не допоминаючися ні пів словом навіть про тих, що завтра ці книжки будуть читати і по них своє господарство заводити, і навіть своє думання налагоджувати. 
Тому немає нічого дивного в тому, що нарада довго не могла зрозуміти, про що йде розмова, коли опонен — автор цих рядків висловив своє глибоке здивовання з приводу того, що такі досвідчені агрономи, як д. д. Олексенко і Губенко, ні в докладі, ні в промовах своїх не торкнулися питання про мову тих книжок, які мають передплачувати для народа. А кому, як не їм, більше знати про ті перешкоди, які робить популярізації незрозуміла мова! 
Коли він зазначив, що давати народові популярні книжки на незрозумілій йому мові, це все одно що показувати сліпому ілюстрації, або глухому співати арії; що той, хто не користується рідною мовою навмисне осліплює народ, робить його глухим. А коли було зазначено, що такі культуртрегери роблять просто злочинство, де-хто з присутніх голосно засміявся. 
Далі було підкреслено опонентом, що справа освіти народа, справа передавання народу спеціальних знаннів, а тим паче з обов'язку, який накладає сама посада агронома, не є зовсім справою політичною, а тілько педагогичною. 
Смішно бачити, як наші агрономи значно зменшуються в своєму зрості, коли приїздять в німецькі села, як вони там почувають себе ніяково, і як вони ввічливо поводяться з німцями; як вони стараються балакати німецькою мовою. І які вони великі стають перед українським, татарським і болгарським людом; а що до мови, то хіба один з них вважає обов'язком своїм знати мову цих народів! Ні! 
Важко не стидатися і не червоніти, коли у кожній німецькій хаті бачиш на столі с.-господарський календарь, с.-господ, часописи по стінах плакати, які народ читає, розуміє і по них своє господарство улаштовує... а наш народ крутить цигарки з тої літератури, що до нього потрапляє, бо вона нічим до нього не промовляє, а агрономи тілько роздають цю літературу, аби роздавати. Не торкаючись значіння рідного слова для справ жнього перебудовання світогляду, про який так турбуються агрономи, було зазначено вагу рідної мови виключно тілько Для засвоєння знаннів і т. д., і т. д., словом були, по змозі всі аргументи притягнуто, аби переконати (шкода!) освічених спеціалистів в тій простій правді, що найкоротчий шлях до осягнення великої мети є в даннім разі найденими—рідна мова. 
Не торкаючись літератури по инших мовах, було зазначено, що наш с.-господарський часопис „Рілля" визнано користним для народа на багатьох виставках і тому агрономи в українських селах можуть і повинні розповсюджувати цей часопис. 

Певно, знавці літератури на инших мовах вкажуть про цю літературу на тих мовах. 

Дарма! Видно було, що нараду більше цікавить питання про те, чому опонент так захоплюється цим питанням, а не саме питання. 

Але все таки варт зазначити, що сам докладчик, агроном д. Олексенко заявив нараді, що, ставлячись з великою пошаною до думок свого опонента про значіння рідної мови, цілком їх поділяючи як і в загалі поділяючи думки про націоналізацію галузів народнього життя, він не зазначив української літератури у своєму докладі і спискові тілько через те, що з цією літературою зовсім не знайомий, з окрема це стосується до „Ріллі". Варт зазначити тут і другу заяву докладчика нараді, що на своїх лекціях і розмовах з селянами докладчик користується українською мовою особливо, коли хоче бути добре зрозумілим своїй авдіторії. 

Пристало до думок, висловленнях опонентом ще двоє агрономів (великороси). А решта? Мовчала решта. А землячки? Землячки не признавалися бо й справді в почесній такій нараді, на таких урочистих зборах, де все чорні сіртуки і самі вони у чорних сіртуках... і мужицька мова! не личить! 

Навіть коли опонент спеціально звернувся до них, підкресливши, що тут не мас політики, а тілько педагогика — ніхто пари з рота не пустив. 
Ну за землячками така вже слава. Але хто підвіз воза, як кажуть поети, так це агроном-инородець. 

Думаю, що читач вибачить мені, і коли я докладніше росповім про цей факт, що скидається більше на якийсь анекдот, до того-ж і аргументація проти вживання місцевих мов, ще нечувана з уст освіченого, земського агронома, та ще й инородця. 

Як у Таврії багато всяких инородців, то це, мовляв, шкодливо, бо і виходить, що кожному треба літератури на. його рідній мові. Це не можливо! 

Значить, агроном повинен знати і ці мови, а це не нормально раз істнуе „общерусскій языкъ“ і єдиний „госу- дарственний языкъ, який всі повинні знати, Ріжномаїтість мов шкодить і самій агрономичній справі. 

Але цікавіший дальший аргумент: вживання рідної мови розвиває шови низм і ось як (слухайте панове слів вченого агронома - инородця!): коли якось цей агроном приїхав у село де жили руські і німці, і почав з німцями балакати німецькою мово, щоб скоріше порозумітися з ним, то коли він у друге приїхав в це село, ніхто з ним не хотів балакати по-русски, а всі зверталися до нього німецькою мовою. Видимий шовінизм! 

А це вже шкодливо, бо навіщо розвивати всякі там мови, мовляв, коли є єдина „общерусская". 

На таку аргументацію всміхнувся навіть урядовий агроном, який зазначив, що так не можна поводитись з народом; коли народ сам давав знаряддя до рук агронома, треба було використати це знаряддя, і балакати німецькою мовою, коли її розуміють краще „общерусской”. Але земському агрономові не зробилося стидно від такої уваги. Він при своїх думках лишився. 

Що-ж казати про решту промовців; але їх і не було багато. Один з урядових зазначив між иншим, що він скілько живе у Таврії, не чув навіть щоб хто з українців балакав українською мовою. Та до того і в школах не вчать цієї мови, то тим паче не можна передплачувать на цій мові книжок. Українська мова тільки і є що у Полтаві та Київі. 

Коли справа підійшла до балотировки пропозиції докладчика і опонентом була внесена поправка, що до місцевих мов, то голова заявив, що краще не звужувати питання, а казати взагалі про популярну літературу, необмежуючи мовами. Балакали довго, мало не посварилися. 

Сам докладчик згодився полагодити справу тим, що вніс свою другу пропозицію замість першої про попу- Ілярну літературу: „приймаючи на увагу і літературу на місцевих мовах". 

Крутили довго, іменно крутили бо таку просту справу не хотіли зрозуміти, крутили і таки обкрутили і про-валили поправку. 

Вийшло так, що за поправку про  місцеві мови встало тілько двоє, з 33 присутніх агрономів і спеціалистів! 

Чи встало б більше, як би по правді було балотировано? 

Ні, мабудь. 
Наслідком цього довгого сперечання зьявилося те, що де які агрономи (великороси) висловили побажання, щоб у і ті списки, які буде подано до Управ про передплату популярної літератури,було уміщено і книжки на місцевих мовах. 
Так скінчилася справа з місцевими мовами у популярній літературі для народів Таврії на губернській агрономичній нараді! 
Але це перша спроба. Хіба на більше можна було сподіватися серед „землеустроїтелів“. 
Може від земського елементу можна було вимагати більшого. Певно, можно! Gutta cavat lapidem!
