Література, наука, умілість і техника.
 Археологичні досліди у Киї і. Влітку цього року у Київі має бути цілий ряд археологичних роскопок і дослідів під фірмою Імператорської археологичної комісії.
Насамперед копатимуть старий ґрунт навколо Десятинної церкви. Роскопки ці тягнуться вже пьятий рік і за цей час дали чимало цікавого матеріалу для вивчення епохи великих князів українських у Київі. Одночасно комісія думає роспочати копання і біля митрополичого будинку в садибі Софійського собору. Як відомо, копачі тут уже наткнулися були на останки якоїсь старої церкви, але ще не прослідили добре цих руїн, особливо фундаменту з полудневого боку, де знайдено чотирі цегляних склепіння. Можливо, що б звязку з майбутньою реставрацією Софійського собору, будуть зроблені роскопки й досліди навколо собору та під підлогою його. А найцікавіше місце роскопок це — садиба ч. 31—33 на Вел.-Володимирській вулиці, в якій тепер міститься станція швидкої медичної запомоги, але яку вже продано земству для збудування на ній великого земського дому. В XI столітті стояв тут жіночий монастирь в честь св. Ярини, що збудував Ярослав Мудрий, з часів якого тут хоронили княгинь і княжен. Можна сподіватися, що роскопки в цьому місці дадуть пінний історично-археологичний матеріал. Завідувати роскопками буде, як і раніш, худ.-архитектор Д. В. Мілеїв, а також д. С. Вельмин, людина, до речі сказати, без потрібної наукової підготовки для такої роботи.
Цікава могила. Біля с. Себена (херсон. повіту), член - кореспондент Імператорського археолог, т-ва Гайдученко роскопав велику могилу, що мала до 3-х сажнів височини. В центрі могили лежав кістяк коняки, а під ним, на аршин нижче,--останки тризни, потім кістки і невеличкий горщечок грубої роботи, без гончарного круга. Ще на пів аршина нижче знайдено кістяк чоловіка, що лежав навзнак головою в північно-східний бік, ногам —до південно-західного боку, понижче грудей знайдено шматочок заржавленого залізка ніби од стріли, якою того чоловіка було вбито. Праворуч на півтора аршини од цього кістяка лежав на лівому боці кістяк женщини, ніби привьязаної руками й ногами до кілка, який зовсім струхлявів. Ліворуч на такому місці (1 1/2 арш.) на правому боці лежав кістяк мужчини з притиснутими до живота руками й колінами, з слідами спорохнявілого кілка, до якого, очевидно, було його прішьязано. Ніяких річей біля цих двох кістяків не знайдено.
= Вийшла нова книжка —„Сіяна трава-люцерн и . (З малюнками). Написав агроном В. Яблоновський. Видання часопису  ”Рілля“.
