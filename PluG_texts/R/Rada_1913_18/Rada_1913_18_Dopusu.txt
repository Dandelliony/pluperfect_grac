Дописи.
(Од власних кореспондентів).
С. МАСЛІВКА, Козинської волости, (на Київщині) Шкільні потреби. З 1904 року у нашому селі, яке має до двох з половиною тисяч жителів, істнує 2-х класова міністерська школа. Коли відкрито у нас цю школу, то в селах, що лежать навкруги Маслівки, таких шкіл було дуже мало, а земських не було майже зовсім. Наступила пора загальної народньої освіти; діло народньої освіти, велике і важне почало переходити до земських інституцій. Придивляючись до шкіл, які одкривае земство, ми бачили, що там і будинки кращі й лучші, і оборудовання іх цінніше, і учительский персонал —цей двигун і душа школи, не забувається; при земських школах одкриваються безплатні народні бібліотеки, дітям даються підручники і взагалі такі школи дуже відріжняються своїм ліпшим становищем од нашої, міністерської школи. Тепер у селах, навкруги Маслівки, єсть уже багато земських шкіл і кожний рік із нашої школи туди тікають учителі й учительки, бо там кращі матеріяльні та й усякі другі умови служби. Таким чином кращі учительські сили не задержуються у нашій школі і тому що-року нашім дітям довгенько приходиться лишатись без учителів, що року до ноября не буває правильних навчаннь дітей і все це важко одбивається на їх знаннях. Крім усього того, наша школа, не дивлячись на те, що збудовано її усього 8--9 років тому, потрібує уже капитального ремонту, бо будувалась вона на швидку руку, долівку настеляли з вохких дощок і тепер їх зовсім поточив шашель, вікна поосідали, а підвіконники зовсім поточені шашелем. Шкільна мебель дуже мізерна, кватирь для учителів, за винятком п. завідуючого, немає і кватирних грошей од міністерства вони не одержують. Шкільна бібліотека теж страшенно бідна та мізерна, а народньої і зовсім немає, вечерні навчання і читання з чарівними картинами, як в земських школах, ніколи не провадяться і взагалі, уся школа, коли вона останеться й надалі у такому становищу, під бідоном міністерства, то прийде в цілковиту нікчемність. Такі обставини примусили нашу громаду звернуться до нашої повітової земської управи, через уповномочених з проханням прийняти маслівську міністерську школу під владу Земства. З таким проханням вони звертались уже не раз, та лиш на останнє, уже оце після нового року, одержали одповідь управи, що ще й у цьому році земство не може прийняти, бо раніше були намічені школи, які воно має прийняти у 1913 р. Визнаючи велику потребу в жіночій ремісничій освіті, наша громада ще позаторік послала приговора в управу про одкриття у Маслівці жіночої ремісничої школи, обіцяючи у допомогу земству на будівлю такої школи 6000 карбованців. Тепер ми одержали одповідь, що чергове земське зібрання прихильно поставилось до нашого прохання і висловилось принціпіально за одкриття такої школи, але остаточне вирішення питання одложило до виробленняшколи.
С. СУВОТІВ, чигринського повіту (на Київщині). Потреби нашого села. Мабуть нема більш нікому такого гіркого життя, як суботянам; вони голі, босі й холодні і голодні, бо нема де заробити копійки, нема ні заводів, ні економій; заробить тілько той, хто піде кудись на заробітки, та й то користи мало, бо він там заробляє, а дома дітей купа, то що й вдається заробити, то на семью треба, а сам лишається без копійки, худоба рідко у кого єсть, а як єсть де в кого по коняці то й тої нічим годувати. На клаптику землі багато не насієш, бо й та земля у горах та в провалях, єсть сінокоси та болота по над річкою Тясмином, то й то ченці заїдають. Колись була вода, то ченцям якимись панами дозволено тільки рибу ловити, а як воду позамулювало, то ченці й на землю посягли і дають в аренду. Тепер на тих землях замуляних то що, росла б трава, дак десь перемулено Тясмин, і вода стоїть і всі ці сінокоси гинуть Тут по над цим Тясмином пропадає всякого добра на сотні тисяч карбованців, бо од самої Смілої, аж до Крилова — цей Тясмин. От би кому взяться та прорізати Тясмин, щоб вода збігла, багато б прибавилось худоби, бо у другого хоча й нема свого сінокосу, а як є сіна багато, то його можна купити дешево. Колись як вода збігала, то сіні в було багато, можна було купить копицю за 3 карбованці, а тепер дав би й 10 карбованців, та його нема. У Чигирині було сіно 10 — 15 коп. пуд, а тепер 50 коп. Од би на віщо земству слід глянути, але воно дбає не про те. Земство дбає душе про податі. А куди ці гроші йдуть? Земство дбає про школи, та не дбає про вчення, школи будують браві, та вчать погано, од хоч би сказати про суботівську, вона 2-х класова і дитина, пробувши в ній 5 років, те знає, що колись тут таки в міністерській однокласовій за 3 роки знала; колись було інспектор разів два приїзжає на рік до школи, а тепер його наче й нема. Земство дбає й про лікарні та як хто зьявиться з якою хворобою великою, то кажуть їдьте у Кременчук, там вам поможуть. Одно що гарне земство зробило, то це те, що вчить укривать будинки околотом з глиною; це наче діло гарне проти пожару- І це гарно, що залізо та черепицю на покрівлю дають на виплат; багато вже єсть хат покритих залізом та черепицею. Одно лишилось дуже потрібне зробити це осушить оці болота. Буде користь для всіх. Та, набудь, це буде дуже важко для нашого земства, бо цей Тясмин проходить аж через три повіти. Слід би це діло гуртом зробити, бо пропадає добро не тільки нашого повіту.
М ОХТИРКА (на Харьківщині). Картини Мурільо. В охтирській Рождественській церкві, збудованій поруч з Покровським собором, ще за часів цариці Єлизавети Петровни, графинею А. Р. Чернишевою—зберігаються три картини роботи знаменитого еспанського художника Бартоломе Мурільо: „Різдво Христове", „Поклонення волхвів" і „Христос на Хресті", подаровані церкві тією ж граф. Чернишовою. На картини, нарешті, тепер звернули увагу і почали робити заходи, щоб їх зберігти. Картини були в великому неохайстві, в шкодливих для художніх творів умовах. Так, наприклад, картини висіли в темному алтарі, без всяких футлярів. Років пьятьдесят тому трапилась в церкві пожежа, від якої попсувались і картини. Більш всього попсувалося „Різдво Христове"; картина ця почорніла, а місцями зовсім попсувалась. Тодішній церковний староста —Расторгуев, доручив якомусь місцевому „живописцю" підправити її, і цей так „підправив" картину, що тільки по композіції та контурам пізнали геніального художника; колоріт же і деталі охтирський „реставратор" зовсім попсував і, здається, що й московським спеціялистам-художникам, котрим доручається реставрація картин, —її врятувати вже не вдасться. Останні дві картини, яких на щастя поправляти не віддавали, збереглися далеко краще і, хоч на одній з них („Поклонення волхвів") — місцями облупилась грунтовка з фарбами—реставрація їх цілком можлива.; Вже скільки часу, причт собору веде про реставрацію переговори з московським Румьянцівським Музеєм, який командірував спеціялиста художника для огляду картин. На цих днях ще приїхав худож. М К. Юхневич, — він і забере через скілька тижнів картини в Москву для реставрації. Через пьять місяців їх пришлють з Москви і вони будуть приладнані в шклянних футлярах. Румьянцівський Музей якось запропонував причту продать йому картини, але причт запросив таку значну ціну, що це питання поки що залишили. Розмір картин приблизно: „Христос на Хресті" —18X30 верш., а „Поклонення волхвів" й „Різдво Христове"—по 20X32 верш.
