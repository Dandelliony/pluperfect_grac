Сумне зьявище.
(„ Мерзавчики”  на ялинці спожив. т-ва).
 Не тільки кожний кооператор, а навіть кожна людина зрозуміє те обурення, з яким я пишу цього листа. Роскажу по порядку. Року 1911 заснувалося в слоб. Росоші (на Вороніжчині) спожив. т-во „ Хлібороб “. Про заснування цього т-ва я знав у свій час через те, що доводилось вкупі з ініціаторами обмірковувати та пристосовувати до місцевих умовин нормальний статут, але трохи згодом я опинився в иншій місцевості і вже з „Ради" довідався про те, що т-во „Хлібороб" зразу ж ступило на певний шлях, по котрому, здається, простувало й до останнього часу і багато спричинилося до поширення в околиці кооперативної ідеї; бо як свідчать ті відомосте, котрими я володію, під впливом „Хлібороба" шість великих сел заходились коло заснування й у себе таких саме товариств (ще й клопочуться, щоб і назви дібрати своєї, рідної; наприкл., у сл. Євстратівці назвали т-во: „Надія"). Здається, що все гарно: справа стоїть на міцному грунті, людність околиці цікавиться й собі починав ворушитись — чого ж іще треба? Далі. Беручи приклад з добрих людей, т-во й собі влаштувало ялинку на минулих різдвяних святах. Але... Ось що пишуть мені про цю ялинку, пишуть з сльозами на очах: ...„27-го (грудня) відбулась у земській школі ялинка росошанського спожив, т-ва „Хлібороб". Кожному одвідувачу із членів т-ва видавано по торбиночці пряників та... по півбутилки (1 сороківка) горілки" ... — Го-ріл-ки! Що це таке? Що відограло в цьому рішаючу ролю: свідоме хамство, чи все та ж непорушна темрява, що віками гнітить український народ? А коли остання, то де ж були керовничі „Хлібороба", адже ж між ними, (я знаю) в люде ідейні? Чи „глитай" уже і тут наносів, і напосів так, що й не писнеш? Зьявище сумне, сумне і обурююче, і кооперативна преса не повинна замовчати його, а д.д. керовничі росошанського „Хлібороба" гарно б зробили, коли б сами росповіли на сторінках „Ради", або якого•небудь кооперативного часопису, про те, як вони дійшли „до жизни такой". Чи може: не слід сміття з хати виносити?

