Міжнароднє становище.
Віденські газети повідомляють, що на протязі цього тижня має вирішитись спільна питань, що тепер уявляють з себе грунт міжнародньої політики. Доки що, по всій лінії йде песімістична оцінка становища. Грунтується вона, перш усього, на факті загострення румино-болгарських стосунків, що в останні дні перебувають в великому напруженні; бо інструкції, що одержав руминський посол в Софії погрожують ультіматумом Болгарії. Свідомі політичні кола запевняють, що становище знов дуже серйозне, хоча би через те, що знов починає дуже загострюватись взаємне недовірья обох великодержавних груп. Як повідомляють столичні газети, російські дипломатичні кола теж дивляться на сучасне міжнароднє становище дуже песімістично. Загальна думка така, що коли в Костянтинополі не станеться контр-революції і старий уряд не підпише негайно мира, то не можна поручитись за загальноєвропейський мир. Щоб запобігти європейської пожежі, потрібна солідарність Європи. Між тим, такої солідарности немає і такий роскол може мати самі лихі наслідки.

