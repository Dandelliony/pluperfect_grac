ПО РОСІІ.

- Запитання про селянський банк. В Державну Думу комісія, що відає справи запитаннів, внесла доклад з приводу несправедливої діяльности селянського поземельного банку в справі набування товариством переселенців землі од полковника Дурасова на Кавказі. Комісія запевняє, що банок дбає про те, щоб яко мога більше виручить грошей, ні трохи не дбаючи про селян. Через це то комісія радить Думі зробити запитання: „Чи відомо міністрові фінансів, що селянський банк допустив явне порушення статуту банку, зробивши погану оцінку маєтку полковника Дурасова, через що селяне не мали змоги виконать ті обов'язки, щ 0 вони взяли на себе що до банку. Як що це відомо міністрові, ТО що він зробив, щоб забезпечити цих селян?" 
		(Р. У.).

- Сліпота В. В. Муйжеля. Письменник Муйжель, що живе тепер в Пскові, несподівано осліп і вже другий тиждень нічого не бачить. Сліпота напала письменника од втоми очей від довгої нічної праці. Лікарі визнали становище письменника тяжким. 
		(Утро Р.).
- Лист простітуток. На з'їзді в боротьбі а простітуціею прочитано цікавого листа 63-х простітуток. Вони пишуть: „Ми, що підписалися в кінці — просимо членів з'їзду звернути увагу на наше становище і виконать наше прохання. Більшість нас вступає в простітутки з усяких причин в молодому віці, будучи зовсім здоровими і не маючи ніяких хвороб. Тимчасом, всі ми через якийсь час заражаємося. Робиться це не по нашій вині, а через те, що до нас без розбору допускають слабих на пранці чоловіків, яких нікому й в голову не приходить оглядати. Од нас требують, нас примушують ходить на огляд; з-за маленької ранки лежать в лікарню, а од чоловіків, що ходять до нас, цього не вимагають і дозволяють їм безкарно заражати нас і робити нещасними каліками, од яких відвертається кожен. Всі наші гості не маленькі діти і повинні розуміти, що пошесть поширювати не годиться і що прищеплювати пранці хоч і гулящим жінкам вони не мають права. Ми ж люде, здоровля і нам дороге, а старість і без того не солодка. Дуже просимо з'їзд обміркувати це питання і постаратися зробити так, щоб до здорових із нас не допускати слабих чоловіків, а вимагать од них здоровля, оглядати їх, бо вони нічим не кращі од нас, коли беруть участь в такому ділі. Дуже просимо прочитати вашого листа на з'їзді, — може найдуться люде, що зрозуміють, що нам гірько губити в молодости своє здоровля. Просимо поклопотатись і про нас, а не тільки про чоловіків". Далі слідують 63 підписи. 
- Спектакль в церкві. Недавно в вірменській церкві села Курідере, сухумського округу, любителі улаштували вірменський спектакль. Спекталь викликав переполох серед громадянства. Про це довідався благочинний вірмен і поїхав туди. Тут він застав все прилаштованим до спектаклю. В вівтарі було все поскидано і валялися порожні пляшки од содової води. Благочинний доніс начальствові. Од нього прийшов наказ ніколи не дозволяти таких вчинків, а винних тягнуть до відповідальности. 
		(К. К.).
- В Туруханщині. „Сибирь" повідомляє, що в кожному сельці Туруханщини, де єсть 2—3 засланці, поставлено стражника з жалуванням 50 карб. в місяць. Цей стражник повинен строго слідить за всім, що роблять засланці, і доносить начальствові.
- Занепад панства. В „Н. В.“ зазначають, що московське панство зовсім занепадає. Признакою цього єсть підупад англійського клубу в Москві. В цьому клубі колись програвали цілі маєтки, збірався цвіт московського дворянства, в минулі роки до голосу цього клубу прислухалася вся Москва і Петербург. А тепер нічим заплатить прислузі клубу. Місце старих дворянських фамілій займають купецькі.