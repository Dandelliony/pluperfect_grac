В комісії по финляндських справах.

>В думській комісії, що розглядав финляндський законопроект, Крупенський заявив, що Царь висловив комісії побажання успіху в її праці. 
> Мілюков пропонує утриматись від обміркування законопроекта до того часу, поки надійде відозва сейма. Пропозіцію Мілюкова комісією одкинуто. Марков каже: дебати зайві, питання вирішено заздалегідь. 
Докладчик Бенігсен доводить, нападаючи на финляндців, що імперське законодавство завше істнувало. 
Милюков у довгій промові доводить незаконність і шкідливість законопроекта. Через те так усі й поспішають, - сказав він, — що робиться тут темне діло. 
Родичев застерігав, що приняття законопроекта утворить небезпечне місце на випадок війни. Вороги зрозуміють і використають це. Коли хочете знати, як на цю справу дивиться Росія, — кінчає промовець, — то роспустіть Думу й поспішайте назад. (Сміх). 
Але-ж сміх, — каже Родичев, — свідчить про те, як ви ставитесь до правів народа!
Керченський каже, що “Дума знищує всякі надії на те, що вона колись позбавить національности від тягару та утисків. Гегечкорі: проект — то кістка, яку кинув Столипін усяким Марковим, аби не стратити власти. 
Ухвалено перейти до постатейного читання законопроекта.

> Більшість правих членів Державної Ради обстоює за те, щоб Думі не було дано права обмірковувати финляндський законопроект.