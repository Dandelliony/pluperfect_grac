Над домовиною Бориса Грінченка.

Прокотилася сумна звістка по Україні і засмучені українці з‘усюди шлють свої жалі та спочуття. 
З Баку од „ Просвіти “ прийшла така телеграма: 
„Плачемо вкупі з вами, всіма земляками, над труною Бориса Грінченка".
Подільська „Просвіта* телеграфує: "Шлемо Вам глибоке спочуття в тяжку годину народнього горя, яке обгорнуло сумом серця всіх синів України, що втратили свого невтомного апостола просвіти". 
Подільські вчителі тяжко сумують: 
„Долучаємо свої гіркі сльози до сліз всієї України над труною великого побірника за рідну освіту і школу". 
З Москви шлють телеграму; 
„Засмучені тяжкою звісткою висловлюємо наш пекучий жаль з приводу завчасної смерти великого робітника на нашій занедбаній ниві". 
Од імени гуртка московських студентів-техників Титаренко. 
Українці з Чернігова шлють спочуття:
„Полягла ще одна сила, одійшов од нас на вічний спочинок незабутній Борис Грінченко. З приводу тяжкої втрати дружині його приносимо глибоке спочуття". Верзилов, Шраг, Базилевич, М. Вороний, Ващенко, Терещенко, Велкинд, Коновал, Гаврилов, Шапоренко, Шкуркина, Левитська, Янченко, Муравська, Грас, Косунович, В
Балик. 
Од І. Шрага послано дружині покійного таку телеграму: 
„ Висловлюю глибокий жаль по великій втраті славного незабутнього діяча". 
Д. Боровик з родиною шлють своє спочуття: 
„Прийміть і від нас сльози на домовину незабутнього для всіх нас небіжчика". 
З Таращі (київської) гурток українців телеграфує: 
„Стискається серце від незамінимої втрати ще одного з найкращих синів України Б. Д. Грінченка. Впав славний плугатирь на борозні надмірно тяжкої праці, бур'яном, тернами вкритої каменистої рідної ниви. Пером земля тобі щирий невтомний працьовнику".
Український поет П. Тенянко висловлює свій жаль: „Висловлюю свою журбу і спочуття дружині, сім'ї українських письменників і громадянству з приводу смерти Бориса Грінченка — дорогого чоловіка, видатного письменника, правдивого педагога, щирого діяча нашого національного відрождення, оборонця покривдженних“...
Одеські газети на своїх сторінках подають некрологи з приводу смерти Б. Грінченка. 
„Одес. Листокъ" закінчує некролога так: „своєю літературною і громадською діяльністю Грінченко міцно з'язав історію свого життя з історією відродження українського люду. Смерть його - велика і поки-що незамінима втрата для України, смерть дочасна в час розквіту сили й таланту, але й коротке його життя не пройшло непомітно. Він зробів все, що встиг зробити".
„Одес. Новости" між иншим пишуть: Як письменник, Грінченко зоставив нам том своїх віршів, більш ЗО оповіданнів, 4 великих повісті, 8 драм, силу публіцістичних і наукових праць. Брав участь майже у всіх українських періодичних виданнях і альманахах.
Надмірна праця, не добрі умови життя, „неумолимые удары судьбы", привели цю надзвичайну людину до передчасної могили".

Для вшанування пам'яти Б. Грінченка видавництво ,Лан“ замість метальового вінка прилучає 15 карб, до складених уже попереду грошей иншими видавництвами і окремими особами. Вже складено: Вид. „Укр. Учитель"—40 карб., вид. „Час." —50 карб. вид. „Лан" —15 карб., редакція „Укр. Хати"—25 карб., д.д. П. і М. Понятенко—10 карб., д. Коваленко-5 карб. Всього 145 карб.