По Украіні
У КИІВІ.
- Доля б. депутата Нечитайла. Недавно одбулося засідання комісії по дострочному увільненню вязнів арештанських рот. Увагу членів комісії звернуло на себе сумне обличчя одного вязня. Воно дуже нагадувало обличчя Льва Толстого і відріжнялося од всіх инших. Виявилося, що це депутат другої Державної Думи од київської губернії селянин Нечитайло. Відбуває він вже біля двох років кару по присудові київської судової палати - за підмовлення до підпалу панських садиб. Члени комісії всі погоджувалися на тому, що його перше за всіх слідує випустити. Однако випустити по правилах дострочного увільнення не могли. Це через те, що про д. Нечитайла була окрема постанова окремої наради при міністерстві внутрішніх справ, якою постановлено вислати його в вологодську губернію. Коли б його увільнили до строку, хочай за 10 днів, то йому прийшлося б після цієї кари з присуду палати, одбувати ще адміністративну кару.
- „Клубъ» трудящихся". В неділю, 2-го мая, у 12 годині в день, клуб улаштовує для дітей членів клубу огляд виставки дитячої праці. 3-го мая, в понеділок, в клубі (Безаківська, 12) відбудеться лекція по кооперації. Початок о 8 г. в-вечері. 
Цими днями клуб, за зразком Західної Європи, улаштує за містом свято древонасажденія для дітей шкільного віку.
- Екзамени на фершальських курсах. Помішник головного лікарського інспектора д. Булатов повідомив п. губернатора, що лікарська рада визнала за необхідне, згідно з проектом київського лікарського одділу, завести нові порядки при екзаменах зубоврачебних та фершальсько-акушерських курсів. Тепер робитимуть випускні екзамени для всіх шкіл одного напрямку в одному помешканні, при тій умові, що директорів і вчителів всіх шкіл буде запрошено на екзамени.
- Авіатор д. Єфімов. З початку мая, в Київ приїде відомий російський авіатор д. Єфімов. Цей авіатор вславився своїм літанням закордоном — в Ницці, а потім в Москві. В Київі д. Єфімов гадає зробити—один—два польоти на аероплані.
- Екзамени для екстернів почнуться у київській подільській гімназії з 17 мая, в фундуклеївській гімназії—з 20 мая. Прохання прийматимуть до 10 мая од 1 до 4 години вдень.
В київській 2-й гімназії екзамени на атестат зрілости почнуться письменні 29 апріля і з 13 мая устні. Екзамени для сторонніх особ на свідоцтво за 1—7 класи почнуться з 15 мая. Екзамени для тих, що вступають в 1 клас, почнуться з 18 мая, а в підготовчий клас — з 19 мая.
- Ревизія інженерного відомства. Окрема підкомісія на чолі з віце-директором департамента поліції. Н. П. Харламовим знову почала свою працю по обревизуванню інженерного управління. Комісія винайшла низку порушень та неправильностей в контрактах по аренді земель для інженерно-кріпосного управління. Недавно члени сенаторської комісії були в цьому управлінні.
- Конфіскація газети. З наказу адміністрації конфісковано позавчорашнє число газети „Огни".
- Труп дівчини. Сторож Кадетської рощі, Ковальський, помітив, що біля Караваевських дач, в кущах лежить жінка. Коли він підійшов близче, то побачив, що вона мертва. На обличчі сліди опалення карболовою кислотою. Гадають, що дівчина отруїлася. Вдягнена покійна в простеньку одіж та кольорову хусточку.
- Пошесть сипного тифу. Київське губернське управління на підставі відомостей лікарського одділу довідалося, що на сипний тиф заслабло в с. Фасові 75 душ, в с. Людміловці 85 і в с. Наливайковках (макарівської вол.) заслабло 55 душ. Управління запитало київську губернську управу, що зроблено для боротьби з пошестю в цих селах.
- Арешт. Вчора в губернському управлінню арештовано на 7 суток бувшого околодочного надзирателя бульварного участку Кобзаренка за некчемне поводження.
- 3 урядових наказів. Спеціальним наказом 20 цього місяця (№ 2510), п. київський губернатор оповістив мирових посередників і поліційних начальників на Київщині, що одна волость на Волині дістала з Германії (з-за кордову), од інженера Ігната фон-Снарського, заказного листа, в якому д. Снарський присоглашае сельські громади вислати йому в Германію переводом по почті по 95 карб, на добудову вигаданих їм повітрових (летючих) кораблів, що звуться один „Волынь", а другий —„Подолія*. Ці кораблі, — впевняє Снарський, — будуть ніби то перевезені в Росію В Іюлі біжучого року. Читаючи зміст цього листа, легко одгадати, що такі саме листи розіслано по всіх усюдах, в тім числі і по селах Київщини. Через те губернатор прохає посередників і поліційних начальників застерегти людність, що ширення таких листів і збірання по них грошей — суперечить закону. Тому то людність повинна всі листи пересилати поліції для знищення їх, а Снарському, або його уповкомоченим не давати й шеляга.
- Наші крамарі. Пристав старокиївської части вчора у 6 год. ранку з великим нарядом городових оточив сінний базар. Було зупинено до 100 душ покупців, яких примушено повертатися до м'ясних крамничок, у яких вони купували м'ясо, і переважувати куплене м'ясо. Майже у 100 випадках крамарі обважили покупців на 1/2 та на 1/4 хунта. Фальшиву вагу чи недоважування помічено у слідуючих крамарів: Гофмана, Пекерського, Брискмана, Прицкаря, Пеплаха, Калонського, Маркова, Підгородецького. Антісанітарне содержування крамниць помічено у Сепалова, Браксмана
та Пекерського. Фальшиві ваги запечатано. Майже всіх цих крамарів притягнуть до відповідальности.
- 3 Поділля. Погроза. В м—ку Саврані, балтського повіту, мировому судді прийшов лист, в якому загадувалося покласти в певному місці 25 карб., а як не зробить цього, то буде смерть судді. Виявилося, що цього листа прислав 15-літній вчителів син, що недавно скінчив сельську школу. Ділу дали ход.
- Копачі. Недалеко від Немирова є село Боблов. Ходить по людях така чутка, що там козаки позакопували під час війн на Брацлавщині багато всякого скарбу. І от в цих краях розвелося багато копачів, охочих поживитися тими козацькими скарбами. Багато тих копачів є і в Боблові. Копачі нишпорять усюди й пробують свердлами землю, чи нема в їй скарбів. „К. В.“ пишуть, що найдужче нишпорять копачі в ліску, недалеко від ферми Духаничі. 18 апріля хтось в жарти сказав, що бачив, як горіли гроші в великодню ніч на одному засіяному полі бобловських селян. Копачі зараз кинулися туди. Покопали багато поля, попсували озимину і розгнівали хазяїв тих полів. Тепер у Боблові люде мають око на тих любителів скарбів.
- 3 Полтавщини. Вечір памяти Т. Шевченка. 24 апріля в Кременчуці відбувся вечір памяти Т. Шевченка. Хор улаштував д. Семененко. Хор дуже добре виконав де-які пісні на слова Т. Шевченка. Відомий кобзар Ів. Кочугура-Кучеренко чудово співав думи про Хмельниченка, Саву Чалого й на смерть Шевченка. Кременчужане знали тілько з газет про Кучеренка, а тепер таки довелося почути. Прибуток від концерту призначається на майбутню школу імени Т. Г. Шевченка.
- Повісилась. В м-ку Баришполі сталося таке нещастя. В чистий понеділок селянин Іван Лісовик пішов на торг з жінкою, а дома покинув з малими дітьми свою дочку, дівчину 12 років. Дівчина полізла на горіще за нехворощею на віник та й повісилась там на своєму поясі. Сусіди кажуть, ніби повісилась дівчина через те, що батьки не купили їй нових черевиків.
- Кредітове товариство. Баришпільеьке кредітове товариство на загальному зібранні 25 апріля вибрало на з'їзд у г. Переяслові представників кредітових і потребительеьких товариств переяславського повіту, на 2 і З мая. З'їзд цей скликають на те, шоб виробити статут союз а повітових товариств. Вибрали на з'їзд голову кредітевого товариства В. С. Ткаченка, члена правління В. П. Виноградного, члена правління потребительського товариства А. К. Опалея і А. І. Шкорупа.
- Надія на врожай. Нам пишуть з м-ка Баришполя, що там сподіваються доброго врожаю. Попередні засушливі рокі навчили баришпольських селян сіять озимину раніше і через те врожаю озимого хліба у нас чекають дуже гарного. В житі на Юрія не тілько „ворона заховалась", а і чоловік по пояс заховається, бо вже й колос викинуло. Це тілько в тих, котрі посіяли до першої Пречистої, а котрі спізнились, то в тих ледве „ворона заховається". Ярина через часті і теплі дощі теж дуже гарна.
- Гадяцька газета. В „ГазетЪ Гадячского земства" завели од діл „По Україні* українською мовою, подаючи в йому звістки а нашого життя.
- 3 Харькізщини. На могилі Кропивницького. В неділю, 25 апріля, в Харькові на могилу М. Кропивницького позносили люде силу свіжих квіток.
- 3 Катеринославщики. Грабителі. „Од. Н.“ сповіщають, що 26 апріля в Катеринославі, на передмісті Султанівці поліція оточила хату, де були грабителі, і стала стріляти. З хати залунало: „здаюсь". Як увійшли в середину, то долі лежав застрелений грабитель Баранов. Другого — Соколова поліція арештувала в хаті.
- Дзвіниця завалилась. 24 апріля, в с. Комисаровці, катеринославського повіту, як повилазило на дзвіницю чимало людей, під ними завалилась підлога. Провалилось з підлогою душ 10, їх покалічило. В церкві та під церквою було тоді душ тисяча. Усі дуже полякались, подались валом з церкви. На щастя, нікого не задушили і не вбили.
- 3 Херсонщини. Кара газеті. Редактора одеської копійчаної газети „Наше Слово", Б. Лівшіца, тягнуть до суду по 1084 статі за образливу для правосуддя замітку: „ГдЪ-же правосудіе?" Там критикувався присуд в справі д-ра Ціновського й Зайченка.
- Український клуб. Одеський Український клуб послав у Христіянію семьї Б'єрсона телеграму, висловлюючи в ній своє спочуття.
- Душогубство. Нам пишуть про душогубство в Кривому Розі. Ще 1905 року арештували одного тамтешнього селянина за погром і десь тримали до сього часу. Аж оце 21 апріля він з'явився до дому і довідався, що його жінка за час мандрівки жила з своїм свекром, а його батьком. 24 апріля ранком, в сварці з жінкою він схопив сокиру і вдарив жінку двічі по голові. Вона впала нежива. Самже душогуб узяв сокиру пішов і повідомив про все поліцію.
- Арешт розбійників. В Одесі цими днями арештували трьох розбійників, що ограбили в м-ку Деражні, на Поділлі,III. Єгера. При їх було багато награбленого добра. Орудували вони за приводом М. Козака, про якого росказують силу всякого дива.
- Комета в Миколаїві. У г. Миколаїві, у 4 год, 2 хв. ранку 23 апріля було видно коло зорі Венери звичайним оком комету Галея. Примітно було тілько ядро та трохи хвоста.
- Виставка природознавства. У г. Миколаїві одкрили виставку природознавства з одділом летючих апаратів. Виставку улаштувало „Николаевское общество любителей природы". Виставка робить дуже гарне вражіння.
- 3 Таврії. Оповістка „Тавричанина". Редакція газети „Тавричанинъ", що виходить у Сімферополі, оповіщає: 3 мая почнемо печатать у „Тавричанинъ" старинну повість Олекси Стороженка „Закоханннй чорт". Повість буде іти величенькими шматками, цілий місяць. Так ото, бачте, прийдеться не пропускать номерів, щоб все цілком прочитать.
- Украінці на Буковині.
Січове свято. Нас повідомляють, що 29 мая нов. стилю в Станіславові відбудеться п'яте загально січове свято. До нього готуються всі січі. Бажано було б, щоб на це свято приїхала молодь з Російської України. Коли хто схоче поїхать, то просять прибуть вже 28-го числа. (Од влас. кор.).
- Украінці на чужині.
Українські вистави. Петербургові просто щастить з українськими виставами. За цей рік відбулось до десяти українських вечорів. Відбуваються також українські аматорські вистави. З останніх треба зазначити вистави гуртка аматорів під орудою української артистки А. І. Решетнікової. Цей гурток ставив тут „Наталку- Полтавку", „Бувальщину", а останній раз 21 апріля „Запорожця за Дунаєм", і вод. „Як ковбаса та чарка, то минеться й сварка". Названі п'єси поставлено було досить гарно. Жаль тільки, що ставлять все п'єси старого репертуару.