Доклад бюджетної комісії.
Олексіенко в довгій промові робить доклад про працю бюджетної комісії в справі розгляду роспису. Проектом міністерства фінансів загальну суму звичайних і надзвичайних видатків на рік 1910 встановлено в 2.630.032.545 карб.; загальну суму звичайних і надзвичайних прибутків в 2.545.817.522 карб., а тих 84.215 023 карб., що не вистачає на покриття видатків, міністерство сподівається добути кредітовими операціями. Бюджетна комісія, розглянувши роспис, визнала за можливе зменшити видатки на 54.858.081 карб. Докладчик зазначає, що зменшення зроблено дуже обережно; так, наприклад, по обрахункові воєнного міністерства зменшено всього на 6.000.000 карб., бо комісія памятала, що скільки б не говорити за ідею миру, то до якого часу це будуть тільки добрі слова. (Оплески на правих). Зменшення це зроблено по відомству інтендантства. Далі Олексіенко зазначає, що дуже незначні зменшення зроблено по росписах таких відомств, як народньої освіти, хліборобства та землеустройства. Жадних урізок не зроблено в справі асігновок на початкову освіту. Далі докладчик вважає потрібним посвідчити, що міністерство фінансів радо давало всякі потрібні комісії обрахунки і виконувало бухгалтерські роботи. (Оплески). Зазначивши, що найбільш зменшено росписи морського міністерства та відомства шляхів, докладчик переходить до обміркування прибуткового роспису і повідомляє, що комісія знайшла спосіб збільшити суму прибутків на 33,109,840 карб. Всі ці зміни, зроблені комісією, не тільки урівноважили прибутки з видатками, але ж допомогли й тому, що прибутків буде більше на 3,752,898 карб. Так складено було роспис, щоб не було потреби в позичці, аж 22 роки перед цим і до цього часу такого з'явища не повторялось. (Оплески). Далі докладчик каже, що велику вагу мав врожай; вивіз хліба був вевезичезний: в 1908 році нами вивезено хліба на 375,000,000 карб., а в 1909 — на 847,000,000 карб. Успішна реалізація врожаю сприяла тому, що до Росії прийшло багато закордонного золота і відживилась торгівля. Одночасно покращали умови державного кредіту. Курси паперів дуже піднялися. Як би була потреба, то можна б видати кредітових білетів на 565,000,000 карб. Не зважаючи, одначе, на всі добрі умови було 6 необачним сподіватися й надалі великого грошового притоку. Видатки слід робити обережно. (Оплески). Треба дбати про розвиток продуктивних сил, про добру сістему оподаткування, про добре казенне господарство. Потрібно крім того, щоб видатки з державних коштів робились на підставі строгої законности та певного ладу; під доглядом самостійного й незалежного контролю. Щоб перевести всі ці бажання в житті, — необхідна широка ініціятива уряду і самостійна діяльність законодат ніх інстітуцій. (Оплески на всіх лавах. Овація). Принято припинити записування промовців; записалося 21 душа.