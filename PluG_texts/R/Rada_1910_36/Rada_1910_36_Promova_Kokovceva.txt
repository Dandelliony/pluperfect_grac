Промова Коковцева.
Данний проект роспису уявляє з себе загальну суму біжучих прибутків цього року, які покривають всі потреби держави; а такого з'явища не було вже з 1888 року. Аналізуючи детально способи, якими комісія досягла урівноваження бюджета, міністр зазначив, що загальна сума бюджета на біжучий рік менша за торішню на 16.000,000 карбованців. Безперечно, це дуже приємне з'явище. Прибутків також зазначено на 1910 р. більше, як було в 1909.

Далі міністр констатує ту приємність, що за останні два роки зріст видатків не випережає дуже зросту прибутків, а це практично значить, що Росія може спочити від позичок (оплески). Що до финансового та економичного життя країни, то поки-що, на погляд міністра, воно стоїть в дуже сприяючих умовах, а тому не можна й знімати мови про те, що бюджет складено штучно, або що Росії загрожують якісь серйозні труднації в сфері финансового та економичного життя. Росія має значні запаси хліба і грошова справа стоїть на міцному ґрунті; зміцнилися не тільки державні, а і взагалі всі фонди. За останній рік рішучо всі цінні папери піднялись, а де-які подорожчали на 13 процентів. Порівнюючи ж з сумними часами — осінь 1905 року, — то де-які папери подорожчали на 20 — 24 проценти, тим часом як фонди першорядних держав не тільки не могли так зрости, а иноді той зменшились, хоча ті держави й не воювали з ворогами за цей час. Финансові успіхи відбились і в народньому житті, про що може свідчити більше споживання цукру та виплати до селянського банку, до в 1907 р. було 2 проц. недоїмок, а в 1909 мали вже плюс 13 проц. окладу. Так само значно ліпше приходять гроші й до земських кас. Взагалі фінансове становище держави не дає приводу до песімізму. Обороняючи нашу грошову сістему, — кінчає міністр, — ми йшли вірним шляхом, шляхом, на якому уряд Царя може спокійно й дружно працювати вкупі з народнім представництвом. (Оплески в центрі й на правих). Від тяжкого минулого ми дійшли до ліпшої сучасности і мусимо йти ще до кращої будучини. Треба оберігати финансову силу й робити видатки відповідно до прибутків. Тепер ми можемо цілком спокійно сказати, що ми не розтринькали нашої финансової сили, ми збірали й збіраємо наше добро до народньої скарбниці і робимо це на користь нашого Государя та нашої рідної держави (Оплески).