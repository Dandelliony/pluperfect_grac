Література, наука, умілість і техніка.
 Нова книжка. Київська „Просвіта" видала книжку В. Доманицького: „Про Буковину та життя буковинських українців*. Нове видання записки Академії Наук в обороні української мови. Завдяки заходам д. Васильєва, М. Ковалевського та Ів. Лучицького Імператорська Академія Наук рішила видати наново свою записку в обороні прав української мови. В цій записці Академія Наук доказує, що російська літературна мова повстала не з спільної праці Великоросів, Малоросів і Білоросів, а розвинулася на основі великоруської народньої мови і через те для українців вона чужа. Крім того в записці говориться, що українська мова є цілком самостійна, національна мова і їй повинні бути признані в російській державі всі права на вільний розвиток. Ця записка вийшла в дні свобод, як рукопись, призначена для ознайомлення урядових кол, а тепер вона має вийти книжкою для загального вжитку. Таке видання буде користним для вияснення справи російському громадянству, а особливо тій частині, для якої авторітет академії наук має більше значіння, ніж авторітет Бобринських, Філєвичів та инших.