ПО РОСІІ.
- Педагог. Цікаві подробиці викрито на суді про „просвітну" діяльність вчителя подільської (московської губ.) жіночої гімназії д. Урушадзе. На суд ця справа попала через те тільки, що д. Мануков не побоявся надрукувати кореспонденцію про вчинки п. Урушадзе в газеті „Солнце Жизни". „Педагог" мав стільки нахабства, що подав на редактора газети в суд. На суді то і виявилося дуже погане для „педагога". Тут виявилося, що д. Урушадзе підчас лекцій брав учениць за стан, садив до себе на коліна, писав записочки поганого змісту і клав в зшитки, які повертав ученицям. Виявилось, що цей педагог часто приказував ученицям приходити до нього додому і тут частував їх вином. Показував їм соромицькі малюнки. Нарешті, виявилося і те, які листи писав д. Урушадзе до гімназисток. Один з цих листів прочитали на суді. Тут єсть такі місця: „Багато людей заздрять нам, думаючи, що я з вами живу. Неприємно, що говорять те, чого немає. Чи не краще справдити їх слова? Треба, щоб було... Без міри люблю Вас"... Суд, розуміється, виправдав редактора „Солнца Жизни", д. Манукова. Цим самим суд показав, що д. Урушадзе злочинець. Тепер видно, що правду казали учениці, коли, почувши про призначення д. Урушадзе інспектором гімназії, скрикнули: „Ну, тоді у нас буде гарем! Думаємо, каже „Утро Россіи", що тепер вже в Подольську гарему не буде. 
- „Цікава справа". В Двинську в кондитерській д. Рублевеького хтось зробив велику крадіжку. Рублевський заявив співробітникам газети, що агенти сискного одділу прохали 500 карбованців за те, що повернуть крадене. Він поторгувався і одержав свої речі назад. Начальник сискного одділу Дунаев обвинувачує Рублевського в наклепі. Чекають «цікавої справи". (Р. Сл.). - Хабарники. Недавно, каже ,,У. Р.“, людність міста Новомиколаєвська вдалася було до міністра внутрішніх справ з скаргою на діяльність новомиколаївської поліції. Щоб провірити ті скарги, призначено ревизію. Ревизори зібрали величезний матеріал про хабарництво чинів новомиколаївської поліції. Поки що вступило до 400 скарг на поліцію. Всього за останній час поліція взяла хабарів на 250 тисяч карбованців. Селяне, прочувши про ревизорів, потяглися в місто з скаргами, але дуже сумували, коли їм сказали, що гроші їхні вже пропали. 
- Відважний редактор. В Тифлісі викрилося величезне шахрайство з підкупами тифлиських журналистів і гласного думи Мірзоянца з боку бельгійського анонімного товариства. Викрилося це, дякуючи звісткам, що появилися в місцевій газеті „Новая РЪчь", котру видає д. Готуа. За ці звістки д. Готуа впав у немилость причетних до справи журналистів. Тепер д. Готуа одержує силу листів та телеграм з висловом подяки та спочуття. Місцеві газети прославляють його сміливість. (Г. М.).