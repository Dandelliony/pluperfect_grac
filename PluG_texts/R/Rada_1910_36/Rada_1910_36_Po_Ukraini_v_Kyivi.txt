ПО УКРАІНІ У КИІВІ.
  В українському клубі сьогодня відбудеться чергово-вокально-музична вечірка при участі д-к. Жебко (деклямація), Іванової (спів), Наслідової (спів), Рахмаїлової (спів), Чідіан (спів), Щербини; д.д. Бондаренка (віолонч.), Вінніцького (спів), Влодека (спів), Гремовича (спів), Карлашова (спів), Лисіцьких (рояль і скрипка), Павловського (спів), Фурдецького (спів), Шереметінського (спів). Початок о 9 годині ввечері. 
 Шевченківська вечеря. Київський український клуб оповіщає, що з 14 до 25 февраля приймається підписка на Шевченківську вечерю. Підписка приймається од членів клубу, а також і од одноразових гостей по особистій рекомендації членів клубу. 
  Старшина українського клубу прохає д.д. членів, котрі ще не заплатили своїх вкладок за 1910 рік, платити за вхід на вечірки як одноразові гості, згідно з постановою загальних зборів, поки не заплатять членських вкладок за 1910 рік.
  Загальні збори членів українського клуба мають одбутися в понеділок, 15 февраля в помешканні клуба о 8 годині вечора. Порядок зборів: 1) справоздання за минулий 1909 рік, 2) обрахунки на 1910 рік, 3) вибори нових членів, 4) вибори 4 х старшин замісць тих, що вибувають по жеребку, 5) вибори 4-х кандидатів на старшин, 6) вибори 2-х членів до ревизійної комісії, 7) біжучі справи. Членів повідомлено про збори особистими оповістками, але не всіх, бо адреси де-яких членів клубу старшині невідомі, отже старшина клубу прохає тих членів, котрі не одібрали оповісток, мати на увазі це оповіщення через газети. Ті члени, котрі не прибудуть на збори і не обізвуться листовно на оповістки, вважатимуться відсутніми з Київа. 
  Військовий міністр — ген. В. Л. Сухомлінов має приїхати до Київа 15 февраля.
  Оборона дісертації. 15 февраля о 1 годині в XIV авдіторії в університеті оборонитиме свою докторську дісертацію лікар. К. Р. Мірам на тему: „0 причинахъ смерти при воздушной змболіи". Офіціальними опонентами призначено професорів: Н. А. Оболонського, В. Н. Високовича і В. Н. Ліндемана. 
  В товаристві літераторів. Сьогодня в помешканні громадського зібрання (В. Володимирська, 45) відбудуться загальні збори товариства літераторів. Програма зборів; 1) вибори нових членів; 2) обговорення проекта інструкції раді про позички та допомоги; 3) відношення товариства літераторів до майбутнього з'їзду письменників; 4) організація бюро для розшукуванкя роботи і вибори членів цього бюро; 5) резолюція ради товариства з приводу доклада А. І. Свідерського про „Необезпеченность литераторовъ» и профессіональныя ооганизаціи"; 6) біжучі справи. Початок 0 8 годині ввечері.
  Озброєний напад. 12 февраля на Соломянці 5 розбишак зробили озброєний напад на купця X. Ротманського, поранили його дочку та сина - Мойшу і втікли, не захопивши нічого з собою.
  3 урядових наказів. Київський губернатор наказав мировим посередникам і їхнім з'їздам на Київщині (наказ № 1889), всі скарги і домагання селян розглядать завше в першу чергу, в противному ж разі, коли цього не буде виконано, на винуватих накладатимуться всякі кари. Київське губернське присутствіє по справах селянських, цими днями пояснило (журнал № 37), що догляд за всіма православними кладовищами належить парахвіяльним пан-отцям, які, користуючись всякими вигодами і прибутками од цих кладовищ, повинні піклуватися про те, щоб їх не спустошували. Потрібні видатки на догляд за кладовищами пан-отці повинні постачати з двох джерел; з церковних коштів і з приватних жертв.
  Заслання. Володимира Шішкіна, що зараз відбуває кару по приговору судової палати в лук'янівській тюрмі, засилають на 5 літ в Якутську область.
  Випущено з під арешту. Вчора з старокиївської часті випущено В. Житкова, якого недавно арештовано було з наказу жандармів.
 Начальник київської почтово-телеграфної округи сповіщає, що особи, які одержують недоплачені листи або посилки, не повинні давати додаткової плати до того часу, поки почтарь не дасть їм книги, де записані будуть ці недоплачені листи чи посилки.
 Справа Деміевни. Київській губернатор повідомив земство, що його прохання про прилучення Демієвки до Київа, міністерство внутрішніх справ не задовольнило.
  Базарні ціни. 12 февраля на київських базарах ціни на живність такі були: мясо — 15 коп., філє — 30 коп., телятина — 13 коп., котлети з свинини — 2O коп. за хунт, курка — 65 коп., судак — 28 коп., короп — 25 коп., щука — 2O коп., картопля — 1 1/2 коп. за хунт, солоне масло — 50 коп., яблука — 2O коп. за десяток, яйця — 25 коп. за десяток.    Випадок на Дніпрі. 12 февраля двоє невідомих людей, переходячи по льоду через Дніпр, провалилися і потопилися.
  3 Київщини. Шкарлятнна. З с. Хижни, уманського повіту, батюшка о. Менчиц сповіщає губерську земську управу, що там косить дітей шкарлятина. Померло вже 200 дітей. Батюшка просить лікарської запомоги. 
  Тиф. У Вишгороді, під Київом, у тифозному баракові лежить 47 слабих на цю недугу. За три дні — 8, 9, 10 февраля в с. Валках заслабло на тиф четверо, в Нових-Петровцях - троє. В с. Мощуні пошесть сипного тифу значно зросла. Тамтешній лікарь просить, щоб земство прислало ще одного пошесного фершала. Повітова бердичівська поліція сповіщає, що за місяць яаварь у цьому повіті було слабих на тиф: в м-ку Самгородку 49, в Сошанську 22, в Овсяниках 18, в Збаражу 15, в Губині 12, в Германівці 39.
  Пошесть на Київщині. З Н. Петровець повідомляють київське губернське земство про перешкоди в боротьбі з пошестю. Головна перешкода це те, що померші лежать в хатах по З дні, поки їх зберуться поховати, а тимчасм приходить на похорон багато селян. Вказуючи на це, лікарь просить, щоб власти наказували померших ховати негайно. Багато ще спричиняються до розповсюдження пошести — весілля, що відбуваються иноді в хатах, де лежать слабі на тиф. У Вишгороді після весілля заразилося тифом ЗО душ.
  Чубінецьке волосне управління повідомило земську управу, що в селі Стракові що дня помірає не менш З душ. Усіх слабих у селі на тиф 100 чоловік. Волосне управління просить лікарської запомоги. За минулий тиждень земськими лікарями на Київщині зарегістровані такі хвороби: І) на діфтеріт — заслабло 713 чолов., а саме: в васильківському повіті— 153 (хвастівеький участок), уманському п. (заячківський уч.) — 136, чигиринському — 78, радомисльському — 77 і т. д.; 2) шлунковий тиф — 292 чол., бердичевський — 57, с вирський — 55, київський — 39, радомисльський — 33. На шкарлятину заслабло 281 душа, а саме: у таращанському п. - 52, васильківському — 49, радомисльському — 44; на сипний тиф — 124 чол.; на віспу — 114 (васильків. пов.); кір (теж найбільше у васильківському пов.) - 37 і т. ин. Із земського медичного персоналу. на сипний тиф заслабло: лікарь, 2 фершали і фершалиця. 
  3 Поділля. Старим способом. Подільське начальство розсилає до канцеляріях готовий протест проти німецьких професорів на те, щоб його підписували чиновники. Один з таких протестів передано і в земську управу, мабуть, щоб довідаться, скільки там „неблагонадежних" . І чиновник, чи радий, чи нерадий, а мусить підписувати.
  Під суд. ,,Р. Сл." сповіщає, що оддано під суд помішника начальника богопільської почтової контори д. Петрашевича, що ростратив казенні гроші.
  Біблія. „Ут. Р.“ переказує цікаву історію. Оце недавно в с. Григоровці, ушицького повіту, батюшка запримітив, що селяне — Петро Палиш та Мусій Руляк щось дуже зачитуються Біблією. Побоюючись, щоб вони не пошилися в штунду, батюшка сповістив начальство. І от цими днями до читальників Біблії в 11 годин уночі прибув урядник з стражником, сельським старостою й соцьким і, загадавши їм не читати цієї книги, одняв у їх дві Біблії й оддав батюшці. Селяне пожалілися на врядника справникові і просять, щоб їм оддали назад Біблію, бо єсть маніфест про волю віри.
  3 Волині. ,,Бунт". „Вол." подає звістку про події в с. Трощі. 28 января житомирського справника сповістили, що в с. Трощі збунтувалися проти батюшки селяне. Зачинщиків арештували й одвезли в Житомир на допит. З рапорту пристава видко, як це все сталося. Трощанського батюшку Віктора Варжанського архирей Антоній перевів на иншу парафію, в с. Путятинку. А селяне в Трощі незадоволені з цього і хотять позбутися свого нового батюшки о. Красицького. Спершу вони писали на його доноси начальству, та нічого не пособило. Тоді душ 200 селян вскочило до батюшчиної хати й вимагало, щоб він забрався з їхнього села. Батюшка сповістив станового. Становий приїхав і хотів узяти на допит виказаних батюшкою зачинщиків, та люде не дали. Становий приїхав удруге, з скількома десятками стражників. Знов зійшлися натовпом люде не давати зачинщиків, та поліція розігнала. Арештовано було 6 чоловіка і з ними старосту. їх винують по 271 статі за одсіч поліції. Прокурор повипускав арештованих. Трощанці — люде розвинені, спритні. В селі ЗоО дворів, а виписують туди десятків зо три газет. Є й кредітове товариство. І за все це село повинно дякувати священикові Варжанському, що був у їх 8 років. Згадуючи його, селяне кажуть: „він наш піп, мужицький піп". Новий батюшка Красницький чимсь зачепив у проповіді селян. Селяне тричі писали приговора, щоб забрали од їх Красицького. Подавали скаргу і в синод. Вибрали жалітись архиреєві 12 уповномочених; 6 арештували. Арештували й старосту. Знов вибрали 4 уповноважених клопотатись про визволення арештованих.
  3 Харківщини. Самогубство. В Охтирці в февралі застрелився гімназіст 5-го класу Гліб Леонтович. За останніх З—4 роки в охтирській гімназії наклало на себе руки три ученики. 
  3 Катеринославщини. В архівній комісії. В Катеринославі 7-го февраля було публичне засідання тамтешньої архивної комісії, на чолі з князем Н. П. Урусовим. Засідання було присвячене памяти єпископа катеринославського Феодосія, історика й культурного діяча цього краю. Про його діяльність читано доклади: В. Біднова, Д. Дорошенка, А. Синявського. В. Біднов переказав життя Феодосія і перелічив його наукові праці. Д. Дорошенко вияснив, яку вагу мають праці єпископа для історії запоріжжя. Вони дають дуже важливі відомости про запоріжську колонізацію XVIII ст. та про запоріжське братство. Видані Феодосієм матеріяли являються першим джерелом для історії запоріжжя останніх десятиліть його істнування. А. Синявський оповідав про культурно-громадське життя в Катеринославі в початку 19 віку. Архивна комісія постановила, між иншим, упорядити сістематичні народні читання з історії рідного краю. На першу чергу поставлено 10 лекцій А. С. Синявеького. Також ухвалено запросити всіх любителів старовини допомогти розібрати і впорядкувати архив комісії, що зберігається в музеї імени Поля.
  Збірання жертв на пам'ятник Шевченкові. Редакція катеринославської газети „Южная Заря" добула од київського комітету в справі пам'ятника Шевченкові дорученість на приймання жертв на пам'ятник і закликає людей надсилати їй гроші на цю справу. Досі „Южная Заря" збірала жертви по доручености полтавської земської управи. 
  3 Херсонщини. Союзники сваряться. „У. Р.“ має відомости, що одеські союзники посварилися між собою. Члени одділу вимагають негайної ревизії скарбниці союзницької. Вони винують Коновницина за ,,рострату" грошей, які він простісінько позабірав собі, і хотять вигнати його зовсім з союзу.