Промова Кутлера.
Кутлер запитує, яку вагу має такий бездефіцітовий бюджет: чи він є ознакою поліпшення финансового хазяйства країни, чи то є явище випадкове? Зазначивши, що цей бюджет поки-що — не факт, а тільки проект, якого ще можуть дуже одмінити, особливо в Державній Раді, що припинила свою законодатню діяльність і перетворилась в якусь законодатню затичку. Голова припиняє промовця. Кутлер: в теперішній час — бездефіцітовий бюджет — є випадок. Далі промовець зазначає, що в роспису записано прибутки державного банку і за 1908 і за 1909 р.р., записано також фонд закордонного відділу особ ливої кредітової канцелярії; разом на 18.000.000 карб. І коди одкинути од цієї суми 3 милійони, зазначені комісією, як прибуток, то все-таки буде дефіціту 14 милійонів карбов. Що ж до великого врожаю, який сприяв росписові, — то це річ також не стала, а випадкова. Розвиток же економичних сил країни не може бути направлено урядом, що стоїть в суперечці з народніми масами. При сучасній політичній темряві можна тільки дуже обережно ставитись до финансів, на які показував міністр. Є сила всяких важних потреб, на задоволення яких навряд чи вистачить згодом коштів. Кінчає Кутлер свою промову похвалами міністерству финансів. Половцев так само вихваляє міністерство і радить заздалегідь подумати про той час, коли може не буде доброго врожаю. В 6 г. 40 хв. виявляється, що в залі менш потрібного числа депутатів, і тому засідання припинено.