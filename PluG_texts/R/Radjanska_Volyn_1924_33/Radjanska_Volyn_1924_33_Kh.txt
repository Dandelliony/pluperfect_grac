Пожежа на околицях Польщі.
(Лист з Варшави).

Становище по так званих польських „кресах“ що-раз гіршав після наскоку на Стовбці партизанського загону в 100 чолов.--не проходить Й дня, щоб часописи не подавали нам звісток про все нові та нові виступи партизанів.
 Протягом трьох років свого господарювання по околицях поляки зуміли довести білоруських та українських селян до надмірних злиднів та одчаю.  Польський публіціст Костянтин Дроковський, колишній воєвода на Волині в присвяченій східнім околицям брошурі, визнав, що „польський уряд винщує білоруське й українське населення околиць".
 На протязі трьох років свого панування на східніх околицях поляки встигли знищити шкільну справу, українську та білоруську, зачинити геть всі культурно-освітні товариства, викурити зі всіх установ урядовців не-поляків та вживання місцевої мови загнати в підпілля.
 Разом з культурними утисками східні околиці перенесли нечуваний політичний терор. Польська поліція та жандармерія не перебірала засобами, аби задушити та затуманити розборкану політичну активність білоруських та українських мас.  Щоб остаточно приспати білоруських та українських селян, пани намагаються позбавити їх економичної бази.
 Білоруські та українські маси обкладаються надсильними податками.
 Не дивно, що місцеве населення визнає польських поміщиків, польську владу, колонистів та посідачів —за своїх лютих ворогів, з якими колись вчинить розправу. 
Білоруське та українське населення випробовали вже всіх легальних засобів боротьби та, кінець кінцем, переконалось, що всі ці засоби ні дочого. Віра селян в польські законодавчі інституції остаточно пропала.  Безперечно, що близьке сусідство з Союзом Радянських Республік допомогло в значній мірі революціонізуванню мас. Національна політика СРСР та шовіністична політика Польщі остаточно вирішили питання про орієнтацію білоруських та українських селян. Маси взяли твердий та непохитний курс що-до прилучення Радянської Білорусі до Вкраїни й примусили своїх депутатів висловитись в соймі в такому саме розумінні, оголосивши тим самим війну польській державі.
 Східні околиці кишать тепер партизанами. Партизанщина та війна стали найпопулярнішою та найулюбленішою формою боротьби з польськими загарбниками. Лише прихильністю та допомогою населення з'ясувати можна, що партизани, не зважаючи на побільшену охорону та инші. поліцайські заходи, залишаються майже невловимими для польської влади.
 Питання про околиці жваво обмірковується в політичних колах Польщі. Незначна частина польських політиків визнає за потрібне, розвивати це питання шляхом соціальних реформ та зречення теперішньої політики. Але їхній голос це — глас вопіющого в пустині. Керманичі польської політики все ще сподіваються втримати білоруські та вкраійські маси впокорі за допомогою військової сили.
 Хоча Й військовий стан по околицях формально ще не заведений, але ж фактично він там відчувається генералові Рида Смигла, якому доручено боротьбу 8 партизанщиною, надано не обмежених повноважень.
Х.