Обслідування недородних місцевостів.
Серйозність становища надто переоцінено. — Про будь-яке голодування - не може бути й мови.

МОСКВА, 9 (Роста). Під головуванням замнаркомзему тов. Свідерського відбулося засідання, на котрім заслухані були доповіді уповажнених про обслідовання ними недородніх районів. На загальний подум доповідачів серйозність становища сильно перебільшено. Говорити про голод — нема підстав. Помічається тільки недорід, — правда, по місцях досить значний. У перебільшуванню винні, головним чином, місця, бо вони дуже „пересолювали “ в цім питанні.
 Селянство навіть і не балакає про голодування.
 Харчувальна допомога потрібна лише для непрацездібного елементу. Насіньову кампанію перепроваджено чудово. Озимий клин не зменшився, навіть збільшився. Авторитет Радянської влади на селі значно підісся.