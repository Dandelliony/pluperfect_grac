
СЕРЕД СЕЛЬКОРІВ.

Т. т. селькори Антонинського району, беріться до роботи.

 Антонинський район стоіть мало не позаду инших. Справа радянськогО будівництва в ньому-відстає. Сільське життя роз'ідяється ріжиими балачками. Селянство — неосвічене, темне, культурно-освіїньої роботи мало й бачимо Сільські органи працюють кепсько. Часто такі сумні з'явища трапляються, що пляшка втручається до громадського життя на селі й має певний вплив.
 Але з усіми цими болячками та хибами можна роспочати завзяту боротьбу та викоринювати їх. Для цього є в нас газета. Кожен, хто писав до газети, знає, які великі наслідки давало це. Ото ж і селькорам нашого Антонинського району теж треба взятись до роботи й писати до газети, освітлюючи сільське життя, як воно є. Досі мало хто писав з сел нашого району, надалі цього не потрібно бути. Берімось до роботи, т. селькори, час ії роспочинати.
 Селькор с. Якимівців Н. К.

 Хто може писати до газети?

 У нашому селі Шумську, Троянівського району, селяне обрали на зборах сільради селькора та доручили йому писати до газет „Селянська Біднота" та „Радянська Волинь". Але цей селькор за весь час своєї роботи жадного разу не написав до газети та забороняє другим писати до газети.
- Крім мене, — каже він, ніхто не має права написати до газети. Коли хто посміє написати дописа без мого дозвілу, то я маю право передати його до суду. Як що хто схоче з села написати, повинен дати мені, а я під його дописом роспишусь". 
 Хіба право писати до газети лише йому дано?
 Селькор Трибуля.

 Від редакції. Ні, до газети писати може кожний селянин коли до того з'явиться в нього бажання. Селькор з Шумська помиляється, коли гадає, що лише він один мав право писати до газети, як що сільрада виділила його. Таких прав нікому не надається. Звичайно, селяне можуть обирати на своїх зборах селькорів і доручати їм писати до газети. Звичайно, гарно, коли цей виділений товариш пише, а не мовчить, як селькор з Шумська, але забороняти другим писати до газети, перевіряти їхні дописи, він не може. Навпаки, ми хочемо щоб до нас до газети писало якнайбільше селян, і селькори не повинні забороняти другим писати, а й других заохочувати, щоб до газети писали. Чим більше будуть писати, тим краще буде життя села відбиватись у нашій газеті.
