Нелітература.
(Збірник „Вільне слово").
В оглядах сучасної літератури української часто чується пряме позадовольненая критики з малої продуктивности нашого письменства та його незначного ідейного зросту. Поруч із зазначенням занепаду громадського руху, зауважують підупад чистоти й бадьорости ідейного письменства. Для багатьох тут таки й міститься причина зневірря, що до майбутнього нашої літератури, принаймні що до недалекої його будучини. Безперечно, що сіренька, навіть чорна дійсність заважає прогорнути з перед очей сумне „завтра", а темна вода во облаціх застить ясне небо. Так само в щорічних оглядах письменства бренять сумні нотки, через те що прожиті нові 365 днів не дають змоги простежити за розвитком тої чи иншої ідеї, за зростом якого небудь з'явища громадського життя.

 Проте як глянемо уважніше та візьмемо під розвагу невеличкий період з 1905 року, то побачимо, що ми таки маємо літературу, безперечно художню, ідейну і, в порівнянню з російською, чистішу. Українство має своїх письменників сучасників, письменників, що остільки належать українському народові, остіль ки звязані духовно з сучасним рухом, з ним зрослися, на ньому виховалися, з його джерел беруть погожу свіжу воду творчости; тепер немає вже місця для штучних аналогій з російським письменством, бо кожний наш письменник — є певна індивідуальність на ниві рідного типово-українського письменства, а не український рабський наслідувач якогось російського великого письменника. М. Левицький на превелике щастя є український письменник М. Левицький, а не український Чехов; В. Винниченко не «наш Горкий», а наш Винниченко, Олесь — Олесь, а не хтось іще инший, на український кшталт перелицьований. І раз по разу, як інтелігенція українська все глибше увіходить в культуру українську і в ній виховується й розвивається, то краще й вірніше вона оцінює твори рідної літератури, то більше пошани, самостійности й звязку з українським життям набувають в уяві свідомого українця наші письменники. 

Українська література остільки зросла, так добре рушав наперед, що на наших очах народжується на світ божий і українська літературна критика, яка себе почуває далеко не безпорадною, щоб розібратися в літературних з'явищах, щоб стежити за рухом і розвитком ідей в нашім письменстві. Ще скілька років тому розводили руками на Винниченка: «Талан чи випадковість?» (стаття Ів. Личка, «Л.-Н. Вістник» з 1903 р.); разом з Ів. Франком талановитому письменникові дивувались, правда радісно, але з надмірним дивуванням питали: «І  відкіля ти такий взявся?»  Перший том творів О. Олеся стріли чотирі рецензії, з яких три нічого певного не зауважили, а четверта — цілковите непорозуміння: поезії О. Олеся кваліфіковано було, як соловейкове цвірінькання і дозволено цвірінькати собі в тім же дусі далі. Тепер ми чуємо зовсім инший тон, бачимо в кожній книжці наших місячників критичні статі всяких авторів, а в тих статях менше всього переповідання змісту творів своїми словами. Нині немає вже похвалювання за гарні заміри та слова про любов до неньки-України авторів, яким бракує тільки... поетичного талану: критика зробилась вибагливішою, бо українське письменство
зросло. Критика пильно оберігає літературу від „нелітератури" і так щиро робить своє діло, що знімається лемент: «узурпатори» ! Високі вимоги, які ставить сучасна критика до творів красного письменства, свідчать про силу й якість останнього та про певність першої. Отже при таких умовинах літературні епігони роблять несміливі спроби змагатися і утворюють опозіцію, засновуючи свої „видавництва". Зрештою справа зводиться у них на шукання притулку для своїх неоціненніх творів, аж поки таки не збереться скілька непризнаних авторів, що складуться на видання „збірника". В більших літературах це — звичайне з'явище, у нас воно тільки починається в формі збірників творів окремих авторів та таких видань як «Вільне слово», збірка перша, видана у Радомислі, (ц. 20 коп. 34 сторінки).

 Збірничок має 34 сторінки в газетну шпальту завширшки; складають його 16 творів чотирьох авторів. Натурально, повстає питання — для чого? для чого десяток віршиків і одну статейку видавати як альманах? Передбачаючи таке скромне запитання, видавництво дало в передмові скромну відповідь—і ось де-що з неї. „Преса замикається в вузькі рамці, стає однобічною і тратить можливість бути повним відгомоном життя“. 

Через те, що тісні рамці та сторінки органів преси, «література стає якоюсь монопольною, трапляються такі з'явища, які вже охрещені „літературною узурпацією". Право ж на видання повинні мати твори і праці літературні всяких напрямків і течій... От через це і стає необхідним видавати збірки, які були б вільні од вузьких рамців тендвнційности»... і т. далі (стор. 3)

 Цю передмову можна було б вибачить видавництву, коли б збірка давала справді „один матеріал літературний". 
От же погляньмо, скільки той матеріял належить до літератури і що то за такий напрямок, що розходиться з усією пресою і вимагає окремих збірок. 
Твори д-ія Самотнього. На стор. 5 надруковано Його „Пісню". Ось початок: 

„Далеко, далеко, на рідній Вкраїні, Там вітер по степу гуляє, Високії гори, роскидані, сині Холодная хвиля змиває".
 А ось і кінець:
 І я там вродився на тій Україні Та важко мені і згадати: Далеко, далеко, на сумній чужині Я без вісті мушу емірати"... 

В трьох строфах, які я опустив, єсть: садки зелені, цвіти розцвітають, спомином буде, лиха доля спіткає, зорею ясною засяє... Можете собі легко добудувати той вірш. Окрім цього д. Самотньому належить ще оповідання „Гаврило Барило" — про те, як свинопас зробився старшиною, потім знов пішов у свинопаси. Я не можу вже нічого звідти цітувати, бо нічого поганого нема в ньому, немає також нічого і гарного. Взагалі ж оповідання безцвітне й нудне. В ньому нічого немає, мова протоколу без краю яскравіша за нього... Це посередність, яка говорить до вас одноманітно, однотонно: „спочатку... потім... потім... але раз якось... потім знов... ось як воно було"... 

Твори д-ія А. Ш. 
„Вийду я на степ широкий". 
З усього народу українського й одного чоловіка не знайдете, що не зміг би вгадати дальших рядків. Справді:

 Вийду подивлюся; Тяжко, важко мені стане, Сльозами заллюся... 

Візьмемо одну строфу вже з середини: 
„Діти рідні одцурались І матір забули І на давні заповіти Рукою махнули".

 Щоб покінчити і 8 д. А. Ш. і мати уявлення, що то за муза, джерела натхнення та поетичний арсенал, нагадаю романс  «Пропала надія», не весь, але два уривки:

 ...любила б, кохала Як мати дитину... ...А може ти, мила, З другими жартуєш Про мене забула давно... 
На стор. 19 читаємо нову комбінацію з виразів цього романсу з власним додатком на кінці:
 „А може забула, забула годину, Забула те щастя своє? І другий цілує тебе, мов дитину, І з мене смієтесь... о нє! 

Позичено, перекручено, риму розбито, притулено дитину, а од себе додано тільки: о, нє! І великий жаль обгортає душу, коли згадаєш, що Г, Хоткевич за менші гріхи обіцяв комусь там ноги поперебивати... що тепер буде з д. А. ІІІ? 

Твори д. Гамалії. 
Цей автор умістив 3 віршіків — перекладів та 4 власних. В одному милий чекає в хаті своєї коханої та таке виводить: 

„Жду та жду, а серце ниє, Шум в ушах, в очах пітьма І притулку за-для мене На землі німій нема" (стор. 9).

 Сидить же людина в хаті, та от ніяк притулку на землі німій не знайде, — а все гаспидська рима винна: „пітьма", а до рими —„нема", отут то й мусиш притулка вставити. Дамо ще слово авторові: 

„Під вікном моїм що-ночі Соловейко спів виводить І його кохання пісня З моїм серцем в такт виходить (стор. 10). 

Ось теж початок з другого віршу: 
„Геть сльози! не плакати буду я, ні! Хай серце вона одурила, Хай зрадою гіркою люто мені За щиру...

Годі, читач знав, що там лишилося підібрати до рими. 
Нарешті критична статя четвертого автора М. М—ки: «Про поезію і поетів» І. «Геній і таланти» Перша частина трактує про занепад поезії; а причина цього в тому, що «поняття про неї (поезію) і про поета надто заплуталось в наші часи» (ст. 25). З цим треба згодитись, але тільки почасти: тим часом, як в літературі поняття про поезію зробилося певнішим, в нелітературі воно так перекрутилося, що у перелічених вище авторів не забракло одваги друкувати свої вірші... А авторові статі „Геній і талант» хватило духу висказати свої теорії про поезію. Деж тут поняття про поезію у д. М. М—ки, коли він серйозно заявляє, що «поетом не так легко стати».

Ми всі знаємо, що поети родяться і що ніяк не можна стати поетом, бо поетом тільки можна бути. Коли М. М-ка намагається дати зрозуміти в дальшім уступі „що таке поет", то виходить, що він неодмінно проводир, пророк, сіль землі, переоцінщик цінностей... простої, ясної відповіді на питання нема, проте і хиб в визначенню поета ніби не трапляється. Але з мовою поета трапилась маленька пригода: мова поета — вірш, чарівний, огненний, музичний вірш; отже тут уже хрест Винниченкові, Коцюбинському і иншим, бо природна їх мова не вірш. Зробимо самі висновок: поет — це щось таке, що говорить тільки віршем.

 Скілька рядків нижче д. М. М—ка заявляє, що треба слово віршовник перемінити на слово «поезист» (стор. 28), бо воно вимовляється лагідніше. Що до ріжниці між поетом та віршоваиком-поезистом, то тут справа знов пішла манівцями: „віршовник не проймає до болю вашого серця, а тільки лоскоче"... (стор. 29). В лоскотуни попав Котляревський і Володимир Самійленко. А ось і способи нашого нового „критика": він порівнює один переклад Самійленків з Вайрона з його ж таки поезією «Орел» і каже, що «в першому зразку натуральний, первістний, так би сказати, безпосередній вислов почуття, а в другому ж так і видно руку віршовника, шліфовщика; видно, що вірш цей задуманий був звичайною мовою, а потім переписаний у вірш». 
Епітет „натуральний, первістний, безпосередній" критик відносить до перекладу... Окрім того, поет, на думку д. М—ки, повинен писати довгі речі... Поминаю приклади та поспішаю оповістити д. Олеся, щоб він що до себе не помилявся і скоріше приготував би поему, велику, довгу, щоб оформити своє право на ім'я поета, або забіравея собі геть з Парнасу. Одначе Т. Шевченко таки вислужився, йому дозволено перебувати собі й на далі в поетах: „не став би поетом Шевченко, коли б не дав „Катерини", „Кавказу", „Єретика“ (стор. 30). Врешті М. М—ка м'якшае і каже, що віршовник (нарицаемий поезист) шкоди не робить: „Хай віршує собі на здоров'я: хто захоче—буде його читати, хто не захоче—не буде" (стор. 34). 

Але ми твердо переконані, що коли до літератури почнуть пнутися „поезисти" й „критицисти" замість поетів та критиків, то література чого доброго і не видержить. З цього погляду праця поезистів шкідлива, бо вона засмічує літературу, псує смак у публичности і заводить плутанину в поняттях про поезію. Коли б збірник „Вільне слово“ був „лубочним“ виданням і, як лубок, не претендував би на місце в художній літературі, то нічого було б і нам заводити про нього стільки розмови, але досить пригадати передмову і статю М. М-ки, як стане ясно, що на цих 34 сторінках „Вільного слова" надто багато претенсій. Окрім того, заголовок збірки —„Вільне слово"— ще більше підкреслює бажання нових чотирьох авторів у всякім разі мати признання і місце серед 130 поетів „Української музи". Де ж натяк в цілому збірникові на вільне слово? Зміст збірника безперечно вільний від справжньої поезії, не грішить він також і належністю до літератури. Наші автори забули, що самих — но добрих замірів і любови до всього рідного аж надто мало, щоб стати в ряди письменників, принаймні тепер, коли вже забуто добру старовину з її незвичайною терпеливістю до всякого роду поетичних спроб, тепер, коли наше письменство убіраеться в силу і мав своїх видатних представників. 

От же нічого сподіватися, що те, що не носить на собі печаті справжнього талану, може попасти в українську літературу.
 Очевидно, що без кінця-краю, краще бути гарним читачем , ніж поганим письменником, і автори з „Вільного слова" мені уявляються щирими, свідомими українцями, що багато де чого не взяли на увагу, а особливо цієї простої істини. 

Ан. Василько.
