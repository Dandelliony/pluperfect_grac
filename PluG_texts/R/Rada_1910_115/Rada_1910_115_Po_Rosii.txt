По РОСІІ.
Прохання каторжан. 
В соціал-демократичну фракцію Д. Думи надійшло прохання уголовних засланців-каторжан Нерчинеької каторги і арештантів читинської тюрми, на якому сила підписів. „Тяжко одбивається на вязнях, — кажуть засланці — теперішні часи.
З 1907 року і до цієї пори вся каторга стогне, вимірае: стікає кровію. Нещасні мешканці каторги не раз старалися через печать крикнути про допомогу, але це не мало впливу. Знущання, бійка, різки (найменше 100 різок за маленьку провину)—ось що приходилося терпіти каторжанам. Сила злочинств робить тюремна адміністрація, прикриваючись законом. Силу слідчого матеріалу лежить тут і жде світла правди. Вся Нерчинська каторга в сльозах і крові. До 1907 року режим на каторзі був ще добрий, але після 1907 року, чим далі, тим гірше. Начальник і інспектор головного тюремного управління підчас одвідування каторги скасував право перехода хворих каторжан в богадільню. Панове народні представники великої нашої Імперії! Ви маєте право і честь обороняти інтереси народів Росії. Закинуті, забиті засланці сумними очима дивляться на вас, надіючись одержати полегчення. Пригнічені, побиті каторжане Нерчинської каторги простягають до вас свої худі руки, просячи лишь про одно —в найближчому засіданні Д. Думи внести на розгляд наше прохання і постановить призначити ревизійну комісію для ревизії Нерчинської каторги, для прийому скарг і претензій од каторжан на місці не в присутности адміністрації, а також для притягнення до одповідальности винних. Ми, викинуті з життя, чекаємо заспокоєння стихії. Вся каторга надіється і вірить в Думу і членів її“. Каторжане пишуть, що одночасно з цим вони послали прохання про ревизію і в міністерство внутрішніх справ. 
(Речь).

 НА ВИСТАВЦІ ПЕЧАТІ. 
На виставці печаті появилися, як переказують „Рус. Вед.„ таблиці, що подають поділ періодичних виданнів за 1909 рік і тіраж їх по губерніях і областях по містах. Періодичні видання в 1909 році виходили в 198 містах Росії. По числу виданнів та по тіражеві на першому місці стоять: петербурзька губернія —393 видання з більшим тіражем, ніж на 3 милійони, московська —94 вид. і тіраж 830,450, варшавська —134 вид. (124 на чужих мовах) 604.850 тір., ліфляндська —68 вид. (59 на чужих мовах) і 189.230 тір. херсонська —51 вид. і 155.790 тір., київська —55 вид. і 134.260 тір. Серед инших 20 ти по кількости та по тіражеві стоять більш значні губернії; харьківська —18 вид, і 61.800 тір., саратівська —19 вид. і 28.000 тір., нижегородська —11 вид. і 24.700 тір. В останніх губерніях виданнів менше. Так, у вятській— виходить 11 вид. з 13.140 тір., у вороніжській—7 вид. з 7.470 тір., у володимирській —5 вид. з 7.010 тір., в тульській —4 вид. з 4.950 тір., в калужській —3 вид. з 2.940 тір., в новгородській —5 вид. з 2.630 тір., в могилівській—2 вид. з 2.420 тір., в гродненській — 1 вид. з 2.000 тір. Останнє місце займає якутська область —1 вид. і 150 тіражу. 

ДО СМЕРТИ БУТУРЛІНА.
 З приводу смерти милійонера Бутурліна ходять чутки, що винні в його смерті лікарь Панченко та Ласі. Вияснено, що Панченко мав попереду зносини з Ласі. Найдено у них шифровані телеграми, які вони посилали один до одного. Кажуть, що Панченкові обіцяли пів милійона за отруїння Бутурліна. Вияснено, що Панченко приїхав у Вільно, де улаштовував фальшиві прийоми для хворих. В той час Панченко умовлявся з Ласі. Сусіда Панченка посвідчив, що вночі 2-го февраля до нього приходив якийсь невідомий, що дуже ховався. За Панченком є і другі темні діла. Роблять слідство про наглу смерть ще одного його пацієнта. (Б. В.).

 РЕВИЗІЯ. 
Вже більше пів року працює в Казані сенаторська ревизія над виясненням злочинств інтендантських, тепер в Казані, поруч з ревизіею сенаторською, працює присланий з Варшави воєнний прокурор Явленський. Цей працює над готовим матеріялом і наслідки його слідства дадуть новий величезний інтендантський процес. Серед обвинувачених в цьому процесі будуть досить великі «птиці»: тайний совітник Ансовський, бувший казанський окружний інтендант, якого вважають в Казані за милійонера, генерал Пільсудський; М. Лукашков, д. с. е. Подлесков і инші. Багато з тих, що їх тягнуть до суду, вийшли в одставку і вспіли позаводити власні будинки та маєтки.  
(Речь)

 САРАНА. 
В Бухарі розвелася величезна сила сарани. Звідти вона розлазиться скрізь і наповнила Туркестанський край. Пасажири, що їдуть по закаспійській залізниці, оповідають, що по станціях скрізь сила сарани. Вона залазить у вагони, людям під одіж, в кімнати на станціях. Ніякі заходи не помагають. Вже її палять, топлять у воді, засипають землею, а вона все прибуває і прибуває. Знищенню сарани шкодить те, що місцеві мешканці не дбають про її винищення. Бухарці великі прихильники шаріату, а ця віра не дозволяє губити живі створіння. Через те то сарана там і множиться. І тоді як росіяне борються з нею, вона все прибуває і нападає на ниви туркестанського краю.

