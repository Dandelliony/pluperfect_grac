ЛИСТ ДО РЕДАКЦІЇ
Вельмишановна редакціє! З доручення Редакційного Комітета „Учителя" маю честь переслати на Ваші руки слідуючий комунікат: „Останнє засідання Редакційного Комітета „Учителя"  дня 27 н. ст. мая 1910 р. відбулося під вражінням сумних вістей з закордонної України. Наради отворив редактор „Учителя" короткою промовою, в якій згадав про велику втрату, яку понесла уся соборна Україна в наслідок смерти двох невіджалуваних своїх синів, а іменно М. Л. Кропивницького й Б. Д. Грінченка, та подав до відома зібраних, що в останньому числі „Учителя" (10) посвячена нам'яти великих покійників передовиця. Після того ухвалено просити В.П. Редакцію „Ради" висловити іменем Редакційного Комітета „Учителя” нашим закордонним братам і рідням обох покійників наш щирий жаль і спочуття, а рівночасно подати до прилюдної відомости, що Редакційний Комітет постановив вшанувати пам'ять обох великих покійників іще грошевою жертвою на потреби галицького народнього шкільництва.
 Засідання, на якому запали повноті ухвали, відбулося в прияві слідуючих членів: д-ра Івана Раковеького, Михайла Тершаківця, Миколи Чайковського і д-ра Олександра Сушка, професорів ц. к. академічної гімназії у Львові, о. Тодозія Лежогубського, ц. к. професора ІІ-ої висшої школи реальної й совітника Митрополичої Консисторії у Львові, проф. Миколи Мороза, директора школи вправ у Львові, п-ні Константини Малицької, учительки школи ім. Т. Шевченка у Львові, Володимира Черника, учителя виділової школи ім. Сташіца у Львові, Олексія Гайдукевича. директора школи в Замарстинові і Юліяна Ловицького, ц. к. емер, інспектора нар. шкіл у Львові". З правдивим поважанням Д-р Од. Сушко. 
Редактор „Учителя".
