ДЕРЖАВНА ДУМА. 
(Засідання 19-го мая). Заява кн. Волконського.
Голова зборів кн. Волконський повідомляє, що, переглядаючи стенограми вчорашнього засідання, він довідався про те, що один з членів Думи образив Родичева, коли той говорив свою промову. (Голос на лівих: „Це —Володимиров„) прошу вибачити, що вчора не почув цього і не покарав винуватого. Не шляхом лайки, якої в Думі не можна слухати, доводять люди про свою культурність та вихованність. Дума розуміє, що я не можу виключити людини, якої тепер тут немає, але висловлюю своє глибоке обурення з приводу подібних фактів. (Оплески на всіх лавах).
Дрібні законопроекти.
З приводу проекта про щорічну асігновку 837.600 карбов. на канцелярії місцевих селянських інстітуцій Еуракин, Антоиов , Толицин та Лшошин висловлюються в позітивному напрямі, а гр. Уваров , Шитарьов та Амосенок висловлюються проти.
 Законопроект ухвалено на півтора роки, за виключенням 500.000 карб, на канцелярські потреби та роз'їзди земських начальників. Далі, після довгих дебатів, одкинуто пропозіцію про те, щоб скасувати право на безплатний випас худоби кишиньовського духовенства. Ухвалено без дебатів ще шість дрібних законопроектів.
Фінляндський законопроект.
Голова оповіщає пропозіцію наради поставити на порядок дня в п'ятницю доклад фінляндської комісії в справі законопроекту про загальноімперське законодавство в Фінляндії.
 Булат підтримує пропозіцію трудовиків — одсунути розгляд цього законопроекти до осени, бо Дума має багато дуже негайних і важних справ. Беручись за фінляндський законопроект, Дума візьметься за брудну, темну й ганебну справу, що напрямлена на те, як би задушити чесний і трудолюбивий народ на славу російському чорносотництву. (Оплески на лівих).
 Милюков дивується, які підстави є до того, щоб так поспішати з цим проектом. Бар. Черкасов заявив, що політична кон'юнктура, при якій можливо перевести цей законопроект, тільки тепер, в-осени-ж вона може одмінитись. Вважати ґрунтом таку випадкову комбінацію —це, значить, не рахуватись з державною мудрістю. (Оплески на лівих).
 Гр. Уваров обстоює за те, щоб спочатку було зроблено ознайомлення з финансовим і політико-економичним боками проектованої реформи. 
Крупенський вважає питання надзвичайно важною справою, одсовувати розгляд якої — значить робити злочин проти фінляндського народу. (Оплески на правих). 
Марков 2-й вважає доконче необхідним зафіксувати істнуюче становище, і показати, що Финляндія підлягає Росії. Дума розуміє свій обов'язок і не послухає тих, кого купили жиди. (Оплески на правих).
 Кузнецов, від імени соц.-демократів, гадає, що поспішний розгляд законопроекта буде шкодливим для росіян-робітаиків та селян.
 Балотировкою ухвалено пропозіцію наради. 

