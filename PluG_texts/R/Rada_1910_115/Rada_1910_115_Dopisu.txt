ДОПИСИ.
(Од власн. кореспондентів).

С. ПОЛСТВИН, канівського повіту (на Київщині). Тягарь. З с, Полетвина на г. Канів шлях стелеться через тутешню плотину. Ставок, одгорожений цією плотиною, належить землевластителеві Бякину. З давніх-давен плотиною користувались нарівні сельська громада і Бякин. Але останніми часами зайшли тут одміни: землевластитель поставив на ставку млина і посадив в ньому арендатора Владислава Новацького. Арендатор зразу ж розпорядивсь по своєму: встановив плату за користування плотиною. Всякий селянин, переїажаючи плотину або переганяючи худобу через неї, мусить платить арендаторові Швацькому по 3 коп. од голови скотини чи коняки за один кінець. В багатьох селян є земля по той бік плотини біля присілка Малого Ржавця, її доводиться угноювать, орати, обсівати і возить звідти до дому хліб. Підчас цієї роботи доводиться платить за проїзд, впродовж одного дня, до 60 коп. од кожної коняки, а де їх візьмеш? Крім того, Швацький затримує воду в ставку, а вода заливає селянські сіножати при городах, що тепер перетворились в справжнє багно. Громада з приводу цього уже скаржилась мировому посередникові 1-го уч. канів. пов, і в канівську повітову земську управу, але нічого з того не вийшло.
КАМ'ЯНЕЦЬ - ПОДІЛЬСЬКИЙ. Ревизія. Більш як півтора роки тому в кам'янецьподільському з'їзді мирових суддів випадково викрито було рострату грошей десь до 6.000 карбов. Секретарь з'їзду д. Ясинський, молода ще людина, любив пограти в карти, а грошей бракувало. Тоді він і взявся за „справи", а талану не бракувало. Підроблюючи підпис д. голови з'їзду, він виписав більш як на 3000 карб, марок для оплачування „судебних пошлин", попродав їх, а гроші сховав в кешеню. Крім того, неправдивими асігновками вибрав з казначейства залоги судебних приставів, на що не мав права і т. и. Всього рострати на 6.000 карб. Д. Ясинський не знав, що контрольна палата перевіряє оправдуючі документи по продажу марок. Отут то при провірці й виявилась „справа". Тоді д. Ясинський напозичав у кого міг грошей на векселі, спродав все своє майно, — тільки не думайте, що на покриття рострати, а щоб було з чим „до Сібіру їхати"— гроші і припоручив кому треба, а сам подав голові з'їзду приблизно такого рапорта: „маю за честь повідомити ваше превосходительство, що в такий то строк моєї служби мною зроблено от які зловживання по службі та рострати" (далі все перелічує). Його віддано було під суд, а до суда —на поруки. 21-го мая одеська судова палата має розглядати в Кам'янці цю справу. І от тільки тепер міністерство надумало обревизувати мировий з'їзд, чи немає там ще чого подібного до „справи" Ясинеького. 
На тім тижні до Кам'янця приїздили українці з Галичини, всього сім чоловіка. Були адвокат Олесницький, парох з Борщева, студенти та жінки. Гості обдивились старовинні місця у Кам'янці і завітали до „Просвіти", яка їм дуже вподобалася.
С. КИСЛЯК (на Поділлі). Прохачі. Оце недавно в наше село завітало сім підвод прохачів. Ставши підводами в околиці села, вони послали жінок разом по всіх кутках, з ними пішли й де-які чоловіки; жінки всі пішли без сорочок, одягнувши лиш свитинки, кофточки та спідниці. В кожній хаті прохачка падає на землю, цілує хазяям ноги, і показує голе тіло. Розуміється, кожного обіймає жаль, і в кожній майже хаті прохачі мають, крім чогось їстивного, сорочку. Вони в мить, за їден ранок облетіли все село і подались далі, до Київщини. Кожна прохачка скаржилась, що вони повертаються з Сібіру, що чоловік повісився в Пелябині, що остались діти сиротами. Майже в кожній хаті хазяї давали сорочку, але ніхто з прохачів тих сорочок не надівав.
М. МІЗЯКІВ, вінницького повіту (на Поділлі). Товариська крамниця наша, що почала торгувати у марті місяці цього року, до останнього часу містилася в найманій хаті. Але правління крамниці, не побоявшись навіть залізти в борги, купило в власність дім за 500 карб, в центральній частині містечка. Вже з цього видко, що сміливости у потребителів не бракує, аби тільки справа як слід велася, й тоді добре діло розів'ється і буде якась користь для людности м-ка. 
Хліб у нас, зважаючи на будучий врожай, подешевшав на 25—30 коп. проти давнішої ціни. Де-які заможніші хазяї то каються, що передержали жито, і не продали його вчасно.

