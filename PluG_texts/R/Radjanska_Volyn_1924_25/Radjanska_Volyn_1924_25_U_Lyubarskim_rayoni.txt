У Любарськім районі.

Недавно в Любарськім районі відбувся черговий пленум сільрад, 
що виявив загальний стан та працю по району за останній час. 
Райвиконком
за останній час виконав велику роботу, добіраючи та поліпшуючи склад 
голів та секретарів сільрад. Тепер у праці сільрад є певні досягнення. 
По де-яких сільрадах ще трапляються випадки „кумівства", 
але ж райвиконком це з'явище намагається знищити незабаром. 
Що до самого райвиконкому, то потрібно спинитись на праці ревізійної 
комісії. Вона відіграла величезну ролю в справі налагодження низового 
апарату. 
Великі труднощі були при складанню місцевого бюджету, 
але все ж цю справу виконано на 100 відс. 
Не зовсім налагоджено в районі справу 
землеустрію.
Праця землеустрійна гальмується через, брак коштів у селянства. 
Земельний стіл райвиконкому тепер досліджує життя п'яти колективів 
району та оформовує нових три, що недавно виникли. 
Земстіл про свою роботу робить регулярно відчити перед селянами, а це 
справляє на них гарний вплив. 
Серед селян району помітне велике прагнення до колективного 
господарювання. 
Освітня справа 
по району кращає. 
Учительство селянське активно працює на користь радянської влади, 
подекуди широко налагодивши роботу серед селян. 
Райвиконком з свойого боку присвячує багато уваги школам, 
надто — пунктам ліквідації неписьменности. 
Дитяче містечко—має певні досягнення в свойому господарстві. 
Діти своє навчання сполучують з фізичною працею. 
Потрібно лише краще поставити педагогичну роботу й пленум доручив 
містечку це зробити. 
У праці комнезамів
помітно збільшення активности нпісля перевиборів. 
По більшости сел немає планової роботи комнезамів. 
Пленум підкреслив, що для поліпшення комнезамської роботи потрібно 
якнайбільше використовувати демобілізованих червоноармійців. 
Потрібно також погодити працю комнезамів з сільрадами та комітетами 
взаємодопомоги. 
По району виконано всю підготовчу роботу в справі сільсько-господарського
податку. Пленум, після жвавих обговорень, підкреслює, 
що теперешній податок далеко менший од минулого. 
Е. Б.