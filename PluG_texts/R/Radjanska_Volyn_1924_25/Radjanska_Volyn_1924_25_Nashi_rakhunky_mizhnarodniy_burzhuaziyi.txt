Наші рахунки міжнародній буржуазії.

Поширити працю---завдання трудящих та всіх громадян.

В звязку з підписанням угоди з Англією, поміж населенням шириться думка, 
що наші контр-претензії анульовано; отже безглуздим буде подавати 
завідомлення про втрати, що вчинила інтервенція. 
Ця думка, звичайно, ніяких реальних підвалин під собою не має. 
Навпаки—з де-яких положень опублікованої угоди поміж СРСР та Англією, 
виходить, що приватні претензії, як наші, так і Англійські будуть 
об'єктом розвязування окремих комісій. 
Отже претензії наших громадян, коли тільки їх гарно документовано, 
безперечно будуть прилучені до нашого загального контр-позову. 
Треба тільки пам'ятати, що вже часу для подачі претензій лишилося 
дуже мало. Англійці та французи в цьому далеко попередили нас. 
Там комітети приватніх претендентів існують більш, аніж 2 роки. 
Вони встигли позбірати геть всі матеріяли, що-й-но стосуються до позову.
Наша ж праця гальмується тому, головним чином, що пошкоджене населення 
сел в більшості є неписьменне, не може дати ради техничному боку справи 
з подачею претензій. От тут то на допомогу населенню мусять стати всі 
громадські елементи села. Представники КНС, сількооперації, а також 
спілка „Робітос" та „Робітземліс" повинні взяти активну участь 
в цій праці, з’ясовуючи й технично поліпшуючи селянинові формальності,
що-до складання претензій. В такий лише спосіб ми дамо можливість 
селянству своєчасно подати раіхунки на всі свої втрати. 
По містах потрібно побільшити кампанію поміж членами спілок. 
Місцькоми та фабзавкоми, через обтяження біжучою роботою, 
не спромоглися досі приділити цій справі потрібної уваги. 
А зараз,— коли надходять останні терміни, 
треба енергійно та як найшвидче виконати цю роботу. 
Не повинен ставати осторонь від справи, 
щодо виявлення втрат від інтервенції, жадний свідомий член спілки. 
Що повнішим буде наш контр-рахунок, то більш уможливимо ми нашу 
делегацію в Лондоні дати відповідний опір хижацькому замахові 
біржевиків та капіталістів. Вони бо подають нам рахунки не лише на 
матеріяльні втрати, але й на втрати психичного характеру: 
за переживання, переляк, турботи та инш. 
При цьому вони цілковито забувають про ті тяжкі та неоплатні втрати, 
що припали на долю нашої країни. 
Бесперечно, що наші рахунки, як з боку змісту, так і з боку юридичної 
кваліфікації, більш реальні та правдиві. Кожне слово нашого позовника
—це саме життя. Що не завідомлення—уривок з тієї кривавої драми, 
що не раз відбувалась на Волині в сумні дні перебування контр-революції.
 А. Барис.