За кордоном. Обструкція.ЛЬВІВ. Становище в сеймі не змінилось. На останнім засіданню польська більшість знов „полагоджувала" бюджет під український обструкційний „оркестр”. Обструкція втихла тоді тільки, коли промовляв голова українського клубу доктор Кость Левицький. З пяти годин засідання три пішло на обструкцію. ( Власн. кор.). ПАРИЖ. Палата висловила довірря кабінетові Бріана більшістю 296 голосів проти 209. Становище Бріана непевне; він подасть, певно, в одставку, ВЛАДИВОСТОК. В Китаї хотять завести межу осілости для європейців. БЕРЛИН. В суді почалась справа про недавні робітничі розрухи в Моабиті. Підсудних 35. Справу одсунуто на один день, бо оборонці вимагали заміни де-яких суддів новими. ЛОНДОН. Розрухи в Валісі серед копачів вугілля мають дуже серйозний характер. Покликано багато війська. Ранено 26 полісменів. Міністр Черчіль звернувся до робітників з відозвою стати до роботи і війти з ним в стосунки з приводу причини розрухів. ПАРИЖ Вчора під Парижом пограбовано почгову карету на 50 тисяч франків. ВІДЕНЬ. Газетам пишуть, що на зустрічі монархів в Потсдамі заявлено, що переміна австро-російських стосунків можлива тільки тоді, як Еренталь не буде міністром закордонних справ в Австрії. Можливо, що Еренталь подасться в одставку.