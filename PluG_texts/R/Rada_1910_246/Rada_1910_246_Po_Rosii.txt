ПО РОСІІ.— Відкриття вищих жіночих курсів. В Томську відкрито вищі жіночі курси. Самий поважний професор Кащенко прочитав лекцію по зоології. Курси вітало 40 організацій. Одержано більше 100 телеграм, в тому числі од „старої бабусі Ганни Філософової". Відомий місцевий жертвуватель Макущін пожертвував на фундамент для будинку 3,000 рублів, Фуксман—500 рублів. (Р. С.)— Нова вища школа. Депутат Челишев прохав Столипіна дозволити відкрити в Самарі політехнику з агрономичним і економичним одділами. Город Самара згоджується поставити на свій власний кошт будинок під політехнику і дати 100,000 рублів. П. А. Столипін зразу відповів був, що казна думає незабаром відкрить в Самарі агроеомичний інститут, в Омську — ветеринарний і в Катеринбурзі гірничий інститут, але згодом обіцяв зробити все можливе, щоб задовольнити прохання города Самари. (Р. В.) — Охотницька „забавка*. „Сов. Сл.“ переказує характерну для нашого часу подію, що свідчить, як трудно маленькій людині добитися правди. Рік тому бувший товариш прокурора окружного суду Корабльов підстрелив вчителя церковної школи Федоровського. Було це так: Компанія панів улаштувала облаву на звірів. Після охоти всі верталися до дому і попереду їхали загонщики, а позаду „пани*. В першій бричці їхав Корабльов. Загонщики їхали великою турмою і збивали куряву. Це не подобалося Корабльову; він приказав фурманові крикнути, щоб загонщики дали дорогу, „панам“. Через вітер і крик ті не чули приказу фурмана. Тоді Корабльов заяв рушницю і заклавши в неї патрон з шротом, вистрілив в юрбу. Коли дим од вистрілу розійшовся, то всі побачили, що на землі в пилу корчився, обливаючись кровію, вчитель Федоровський, який був серед загонщиків; екіпажі „панів" поїхали далі. Тілько останні вернулися і взяли вчителя не в екіпаж, а ззаду на ресори. Дома семья вчителя перелякаляся. Старий батько спитав Корабльова: „За що ти вбив мого сина?— „Ах, ти скотина, мужик!“ закричав Корабльов, хто дав тобі право кричати на мене? Я товариш прокурора окружного суду, як смієш ти зо мною розмовляти?" Лікарь Васільєв найшов в тілі вчителя 50 шротин. Корабльов радив батькові Федоровського миритися і давав 100 карб., а той хотів 400. „Ну, як так, то і 400 копійок не дам“,— заявив Корабльов. А далі пішла „тяганина". Попереду всього Федоровського скинули з учительства. Земський начальник присудив Корабльова до штрафу в 25 карб., але той не задовольнився присудом і подав скаргу в челябиаський окружний суд. Федоровський зостався без заробітку і почав слать прохання в міністерство. Корабльова скинули з посади. Федоровського ж на допит тягли під арештом, через що родичі були певні, що його вже не вернуть і тепер справа ця в челябинському повітовому з'їзді і двічі вже призначалася до розгляду, але знята з черги через те, що Корабльова не можуть розшукати. — В баронській садибі. „В. Вѣд.“ переказують про загадкову подію в маєтку барона Майделя в вольмарському повіті: барон убив молодого селянина, який йшов на призов. Сам барон оповідає, що вбив він його через те, що він ще з другим ломилися в двері дому барона. Чутки ж ходять такі, наче б то молоді хлопці збилися з шляху і підійшли до садиби барона, щоб спитати його про шлях. Барон думав, що вони грабіжники і почав стріляти.— Інтересна промисловість. Ташкентські газети повідомляють, що в тамтешніх російських селах, які заселені переселенцями з ріжних губерній, велика недостача дівчат. Хлопці часто-густо не женяться через це до 25 років, що дуже рідко буває у селян, які, звичайно, женяться вже в 17 —18 літ. І от один селянин додумався допомогти своїм землякам: він збірає у тих, хто хоче женитися гроші і їздить по селах російських губерній, де і закликав дівчат виходить заміж за туркестанських хлопців. Багато дівчат заохочується і їде в незнайомий край до незнайомих молодих. Перевозить їх на свій кошт той самий селянин. Він каже, що за останні два роки вивіз з Росії 15 молодих. Всі вони повиходили заміж і живуть добре. — Виселення неповнолітніх євреїв. Московська адміністрація невпинно веде своє діло виселення неповнолітніх євреїв. Так, цими днями московський градоначальник приказав акушерці Гауснер вислать в семидневний строк її 4-х літнього сина Луї. А то оце ще новий факт. Більше десяти років російський підданець Волховський оженився в Парижі з француженкою-католичкою. Від цього шлюбу було двоє дітей, яким тепер одному 7, а другому 8 літ од роду. Діти з бажання батька не були охрещені і лишилися в єврейській вірі. Скоро Волховський помер, заповівши виховувать дітей в єврейській семьї до тої пори, поки вони не виростуть, або поки не захочуть самі перейти в христіянство. Вдова д. Волховського вийшла заміж за сина одного знатного чиновника і оселилася з дітьми в Москві. Тепер московська адміністрація звернула увагу на цю семью і, визнавши, що діти 7 і 8 літ, не мають права жити в Москві, приказала виселить їх. (Рѣчь).— За манастирськими мурами. „Ор. Край” переказує, що в Оренбурзький манастир їде ревизор з синоду. З приводу цього настоятельниця Інокентія зібрала всіх черниць і порадила їм „не роптать” на їжу і т. ин. Тоді одна з черниць зауважила настоятельниці, що по других манастирях настоятельниця їсть з одної кухні з черницями, а не держить своєї окремої кухні. Щоб черниці “не роптали” вона порадила настоятельниці скасувати свою кухню, де готують зовсім вже не чернечі страви. Окрім того, черниці зауважили настоятельниці, що вони дуже вже багато працюють на манастир та приватні замовлення. Настоятельниця дуже була незадоволена увагами черниць, але нічого не могла їм відповісти. 