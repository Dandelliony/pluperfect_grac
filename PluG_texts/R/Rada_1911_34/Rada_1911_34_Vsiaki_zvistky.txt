Всякі звістки.
	ПЕТЕРБУРГ. Єпископ Гермоген прислав телеграму в синод, що Іліодр виїздить в Тулу. 
	Ідуть труси й арешти серед інтелігенції й робітників. 
	Ходить чутка, що будуть позивати директора жіночого медичного іститута Салазкина. 
	Ревизією сенатора Нейдгардта вияснено, що при будові охтенського мосту в Петербурзі користувались матеріалами, забракованими в Варшаві. 
	На фінляндському кордоні сталась сутичка між фінляндською таможенною сторожею і контрабандистами, які провозили два вози з горілкою. Двох поранених контрабандистів арештовано, два втекли. 
	Конфісковано позавчорашній номер чорносотенної „Грозы". 
	З Височайшого наказу справу Рейнбота будуть розбірати в Петербурзі. 	Закрито професійне т-во робочих по металу. 
	Фінляндські соціалисти внесли в сейм проект закона про скасування смертної кари. 
	МОСКВА. 3 Минська повідомляють, що 32 новобранців, які покалічили себе, щоб не йти в москалі, присудили на 3 місяці в тюрму кожного. 
	П'ятигорська поліція взяла підписку з газет не друкувати справоздання про засідання Думи 7 февраля, коли обговорювалось запитання про вищі школи. 	ОДЕСА. Счинилась велика пожежа на пароході „Граф Строганов". Шкода велика. 
	УМАНЬ. Знов почала виходити газета „Голосъ Провинціи". 
	КИШИНЬОВ. В городі розкидано прокламації. Зроблено труси. Двох арештовано.