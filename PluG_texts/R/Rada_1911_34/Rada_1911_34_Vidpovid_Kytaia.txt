Відповідь Китая.
	Офіціально опубліковано відповідь китайського міністра закордонних справ на ноту російського правительства від 3-го февраля. Відповідь укладено в тоні цілком миролюбивім. Із шости пунктів російської ноти Китай цілком задовольнив чотирі, решту два задовольнено умовно. Таким чином можна сподіватись, що небезпека російсько-китайської війни на якийсь час минула. 
	У відповіді китайського міністра закордонних справ, загалом дуже коректній, звертав на себе особливу увагу передостанній уступ. „Мені цілком незрозумілі,— пише китайський міністр,— ваші вказівки на те, ніби то китайське правительство не бажає підтримувати з Росією добросусідські, основані на договорах, відносини. Що ж до заяви, що Росія дає собі волю ви брати ті чи инші способи, то це далеко не відповідає ідеї приязні між двома державами, й мені дуже сумно, що російське правительство цілком несподівано засвоїло собі такий погляд." 
	Цікаво, що та частина російської преси, яка раніше так завзято била в патріотичний барабан й розмахувала славнозвісною російською „шапкою", тепер не звернула ніякої уваги на цей досить гострий уступ китайської відповіді По правді кажучи, цей уступ можна вважати за нотацію російській діпломатії. Одначе, „патріоти" мовчать чи, краще сказати, замовчують цей прикрий факт. „Новое Время" заявляв просто, що воєнна демонстрація проти Китая тепер зайва. „Земщина" зовсім ухиляється від обміркування відповіді й тільки хвалить російського міністра закордонних справ за те, що він не поспішає донести Думі про відповідь Китая. Це, мовляв, хоч і не конституційно, але зате корисно для Росії. 
	Теперішня тактика правої преси показує, наскільки були щирі ті войовничі вигуки, що лунали з тиждень тому. „Держи нос за вітром!"—ось прінціп тої преси. Коли була надія на те, що російська діпломатія не зупиниться на півдорозі й доведе країну до війн — певні газети співали в тон і бряцали зброєю. А тепер, коли є надія, що конфлікт буде розв'язано мирним І способом, „патріоти" трублять „отбой" по всій лінії. Не диво отже, що громадянство так обережно ставиться до писанини „патріотів“.