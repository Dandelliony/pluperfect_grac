У КИІВІ.
	- Переписка за українську книжку. Завідуючий трушковською 2-х класовою земською школою, васильківського повіту, написав до інспектора народніх шкіл на Київщині Кармазіна таку бомагу: „Во ввѣренномъ мнъ училищъ малорусскій языкъ не употребляется учащими ни въ обращеніи съ учащимися, ни во время преподаванія предметовъ, ни во время народныхъ чтеній. Недавно кіевская губернская земская управа прислала брошюру „Наймичка" Т. Г. Шевченка для народнаго чтенія. Такъ какъ на народныя чтенія допускаются и учащіеся, то, конечно мною не будуть допущены, однако является вопросъ, читать ли мнъ выше помянутую брошюру, или нѣтъ? Посему прошу В. Высокородіе дать мнѣ  соотвѣтствующее распоряженіе касательно этаго чтенія". 
	На цю „бомагу" інспектор народніх шкіл повідомляє директора народніх шкіл на Київщині: „Такъ какъ распоряженіе кіевской губ. земской управы относительно народныхъ чтеній на малорусскомъ языкѣ въ земскихъ училищахъ совершенно противорѣчитъ имѣющимся на этотъ предметъ указаніямъ попечителя кіевскаго учебнаго округа, то почтительнѣйше прошу г-на директора народныхъ училищъ въ установлевіи положенія, которое исключало бы самую возможность подобной переписки и о послѣдующемъ поставить меня въ извѣстность для руководства". 
	З свого боку директор народніх шкіл переслав всю цю переписку на „заключеніе" київської губ. земської управи.
	- В Українському клубі у неділю, 13-го февр., одбудеться 2-й камерний концерт. 
	Між иншими №№ будуть виконані: квартет (струн.) Гайдна, (квінтет з кларнетом)-Моцарта і квінтет — Шумана. Докладніша програма буде подана завтра.
	Вхідна плата для членів і пост. гостей —35, для сторонніх по рекомендац. —60 коп. Початок концерта о 8 год. веч.
	- Здоровля О. А. Кошица. О. А. Кошицу, що тяжко занедужав учора, трохи полегшало.
	- Арешти. Вчора вночі з наказу охранного одділу потрушено на кватирі подружжя Л. та І. Дубинських і Я. та Д. Суріц. Дубинський студент у-та, а Суріц — ком. і-та. Трусили декілька годин, після чого А. Дубинського і Я. Суріца арештовано.
	- Треба лікарів. Київська губ. земська управа запрошує охочих на посади повітових санітарних лікарів: у Київі, Василькові, Каневі, Черкасах і Чигирині. Плата 2.000 карб. на рік і 200 на помешкання. Прохання приймаються до 1 марта.
	- Жіноча учительська семинарія у Київі. Вчора департамент народньої освіти повідомив київську губ. земську управу, що жіноча учительська семинарія імени К. Д. Ушинського буде одкрита у Київі 1 іюля. Потрібні кредіти на семинарію вже внесені в проект обрахунку на народню освіту в 1911 р.
	- Нова школа. Київська губ. земська управа постановила будувати двохкласову земську школу в с. Почуйках, сквирського повіту. Землю під школу подарував селянин Ковизюк.
	- Літературні справи. Позавчора в Київському окружному суді по 12-му угол. од. розбіралась судова справа редактора-видавця припиненої газети „Огни“ О. Прохаско, обвинуваченої по 3 п. 1034⁴ ст. ул. о нак. за статтю „Къ читателямъ" в 204 числі газети “Огни“, за яку цю газету й припинено. д. Прохаско присужено до 25 карб. штрафу і на три дні під арешт. 
	Того ж таки дня по трьом справам судили редактора „Кіевскихъ Вѣстей“ Радзєіовського. Перші дві справи-за надрукування в газеті без дозволу міністра Двору відомостей, які мали відношення до Особи Государя Імператора. По кожній з цих справ д. Радзєіовського оштрафовано на 50 карб. і проговорено на 3 дні під домашній арешт. 
	Третя справа-за надрукування в 79 числі газети за 1910 рік статті „Мудрый Судья“. Справа почалась після скарги мирового судді 4 уч. канівської судебно-мирової округи Короткевича, на думку якого в статті „Мудрый Судья“ його ображено. Суд приговорив д. Радзєіовського до 250 карб. штрафу і на 10 днів під арешт при тюрмі, а автора статті Талантова до 100 карб. штрафу і на 7 днів під арешт.
	- Увільнення робітників на казенному горілчаному складі. В казенному горілчаному складі № 1, що на Кудрявській вул., 1 февраля адміністрація складу увільнила 25 робітників без ніякої з їх боку вини. Цим робітникам було видано за два місяці наперед жалування. Перед цим ще 15 ноября 1910 р. увільнено таким же чином 8 робітників, котрим теж видано жалування за два місяці. Є чутка, що й на далі через той чи инший срок будуть потроху увільняти робітників, щоб замінити їх поденними. (Тепер робітники на складі служать помісячно, одержуючи-жінки од 15 до 20 карб., а чоловіки од 20 до З0 карб. на місяць). Ніхто з робітників не знає, коли він позбудеться заробітку. Більшість робітників вже давно служать у складі, так що вони успіли спеціалізуватись коло тої роботи, яка провадиться у складі, і їм буде дуже трудно звикать до иншої роботи. 
	Окрім того, багатьом робітникам не багато лишилось дослужувати до пенсії і от тепер вони позбавляються права користуватись пенсією, бо увільняються до сроку (15 літ), який треба вислужити, щоб мати право на пенсію.
	- Сесія київ. губ. земського комітету. Завтра, 13 февраля, о 1-й годині дня, в помешканні дворянського зібрання, одкривається екстренна сесія київськ. губерн. земського комітету. На засіданні буде обмірковуватись справа про 12 ремісничих одділів на спомин про скасування кріпацтва.
	- Кооперативний рух. По відомостям київського губ. правління в 1910 р. на Київщині затвержено 97 статутів потребительських товариств. По повітах вони поділяються так: в київському — 21, бердичівському — 8, васильківському — 4, звенигородському - 2, липовецькому — 19, радомисльському — 4, сквирському — 5, уманському — 9, черкаському — 4, чигиринському — 4, таращанському — 8 і канівському — 9. 
	- Крадіжка багажу. Комівояжер Посталов заявив залізно-дорожним жандармам, що він на київському вакзалі зоставив на догляд свій пакунок і коли вернувся з города на вакзал, то пакунка йому не видали. В пакунку було золотих і срібних річей на 7.000 карб.
	- Сипний тиф. В санітарно-лікарське бюро при київській губ. земській управі за минулий тиждень надійшли відомости від участкових лікарів про 127 випадків сипного тифу.
	- 3 Волині. Потайні ґуральні. За минулий рік на Волині було 22 потайних ґуральні, 1-го февраля в селі Бараші поліція теж викрила потайну ґуральню.
	- Дозвіл на читання лекцій. Губернатор дозволив земським лікарям на Волині читати селянам лекції про холеру, чуму та инші пошесті.
	- Душогубство. Недавно парубок с. Сірковець, чуднівської волости, Григорій Горобець слабував на тиф і під час великої гарячки лопатою убив свою матір та тяжко поранив слабого батька. Батько теж помер.
	- Переселенці. Наш кореспондент з м. Краснополя пише, що з окружних сел багато людей переселилось в Сібір. Живеться там їм дуже тяжко і вони голі, голодні й холодні вертаються назад.
	- 3 Поділля. Українська вистава. Наш кореспондент повідомляє, що 6 февраля в Новій Ушиці в народньому домі гуртком аматорів, по ініціативі і під орудою місцевого учителя д. Ткача, була улаштована для народу безплатна вистава. Ставили пьєсу Карпенка-Карого „Бурлака". Велика заля була переповнена простим народом, а також інтелігенцією, за невелику плату (були платні 3 перших ряди).
	В антрактах грав оркестр полкової козацької музики зовсім безплатно. Взагалі вистава зробила жителям Ушиці велику приємність та задоволення, а на селян справила велике вражіння. Коли б побільше таких вистав, побільше людей, які працюють на користь народню, можеб потроху вдавалося б виводить народ з віковічної темряви. 
	На масляну улаштують ще виставу.
	- 3 Чернігівщини. Курси. 28 января закінчились в м. Кобижча, козелецьк. повіту, тимчасові сельсько-господарські курси. Слухачів на курсах, не дивлячись на великі морози, було більш 150 душ. Всі цікавились лекціями.
	- 3 Харківщини. Селянське життя. Земський агроном валківського повіту порадив де-яким селянам одкрити в своєму хуторі сельсько-господарське товариство. Спершу селяне згодились і подали прохання. Та потім „схаменулись"; хтось пустив чутку, що це буде не товариство, а союз руського народу (якого селяне не люблять зовсім). „Це їх пани підпрохали, щоб записувать наче б то в якесь товариство, а воно союз! Мужиків так не піддуриш, так у союз не пишуться, то вони—підходцем",— гомоніли селяне. Вони прийшли до того письменного селянина, що писав прохання і заявили: „Оце ми прийшли, щоб виписати нас з того союзу, що записали, бо наші батьки та діди жили та не писалась нікуди, то проживем і ми, а то ще халепи наживеш з цим союзом та обчеством“. Коли ж селян почали запевняти, що це не союз іст.-руськ., а товариство, селяне одмовили: „випишіть, а то нам і між людьми ніяково ходити, союзниками нас дражнять, та й сем'я гонить з дому“. Та виписати їх так і не довелось: ось уже два роки, як послано прохання через земську управу, та й до цього часу нічого не чуть.
	- 3 Катеринославщини. Лекції. На масниці в Катеринославі має читати лекції приват-доц. московського університету В. І. Пічета: „Паденіе крѣпостного права въ Россіи“ та инші.
	- Вистава. На Тернівському руднику, верхнєдніпровського повіту, 5 февраля місцевими аматорами була улаштована вистава водевіля М. Кропивницького „По ревизії". Другий одділ складався з ріжних „фокусів" „кінжало-ноже-метателя" А. Пугачева. Публіки було повно, та „фокусами" вона зосталась не задоволена. Вражіння од водевіля лишилось гарне.
	- Сельсько-господарські курси. В селі Андрієвці, верхнєдніпровського повіту, 6 февраля було одкриття сельсько-господарських курсів для дорослих селян, що одбудуться протягом одного місяця. На курси записано 42 чоловіка.
Кожний курсист одержує од повітового земства 20 коп. в сутки на харч. Багатьом селянам одмовлено бути слухачами курсів, бо всім не вистачило місця. Завідує курсами повітовий агроном О. Г. Маліч.
	- Кредітове товариство. В с. Лозоватці, верхнєдніпровського повіту, селяне, по ініціативі агронома О. Г. Маліча, засновують кредітове товариство. Статут підписано більше як 50 селянами і послано на затвердження.