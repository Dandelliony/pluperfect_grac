ДОПИСИ
(Од власн. кореспондентів).
	Г. МИРГОРОД. на Полтавщині. Земські збори. 29 января відбулось окстренне зібрання гласних миргородської земської повітової управи. Всього, що балакалось на зборах писати не варт; слід зазначити більш цікаве для громадянства. У минулому році, теж на екстреннім зібранні, вибрали були ще двох членів управи: О. І. Смагина, відомого земського діяча і М. А. Бакала — поступовця і п. губернатор їх не затвердив, але цікаво те, що про це незатверження не було відомо аж до самісінького дня цих других виборів, так що де-хто з гласних не прибув на це зібрання. І коли відкрилося зібрання, п. голова управи прочитав телеграму від п. губернатора про те, що вибрані членами не затвержені і що п. губернатор дає дозвіл вибрати нових членів. 
	Пропоновано ушанувати пам'ять помершого гласного Н. М. Нечипоренка, з приводу чого було одслужено тут же панахиду. 
	Одноголосно принято пропозіцію Управи, щоб по всьому повіті росповсюдити каси дрібного кредіту, не залежно від центральної, тутешньої каси, в цілях улекшити позику селянам, бо приходиться їхати з повіту за 30—40 верстов. Постановлено відкрити такі каси в селах: Попівці, Березовій Луці і инших. 
	На увіковічення пам'яти 19 февраля у 50 роковини визволення селян од панщини, О. Я. Фон-Ерн пожертвувала садибу (котра коштує найменше 1500 карб.) при м. Сорочинцях, щоб в тій садибі земство збудувало: не тільки кватирі для лікарів, (як підкреслює сама жертводавиця) а й інфекціонний пункт. 
	Троневську школу, по проханню С. В. Перехрестова, постановлено назвати в пам'ять 19 февраля. 
	Що до святкування 50-х роковин визволення селян з панщини миргородським повітовим земством, то воно обмежується придбанням брошур, котрі має вибрати сама управа (напр., видання київської учебної округи). Ці брошури мають роздавати учням старших класів—випускних і середніх. На цю мету призначено витратити з запасного капіталу не більше 500 карб. 
	На перекір бажанню управи програму святкування визволення, взагалі, має виробити сама адміністрація, як це зауважив п. Голова управи; з приводу вироблення якої і була особлива нарада у Полтаві. 
	Нарешті були вибори членів, замість двох незатвержених. Більшістю 16 проти 2, обрано О. О. Марковського — поступовця, заслуженого земського діяча і одноголосно його ж заступником голови управи. Другого так таки й не пощастило вибрати, бо коли п. голова зібрання пропонував другого вибрати, між гласними деякий час була тиша, після чого голова об'явив вибори закінченими. Тоді голова управи просить на підставі ст. 105 „Земскаго Положенія", зважаючи па обтяженість роботою членів, дати йому право запросити у поміч одного чоловіка, по його вибору, для виконаная обов'язків, як члена управи.
	МАЙКОП. Кубанська нафта. Весною майкопська промисловість має здати екзамен: постачити потрібну кількість нафти для нового нафтотягу, що будується на Катеринодар. Тепер скважини стоять під затичками, але не під кожною затичкою є нафта; багато скважин кинуто раніш, ніж показалась нафта. Як тільки буде збудовано нафтогяг, промисловці вже не зможуть казати: „не пускаємо нафти, бо нема куди її пускати". Безумовно продуктивні тільки скважини № 1 Салтикова, № 2 т-ва чорноморських промислів, № 1 т-ва Шпіс. Невеликі переливання або лехка нафта й газ у трубах були в скважинах № 8 т-ва чорноморських промислів, № 3 того самого т-ва, № 4 Лондон-майкопської корпорації й № 1 першого майкопського т-ва. Сказати про них щось певне поки що неможливо. Безперечно, що на початок діяльности нафтотягу буде приготовлено досить нафти. Салтиков у своїх залізних резервуарах може переховати до 1 мил. пудів нафти, причім його скважина може дати таку кількість. Т-во чорноморських промислів також дасть до 700 тис. пуд., як що тільки воно встигне до того часу оборудувати свій промисел труботягами й резервуарами. Нарешті, Преслєр також дасть пудів 200—300 тисяч. Словом, не буде збільшення, коли скажемо, що на весну промисли можуть зібрати коло 2 мил. пуд. запасу. Владикавказька залізниця вже купила першу партію майкопської нафти, не обовязуючи промисловців приставити її до певного часу. Загалом, діяльність на майкопських промислах значна і енергійна. 
	Останніми днями на англо-майкопських промислах Андрейс, на участку № 489, із скважини № 4 на додатковім наділі станиці Апшеронської забив фонтан лехкої нафти з глибини 79 сажнів, який викидає 500.000 пудів на добу. Ця подія повинна знов збудити інтерес до кубанської нафти.