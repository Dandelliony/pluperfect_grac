Література, наука, умілість і техніка.
	= „Село". Вийшло число 7 популярного українського тижневика „Село". Зміст числа такий: За тиждень. — З українського життя. —3 закордонної України. В. Л—ка.—Повстання виноробів у Шампані, К. М. — Рідна мова в рідній школі, О. Олеся.—У світ, Ю. Сірого. — Проект нового закона про робітничі товариства, Ін—на. — Перед 50-літніми роковинами визволення селян від кріпацтва. — Бородавки у скотини, В. Диканського. — Засів луків та берегів травами, В. Коваля. Нові книги.—Дописи. 
	= Видавництво „Дністер" в Кам'янці- Подільському видало том перший творів С. Руданського з портретом автора й малюнком його могили. Те саме видавництво випустило плакат „Десять заповідів для членів товариських крамниць". 	= В Інституті гражданських інженерів у Петербурзі 2—6 февр. відбулася VI чергова вистава художницьких робот студентів. Серед них де-які роботи були українські. Український архітектурний стиль починає студентів потроху захоплювати. Він вабить до себе лехкістю, стрункістю та новиною форм.