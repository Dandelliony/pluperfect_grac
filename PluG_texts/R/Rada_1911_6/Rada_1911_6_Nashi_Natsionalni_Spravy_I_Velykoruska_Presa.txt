Наші національні справи і великоруська преса.

 В статті „Новорічні Дума" (Рада № 4) добродій П. Чижевський яскраво зазначив і підкрепив фактами прикре для українського національно-культурного руху з'явище, а власне: — повне незнайомство великоруської поступової інтелігенції з нашим рухом, з нашим сучасним національним життям. Це незнайомство виявляється не тільки серед рядовик велико руських інтелігентів, а навіть і серед провідників великих політичних партій та керманичів преси. Великоруська поступова преса, коли иноді й подає своїм читачам якісь звістки про українське життя, то часто просто з джерел, які не можуть ні в якім разі вважатися безсторонніми хоч би через те, що інформаторами виступають особи, ворожі до українства. Приклади: видатний громадський діяч і публіціст О. Стахович недавно друкував свої вражіння з подорожі по Галичині, в яких говорив про український рух в Галичині з слів... ворожих українству москвофільських та польських діячів. Другий приклад: Жулинська подія в поступовій російській пресі була, почасти, освітлена так, що жертва за українську школу — стала жертвою за „русскую" ідею, а, почасти, справа була змальована як темна афера українських „демагогів". Иноді великоруська поступова преса просто уперто замовчує навіть вопіющі по своїй огидливости події, замовчує, тілько через те, що вони виникли на ґрунті нехтування, переслідування українства. Приклад: вчинок вчителя Діомида Левицького на Поділлю. Ми глибоко переконані, що станься подібна подія десь за тисячі верст від Росії хоч-би з якимись готентотами, чи папуасами — російська поступова преса вивела-б на своїх сторінках „герої а-культуртрегерів" в належному світлі; не кажемо вже про те, з яким би справедливим обуренням говорила-б преса про подію на Поділлю, коли-б Д. Левицький допустився свого вчинку в Росії над дітьми польської, єврейської чи ще якоїсь національности! 
 Де-ж причина цьому недбайливому відношенню до українського руху? Може винні ми сами, може не постачаємо редакціям належного матеріалу? Ні, д. Чижевський в згаданій вже статті відповідає на цей можливий закид. Та як що навіть і допустити, що якийсь орган не має співробітника фаховця в українських справах — то залишається широке джерело для того, щоб бути в курсі українських справ, залишається українська преса Російської й Австрійської частин України, що складається не менш як з 50 органів. 
 От же, хоч про знущання над українськими дітьми на Поділлю одна „Рада" умістила на протязі короткого часу цілий ряд статтів, освітлюючи подію з ріжних боків, майже ні одна з поступових великоруських газет, не виключаючи й тих, що виходять на території України, навіть не подала в витягах з преси відомостів про це знущання *). 
 З цього видно, що причина недбайливого відношення до українського руху полягає в чомусь иншому. Ми ледве чи помиляємось, коли вбачаємо „щось инше“ в перестарілому поглядові на українство, як на якусь „блажь", як на мадоварте „фільство" до етнографизму. Люде чорносотенного напрямку думок відверто зазначують свою ворожість до національного українського руху, люде поступового напрямку не знають, на яку ступити у відношінню до того „українофільства". З одного боку прінціпи ліберализма, з другого — вони зовсім не знають українства, за те добре знають традіційну „Малороссію" з варениками і плахтами. От через віщо один з лідерів к.-детської партії, виступаючи в оборону української мови в школі, висловився за допущення української мови в школі лиш тільки для того, щоб самі українці побачили, яка це (після думок добродія, про котрого йде мова) нісенітниця. Ставлючи рядом україножерні виступи чорносотенців і подібні до вищенаведеного прикладу погляди поступовців, вагаєшся ще, кому віддати пальму первенства.
 Щоб полагодити ті перешкоди, які походять для українського руху через незнайомство з ним широкого великоруського громадянства, д. Чижевськай радить заснувати окремий орган на великоруській мові і призначений українській справі. 
 Визнаючи рацію за цією порадою, ми в той же час гадаємо, що таким чином справу ще не зовсім буде полагоджено. Хоч як пожаданий орган, про який говорить д. Чажевський, але нема чого сподіватися, що його будуть передплачувати широкі кола великоруської інтелігенції, що з нього будуть черпати матеріал для своїх писань, промов, публіцисти поступових газет, громадські і політичні діячі. Отже знов нагадуємо, сам д, Чижезський зазначує, що редакціям де-яких поступових газет не бракує не то що матеріалу, а навіть і співробітників, добре ознайомлених з українським рухом, про те такі поступові газети просто обминають українські справи, або воліють користуватися з инших часом ворожих українству джерел. Отже треба запобігти лихові якимсь ще й иншим шляхом. На наш погляд українському громадянству опріч всього иншого, треба своєю працею, всякими виступами звернути увагу дотичних органів великоруської преси на те, що таке становище, яке заняли ті органи в українській справі — ненормальне і що українське суспільство буде боротися з ним. Власне кажучи такі виступи вже ми маємо. Свого часу (в 1909 р.) українське суспільство листами в редакцію „Ради" протестувало проти „орігінального" вшанування д. Чуковським нам'яти Шевченка на сторінках „Речи". Знов була звістка, що недавно в петербурзькому українському клубі д. П—кий читав реферат на тему „Польська і великоруська преса про жулинську подію". Треба побільше таких і подібних до них виступів. 
 Українське свідоме громадянство, широко користуючись з джерела великоруської культури, безумовно постачає великоруській прогресивній пресі чимало споживачів *). Ця преса, як і кожна инша, не може не зважати на те, як зустрічаються ті чи инші писання її передплатниками і чатачами, не може не дорожити зв'язками з громадянством, що прислухається до її органів. І от, коли передплатники і читачі певної категорії будуть при кожній слушній нагоді тим чи иншим показувати органам преси на те, що вони або у відношінню до якогось питання зайняли непристойну їм позіцію, або й зовсім замовчують якусь подію — тоді такі органи мусять або заявити, що вони свідомо займають позіцію нехтування українства, або будуть змушені студіювати український культурно-національний рух, як вони студіюють рух польський, єврейський, фінський то-що. Тільки після цього можна бути певним, що широке-загадьно - російське суспільство, яке стежить за життям по писаннях поступової преси, буде знати, що наша культура „трохи “ йде далі за вареники та плахти, а нам не доводитиметься вислухувати з боку великоруських інтелігентів такі мудрі запитання, як те: чи справді на Україні потрібна українська національна школа, чи то так тільки, „одно болавство“ української інтелігенції.
*) Виємок роблять "Речь”, що подала коротеньку нотатку, та „Одесскій Листокъ", що надрукував докладну статтю С. Павленка.
*) Щоб не бути безпідставними, вкажемо тут на статистичні висновки роспреділення передплатників журналу „Современньїй Міръ“ в 1910 році: 
 В 50 губ європейської Росії було передплатників всього 11.282, із них в 8 українських губерніях передплатників було 3.252, себто 8 укр. губ. дали мало не одну трегь передплатників (28,8 проц). Така суто українська губ., як полтавська, дала 219 передплат., тоді як з 42 великорос, губ. тільки 2 губ. перевисшують число перед іл, полтавської губ. Полтавська губ. (без міста Полтави) в півтора рази більше передплачувала „Совр. Міръ“ ніж московська х-уб. (без міста Москви). („Совр. Міръ“, 1910 року, XII кн.).
 П. Дмитренко. 
