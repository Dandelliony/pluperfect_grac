Корисні приклади.
(Лист з Харькова)
В нашому становищі „инородців” ми, українці, мусимо звертати увагу на всі прояви національного руху між однаково з нами покривдженими націями в Росії, ті прояви зазначувати і корисні з них за приклад собі брати. Цього разу мусимо зазначити скільки тих проявів серед тутешнього громадянства польського. 
 Це громадянство у Харькові не численне, але далеко жвавіше й рухливіше ніж громадянство українське. Національний рух серед них більше стає помітним за останні роки. На багатьох ви бачите особливі шапки польські, їхня мова вільно та сміливо лунає чи у вагоні поїзду, чи в трамваї, на гулянці, по театрах, вечірках та инших зібраннях, не кажучи вже про звичайне у поляків вживання рідної мови у власній хаті; тоді як почути українську мову в Харькові можна тільки на базарі, бо освічене громадянство або одцуралося своєї рідної мови, не знє її, або вживати соромиться — „стєсняется”.
 Тут єсть польська кав'ярня, їдальня, „Польскій Домъ».  Цей “домъ” досить відомий; його наймають для вистав, зборів, вечірок то що й він робить популярність польському громадянству. В університеті проф. Кульбакин (зауважте — українець!) викладає студентам польську мову („вправи польської мови"), а українську нікому викладати, хоч і є скілька професорів українців. До речі сказати, що їм навіть у голову не заходе про це і дивним здалося-б, якби хтось нагадав про потребу викладів української мови.
 Все частіше та частіше уряджуються і польські вистава. Часом ті вистави становляться на користь якихсь польських закладів, як ох захисток для польських дітей або на користь бідних католиків. 
 Усе це десь узялося за останні роки. Можна навіть помітити, як у міру того, як зростала лють російських націоналистів, міцніше гуртувалося польське громадянство і виразніше давало знати, що воно існуе — риса особливо приємна і варта уваги нашої. 
 Не раз поляки виносила прояви своєї пошани до діячів власної культури чи письменства і перед широку публіку, показуючи усім колам і націям тутешнього громадянства свої культурні надбання. Цієї осени в „Польському Домі” и одбулася вечірка, присвячена ушануванню небіжчиць письменниць польських Ожешкової та Конопницької, і пройшла досить поважно, з відчитами, декламаціями й співами, що виконували не самі тутешні поляки, а й приїзжі. Це певне були люде, впряжені в подорож по всіх більших містах, щоб упоряджати такі самі вечірки й тим підбадьорювати свідомість серед польського громадянства та виводити польську націю перед очі нашого громадянства, сказати-б, популяризувати цю націю перед нашими. 
 Потім досить поважне ушанування тих самих письменниць одбулося в товаристві працюючих жінок, і тут були відлити, декламації, співи. Знайшовся й професор, що виступив тут з рефератом, і професор не поляк, Це був д. Погодін. Зуміли вони, значать, знайти собі в підмогу і наукову силу, що не побоялася наріканяів на якесь фільство, як того бояться наші професорі-українці. 
 Згадаємо, до речі, що те саме товариство працюючих жінок жадним словом не обізвалося на всі наші великі втрати, які ми понесли минулого року, неначе в товаристві тому нема жодної українки, В тому численому товаристві не чути й найменшого українського руху, не чути жодвісіаького слова українського. Щільний натовп жіноцтва, а для України — то мертва пустеля. 
 Чи зворушать же ту пустелю хоч 50-літні роковини Шевченкові, що московське громадянство та й то наповнили жвавим рухом? 
 Не заздрости ради до поляків оповідаємо про всі отсі події, а сумно й боляче бачити, як усі і скрізь випереджають нас, а ми й досі ще головною працею нашою вважаємо сварки та суперечки і на їх часом витрачаємо наш хист і завзяття. Та ще отак роблючи, думаємо часом, що ми працюємо на користь української справи. Ой, панове, не подякують нам згодом земляки наші за нашу „щиру” українську працю! Наближаються великі роковини Шевченка, що казав нам: „І чужому научайтесь, й свого не цурайтесь”. Берімо ж на зразок ці приклади чужого громадянства, що нас оточує тут: і великоруси, і поляки й євреї, та працюймо щиро й дружно для нашого відродження, бо набридло вже й болісно відчувається і наше власне поневіряння, й погордливе з нами поводження наших націй, до чого часто ми сами даємо гіркий приклад.
Д Пісочинець. 
