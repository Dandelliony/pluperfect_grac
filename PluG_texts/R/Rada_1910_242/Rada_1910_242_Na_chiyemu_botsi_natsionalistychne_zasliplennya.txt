Якось у літку в польській газеті „Dziennik Petersburski", як що не помиляємось, органі польських поступовців кадетського типу, була надрукована прихильна до українського руху стаття під назвою „У Львові". Стаття ця, підписана літерою І., була передрукована у „Раді". Автор статті, очевидячки людина щира, без усяких потайних облудних думок, які часто-густо проглядають із статей „прихильних* до нас польських поступовців. Часом, правда, ці виступи на тему польсько-українських стосунків, грішать лишень властивим багатьом полякам „національним засліпленням", мовляв словами д. І. Це засліплення доводить до того, що вони на всі справи дивляться із спеціяльного польського погляду, із погляду на польську націю, як на таку, до котрої треба прикладати иншу мірку в оцінці її „загально-національної* етики (на їх думку така етика ділить нації на „кращі" і „гірші“). Цю помилку почасти знаходимо в новій статті прихильника до українців д-ія І. У № 217 „Dziennik Petersbursk’oho", в статті під назвою „Галичина та Познанське", д. І. силкується довести, що не може бути ніякого порівняння між утиском українців в Галичині і поляків у Німеччині. Цим разом д. І. висловився з приводу статті німецької газети „St Petersburger Herold". В статті цій про яку писалося також у „Раді" була мова про те, що поляки не мають морального права нарікати на утиски в Познанському, бо сами тиснуть українців в Галичині. Виступаючи проти цієї думки німецької газети, д. І. перш за все каже, що в польсько-українській боротьбі в Галичині поляки беруть верх виключно тому, що мають численну буржуазію тоді як українське суспільство складається головно із неосвіченого селянства. Австрійський уряд, пише далі д. І., до цієї боротьби не мішається і „ніяких виключних постанов, ні проти українців, ні проти поляків, не видає". З цих слів д. І. видно, що він дуже нодокладно знає австрійські стосунки. З формального боку це може й так, але всім, хто хоч сяк так знає довголітню і досить одностайну політику австрійського центрального уряду, добре відомо, що цей уряд рахується виключно з тими парламентськими групами (а тим самим і націями), яким удалося ще за давніх часів здобути численну кількість посольських місць. Покривджені у парламентському заступництві народи, австрійський уряд віддав „на събденіе звбрямъ", се б то на поталу націям, котрим сприяла історична доля. Наслідком такої політики — влада в Галичині знаходиться в руках поляків і автономний уряд, про який забуває д. І., є урядом польським. Я підкреслив слово „уряд", бо д. І. ріжницю стосунків галицьких та познанських бачить власне у тому, що в Познанському поляків гнітить пруський уряд, а в Галичині йде виключно боротьба двох суспільств без допомоги (полякам) зорганізованої сили уряду. В дійсности, що до Галичини, зовсім так не є, і шкода, що цього наш шановний опонент не знає. Польський уряд, а не австрійський, порядкує грішми на значну частину культурних і економичних потреб країни. І галицький уряд, піддержуючи польські культурні інституції величезними, як що рівняти, сумами, на інституції українські дає дуже й дуже мало. Та все ж таки де-що дає, може сказати д. І. Так, отвітимо йому, це правда, але дає не тому, що хоче, а тому, що мусить, під натиском галицько - українського національного руху. Що до того, як переміниться стосунок сил і участь в уряді, коли в Галичині з'явиться сильна українська буржуазія, про це зайва річ говорити, бо і в „ St Petersburger Herold " і в „Раді" говорилося про сучасність, а не про будучність. Кажучи про ту дрібку прав, які мають українці в Галичині, треба також пам’ятати, що австрійська конституція не пруська, і австрійської конституції не має зараз засобу цілком в.Галичині скасувати, як би цього польським націоналістам хотілося. Тому вони так бажають ,відокремлення Галичини", бо тоді показали б нашому народові в Галичині, де раки зімують. Оджеж ця ріжниця в загальному ладові австрійської і пруської держави зовсім не говорить на користь польських пануючих верств, бо все це не залежить од їх доброї волі і охоти. Чи д. І. не чув ніколи, за поміччю якої тяжкої боротьби здобувають галицькі українці, наприклад, середні школи? А народні українські школи, численністю яких так люблять „козиряти" польські публицисти? Які ці школи, який дух в них панує і яка користь од них народові — показує хоч би останній випадок — убивство українського хлопця-школяра польським учителем. Допит свідків довів, що цей педагог-звір бив дітей кастетом по голові і вішав за „провини" на шкільній таблиці. Чи наважився б він на це, як би не чув за собою сили польського уряду, як би не сподівався, шо за такі злочинні діла кари йому не буде. Перед Жулином, де стався цей нечуваний злочин, перед дикими вчинками учителя, ката школярів, завершеними смертю безневинної дитини, блідне познанська Вжесня, яку 1 так розславили польські газети. Таким чином всі ті поляки, які ’ підпирають проти-українську політику, чи одверто, чи мовчки згоджуються з нею, дійсно не мають морального права нарікати на утиски з боку німців. І коли д. І., людина, що щиро хоче бути об'єктивною, не може згодитися з усім вище наведеним, то винно тут власне це „національне засліплення", про яке д. І. в кінці своєї статті згадує. В стосунку до особи д. І. ми хотіли б розуміти це „засліплення" виключно як певного сорту національний гіпноз, про який ми вже згадували і який примушує найкращих людей навіть з демократичного польського табору вважати свою націю за „особливу", кращу од инших. Нам дуже неприємно писати ці слова на адресу публициста, що виявив свою до нас прихильність, але „amicus Plato, sed magis amica veritas" - каже латинська приказка. 
