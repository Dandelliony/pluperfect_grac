Коли я прочитав у „Пос. Нов.“ та в „Кіев. Вест." трактування відомої події з Грайсом, учителем-поляком в Галичині, то мимоволі пригадав колишній фельєтон д. А. Яблоновського, де дотепно змальовано автором взаємні відносини поміж начальством і людністю за часів відомих „банкетовъ” і „веснъ”. Навожу приблизно:
— Хорошо, но она (модистка) не осуждала существующаго строя? — питає начальство. 
— Такъ што осуждала, ваше благородіє — відповідає голінний городовик —як її господин пристав по морде змазали”. 
Нестемнісінько як отсей городовик „лепортує” до відому „почтеннейшей публики” й київська вечірня газета. 
В даннім разі роль „модистки" „П. Новостей” відограла українська преса.
Справа стоїть, здається, дуже просто, як на людину, що міркує головою. Польський учитель в Галичині, п. Грайс, попобив свого учня за те, що той не хотів молитись так, як молиться він, учитель-католик, і попобив, видимо, пильненько, бо дитина заслабла на запалення мозку й зрештою вмерла. Доведено, що досвідчений педагог не раз і до цієї пригоди вживав свого улюбленого методу навчання, і діти з великим захопленням докладно росповідають про те, що „пан професор мали перстені на всіх пальцях, а на кожнім перстені був тупий шпіц, неначе кульочка”. 
Сердешні! Дались певне їм в знаки оті „перстені”... 
„Мы поверили украинскимъ газетамъ» — пишуть „Посл. Новости, —посвятившымъ этому убійству (останнє слово „П. Н.“ беруть в лапки) целые столбцы. 
І каються, бо „сейчасъ передъ нами данныя оффиціального разследованія, рисующія дело въ совершенно иномъ свете", і коли галицька преса (русинська) зняла протест, то це, на думку „П. Н.“, простісінький шовінизм, се-б-то „осуждала существующій строй”. 
Про те, як збіралися „оффиціальння даннныя” київської газети, росповідалося у нас позавчора. Це слідство дуже нагадує криловську байку, де овечок і не спитали, бо забули закликати. 
„Окружний інспектор Ю. Новаковський не хотів переслухати скількох батьків, які мали скарги на Грайса, 5 не хотів вписати до протоколу заяви війта Ілька Дувала, котрий виразно показав, що Грайс вішав дітей на таблицю" й т. п. („Діло*, ч. 245). 
От вам і „дання оффиціального разследованія”!.. Ні, не витанцьовується таки у „П. Н.“ справа з українським питанням взагалі й з отакими випадками особливо. Кому, кому, здається, а „П. Нов.” слід-би знати вартість усяких офіціяльних документів. Дак ні-ж! якась просто таки хвороба документова... 
Пригадуємо: коли д. Раковський виступив у польських газетах з своїми „документами” що до пруських марок, „П. Нов.“ тоді ще голосно вигукували: що ви, мовляв, — не брали, не брали пруських марок, а де-ж документи, що не брали (віс!); а от що ви брали — на це є документи в п. Раковського. 
ї навіть не почервоніли, коли було доведено, що „документи" пана ех-шпика мають ще менш вартости, ніж чудове розслідування жулинської справи п. Юліяном Новаковським. 
Це була „умилительная* картина „трогательнаго” єднання в думках з „Кіевляниномъ”. А все „документи” винуваті. І не буде дивним, коли якогось чудового вечора читач з задивовавням прочитає в шановній газеті, що жиди сами собі погром учинили, бо так, мовляв, свідчать офіціяльні „документи”. От ви й кажіть після цього, що прихильність „П. Н.“ та „К. В.” до офіціяльних документів не е хворобою... 
Ні, не витанцьовується у київських газет з українським питанням! Бардзо лепсько читають вони по-польському, але-ж бардзо кепсько по-вкраїнському, тому, як тільки дійде до вкраїнського питання, то й попадають — або в становище голінного городовика, що обурювався на модистку, як вона „осуждала существующій строй", або в становище горбуновського візника, що мав своє зачароване місце: 
— „Кажіний раз на єтомъ месте". 
