  В українському клубі. В середу 27 окт. на черговій літературній вечірці д. І. Чопівський прочитає реферати: „До становища гірно-завідської промисловости на Вкраїні" (факти і вражіння з конгресу, що одбувся в Катеринославі 1—7 сентября 1910 р.). Початок у 8 годин. 
  Здоровля депутата І. В. Лучицького. Депутат Державної Думи від г. Київа, професор І. В. Лучицький, оступившись у Петербурзі на вакзалі, тепер не може ходити і через це якийсь час не братиме участі в роботі Думи. 
  Виїзд Немєшаєва. 25 октября в приказі дорогам начальник півд.-зах. залізн. дороги К. Немєшаєв оповістив, що він їде цього числа на два місяці за кордон, а на своє місце ставить на цей час начальника комерційної служби І. Хижнякова. 
   В канцелярії генерал-губернатора. Новий начальник канцелярії Булґаков приїде на свою службу в початку ноября. 
   Запомога потребительству. Правлінню „О-ва потребителей" залізнодорожніх служащих дозволено дати з залізнодорожніх коштів 50,000 карб. позички. Виплачувати цю позичку треба по 1000 карб. що-місяця. 
   Справочне бюро. Міністерство доріг наказало одкрити при городських станціях у Київі та в Одесі окреме бюро для справок росіянам і чужоземцям. Бюро повинно також рекламувати кругові та групові поїздки по російських і закордонних залізних дорогах. 
Ташлик. Селяне гончарівської частини с. Ташлика заявили київському городському голові, що вони не куплять Ташлика, бо їм дуже дорого заплатити за його 310,000 карб. Невигодна селянам і та умова, по якій Ташлик переходить до їх рук тільки через 9 років. 
   Холерний циркуляр. Губернатор передав городському голові циркуляр міністра внутрішніх справ про те, що треба конче подбати, щоб холерна пошесть не мала змоги спалахнути весною. Для цього сказано позоставляти всі санітарні комісії і запросити на боротьбу з холерою громадських та наукових діячів. 
   Одкриття :„галицко-русскаго о-ва”. 24 октября, в 2 год. дня в залі релігійно-просв. т-ва в Київі одкривали київський одділ „галицко-русскаго общества”. Були там архиреї, п. п. генерал-губ., губернатор, голова цього т-ва граф В. А. Бобринський, проф. Т. Флоринський, проф. Чернов, голова київського одділа цього т-ва Н. В. Стороженко та инші. Одправили молебень. По молебні промовляли Н. Стороженко, В. Бобринський, Ю. Яворський та инші. Говорив промову і редактор „Прикарпатской Руси” М. Глушкевич. Студент-академист Ястребов читав вірші Хомякова „Кіевъ”. Були привітання відкритому одділові від киянок-націоналісток (Е. І. Богородицька), від київськ. славянського „благотвор. о-ва“ (проф. Т. Флоринський), від „о-ва Нестора Летописца” (проф. Ю. Кулаковський), від клуба „русскихъ націоналистовъ»" (А. Савенко) та од инших патріотичних організацій. Були телеграми з Галичини. Скінчилося все це співанням „Боже Царя храни“ та „Пора за Русь святую". В 6 год. націоналісти в своєму клубі шанували В. Бобринського обідом. Послали у Львів телеграму ватажкові москвофілів Дудакевичу і зібрали 80 карб. на надгробок школяреві Михайлові Коханчикові. 
   В комерційному Інституті. Прийшла телеграма з Петербургу од директора інституту Довнар-Запольського. Телеграма повідомляє, що міністерство торгу й промисловости згоджується дати одстрочку по одбуванню воїнської повинности студентам, яким треба йти на призов цього року; воєнне ж міністерство не хоче пристати на це. Рада професорів оповістила студентам останнього курсу, що для них обов'язкові екзамени по всіх історичних науках. Курс русского державного права для них читатиметься в осінньому семестрі, чужі мови вони можуть здавати разом, без семестрових зачотів. Екзамени для студентів 7—B семестру будуть в декабрі, январі і в маю місяцях. 
   Програма науки для „потешныхъ". Міністерство народньої освіти розіслало начальникам казенних залізних доріг телеграму з програмою науки „потешныхъ". Муштрування: 1) строй, шеренга, 2) команда, 8) стойка і честь, 4) поворот, вирівнювання і рахування шеренги, 5) роздвигання і здвигання шеренги. Рухи з рушницями. Теоретичні заняття. Воїнський устав. „Руководство" циркулярне Луцьквича, інспектора народніх шкіл бахмутського повіту. 
   Земські телефони. З приводу того, що київське земство має поставити на Київщині телефони, де-які фірми заявили київській губ. земській управі, що вони беруться зробити це.  
   Ремесничі одділи. Педагогична рада болтишевської земської школи постановила одкрити ремесничі одділи при школі, бо в селі Болтишці є 5000 душ людей, а ремесників зовсім нема. Вчора прохання поступило у київську губ. земську управу. 
   Холєра в Умані. Київську губ. земську управу сповіщають, що в Умані з 7— 18 октября заслабло на холеру 13, померло 6. Всіх холерних слабих там лежить у баракові 22.
   3 Київщини. Ящур. Останніми часами на Київщині менше слабує скотина на ящур. В сентябрі місяці ящур проявився в 78 місцях, а заслабло на його скотини 3.638 голов; в августі ж місяці ящур проявився в 131 пункті. 
   Тиф. В губернській земській управі відомо, що за останній тиждень заслабло на Київщині 23 душі на сипний тиф, в 10 пунктах. 
   Холєра. „Газ." сповіщав, що в тетіївському участкові вщухла холера. Участковий лікарь повідомляє, що багато пособила боротьбі з холєрою адміністрація кашперівської та бугаївської цукроварень. Заводи ці за свої гроші наймали санітарів, щоб гляділи слабих, дурно давали чай і цукор, поробили казани для перевареної води, роздавали вино тим, що поправлялися після холери. За це земство подякувало адміністрації заводів. 
   Німці. Велика економія генерала Ісакова с. Кисілівки, звенигородського повіту, продана. Один шматок маєтка, на якому стоїть роскішний палац з великою бібліотекою та силою всякого панського добра опинився тепер в руках німців. Недавно за саму тільки бібліотеку давали 14.000 карб., а тепер, як пише „Гол. Пр.“, ця бібліотека вся пропала. Нові хазяї роспалюють дрова книжками панської бібліотеки. На очах дописувача згаданої газети сторож спалив 12 томів „ Памятниковъ, изданныхъ временною комисією для разбора древнихъ актовъ", видання Вальнера в Київі 1848 р., „Исторію Малороссіи”, видання 1799 р. та инші книжки. Картини в роскішних рямах та скульптуру побито. Коли хто просить продати книжки, то німці кажуть; „не стоить, это чепуха". Тепер од цієї бібліотеки позоставались ще тільки книжки французькі, німецькі та англійські. 
   3 Поділля. Вбито економа. 16 октября в с. Гайвороні, гайсинського повіту, як сповіщають „К. В.“, два рощитаних наймити вбили економа устянського заводу Коревицького. Коревицький сказав робітникам, що рощитує їх за несправність. Тоді вони при людях пробили йому залізними габлями голову і покололи живіт. 
   3 Полтавщини. Полтавське губернське земство сповістило земство московське, що воно в пам'ять 50-ліття скасування кріпацтва думає одкрить у Полтаві жіночу сельсько-господарську школу і пристає на те, щоб на загально-земський кошт заснувати в Москві таку спеціяльну політехничну школу, звідкіля-б виходили інструкторі кустарства. 
   Ювилей. В с. Згуровці, прилуцького повіту, в економії п. Кочубей, як пише наш кореспондент, служить фершал М. Л. Куниця, права рука управителя, а управитель всьому голова в економії, бо сам поміщик живе за-кордоном. Цими днями управитель надумав одсвяткувать 15 літній ювилей фершальської служби Куниці в економії, але тратиться сам на свято не захотів, а загадав вивернути з жалування економичних строкових по 5 карб. з кожного. Робітники перечить управителеві не посміли і оддали по 5 карб. На ці гроші куплено „ювилятові" чайний сріб. сервіз. 
   3 Харківщини. Сіндікат. Ходить чутка, ніби роспадається сіндікат продажу залізної руди, бо металурги сполучились і виступають проти рудовладільців. 
   Акціонерні діла. „Южно - русск. днепр. металл. о-во" за 1909—10 рік взяло чистого прибутку 2600 тисяч карб.
   Страхування лікарів. Харьківська городська лікарня збіраєтьея позастраховувати своїх лікарів на випадок смерти та інвалідности не менше, як по 5000 карб. 
   Потішні. У як пише „Утро", при тамбовському полкові згуртовали з учеників 1 гімназії роту „потешныхъ". Набрали в ту роту 120 душ. Кожному дали синю стрічку, салдацького картуза та учебну рушницю. З гімназістів зібрали воєнний оркестр. Батьки дуже незадоволені, бо діти дуже зморюються од муштри і зле вчаться. 
   Ожеледиця. Між Харьковом та Катеринославом ожеледиця. Обтяжений кригою дріт телєграфа і телєфона порвався. 
3 Катеринославщини. Чорна сотня. Чорносотенна газета „Русская Правда" сповіщає, ніби запідозрені в убивстві депутата Караваєва —Шальдо та Щиконенко подають в суд на редактора „Русскаго Слова" за наклеп на їх у газеті. 
   Проти духовенства. В г. Олександрівську на земських зборах праві земці нападались на духовенство за те, що воно визискує людність, беручи по 30 карб. оренди за десятину. Земство постановило поклопотатися, щоб і на церковну землю було накинуто податі. 
   3 Херсонщини. Лікарь під судом. „Р. Сл.“ має звістку з Одеси, що командуючий військом звелів оддати під суд лікаря одеського воєнного лікарського управління, гласного городської думи — Сахарова, який брав хабарі і визволяв од воєнної служби. Цього самого Сахарова були вибрали до протичумного бюра, але міністр внутрішніх справ узяв на увагу заяву професора Малиновського й не затвердив Сахарова.
