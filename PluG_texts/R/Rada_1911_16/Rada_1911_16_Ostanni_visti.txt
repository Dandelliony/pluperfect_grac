Останні вісти.
Увільнення студентів.
ОДЕСА. За участь в студентських сходках увільнено більше 20 студентів. Тим, що не заплатили своєчасно грошей за вчення, буде поражено дати підписку, що допомагатимуть розвиткові акалемичного життя, і тоді тільки їх знов прийматимуть до університету. Загалом виключено більше 50 душ.
Присуд за опір властям.
УМАНЬ. Виїздна сесія київської судової палати винесла селянам села Гродзевої обвинуваченим за опір властям, такий присуд: 6 позбавлено окремих прав і засужено в арештантські роти на 1 рік 12 душ в тюрму од З до 6 місяців. 7 душ виправдано. Всім защитано висидку до суду.
Землетрус в Польщі.
НОВОМІНСЬК. Тричі злегка струснулася земля.
Забастовка.
ВАРШАВА. По де-яких єврейських пекарнях забастували пекарі, вимагаючи зменшення робочого дня на 2 год. і збільшення заробітку.
За образу маріавитів.
ВАРШАВА. За образу маріавитів суд присудив винуватого на місяць під арешт. 
Скасування обов'язк. постанови.
ВАРШАВА. Скасовано обов'язкову постанову, якою заборонялося подавати відомости про переміщення війська. 
Скасована заборона пьєси.
ПЕТЕРБУРГ. Драматична цензура скасувала свою попередню заборону і дозволила до вистави на українській сцені історичну драму Л. М. Старицької-Черняхівської; „Гетьман Дорошенко". 
50 літній ювилей визволення селян з кріпацтва.
ПОЛТАВА. Зібрались голови повітових земських управ для обговорення програми святкування 50-ти річчя визволення селян з кріпацтва. 
Арешт студентів.
ПЕТЕРБУРГ. Арештовано членів експертної комісії університета, що відала економичні нужди студентів. Членів комісії обвинувачують за підбурювання до заколотів. Можливо, що їх вишлють з Петербурга.
По вищих школах.
МОСКВА. „Утру Россіи" телеграфують з Томська, що з наказу міністра Кассо увільнено за сходку 500 студентів. Попечитель при студентах образив директора і професорів. ОДЕСА. Студенти, які сидять тепер в участку за заколот в університеті, оповістили голодовку. Причина голодовки та, що висидка їм кончилась ще 5 января, а їх досі не випускають. Послано телеграму депутатові Никольському з проханням переказати Столипінові, що студенти просять або оддати їх під суд, або випустити. Рада професорів постановила одкрити університет і почати лекції. ХАРЬКІВ. Адміністрація університета наймає приватний дім для студентських зібрань по закону четвертого марта.
Всякі звістки.
ПЕТЕРБУРГ. Товаришеві англійського міністра почт не дозволено одвідати Росію, бо він єврей. Поліція розшукує одинадцять матерів, які покидали на улиці своїх новонарождеаних дітей. Сенат затвердив постанову про оддання Рейнбота під суд. Забастували робочі завода Пінч, їм сказали, що всіх буде рощитано, коли не стануть на роботи. Синод знову почав обговорювати законопроект про розвод. МОСКВА. Палата затвердила арешт на збірник „Жизнь и смерть Толстого". В рукавишніковському приюті почалась бійка між вихованцями. Швейцар Савельєв, розбороняючи, убив одного хлопця. В друкарні Торсьвого вчаділо і померло два учні.
ВАРШАВА. Редактора журнала „Mysl Niepodlegla" Немоєвського за образу христіянської віри палата засудила на рік у кріность.
Чума.
ПЕТЕРБУРГ. З Харбина повідомляють, що сусіднє с. Чинха все вимерло.В хлівах стоїть на привязі голодна худоба, і всі бояться піти випустить. Правління Східно-китайськ. зал. дозволило палити трупи. Біля Тайрена з'явились гурти розбишак з безробітних китайців. Тянцзінські газети пишуть, що з'явиться комета, більша за Галеєву. Серед китайців переляк. Між ними ходить побрехенька, що на небі воювалися якісь огненні верховні, при чім одні з них звойовували других.
Всякі звістки.
ВАРШАВА. В Львові почалася забастовка студентів вищої лісної школи. Медики послали в Краків депутацію висловити солідарність краківським студентам. ПЕТЕРБУРГ. Зібрання делегатів організованих робітників Англії висловилось проти загальної військової повинности і мілітарізма. В марті біля болгарського кордону Турція влаштовує великі маневри. МОСКВА. Еспанія постановила пересунути військо до португальської границі.