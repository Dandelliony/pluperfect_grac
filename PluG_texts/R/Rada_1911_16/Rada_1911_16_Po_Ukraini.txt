У КИІВІ.
В українському клубі. Сьогодні чергова танцювальна вечірка для членів та їх гостей.
Увільнення з тюрми Ю. 0. Квасницького. Сьогодня з лук'янівської тюрми випускають українського літератора Ю. О. Квасницького, який одсидів два роки по присуду київської судової палати за політичну справу.
В справі виборів городського голови. Позавчора у гласного Кіха одбулась нарада гласних-централістів в справі виборів городського голови. Централісти намітили в голови д. Дьякова. Крім того, як переказують „П. Н.“, 1. Добринін висуває кандидатуру генерала Баскакова, який, либонь, обіцяє пожертвувати городові 2.000.000 карб., коли його виберуть за голову.Проїйпсшарний з'їзд. В кінці февраля і в початку марха київська губ. земська управа має скликати з'їзд земських страхових агентів для обговорення обов'язкових постанов по будівництву в селах і містах.
Призначення. Секретаря київської губ. земської управи А. К. Фещенка наставлено членом управи. Д. Фещенко буде завідувати агрономичним, ветеринарним, бухгалтерським, садівничим, шовківничим і бжільничим одділами управи. Вчора канцелярія п, київського губернатора повідомила київську губ. земську управу, що на місце А. К. Фещенка секретарем призначено Г. І. Кіріченка.
Новий начальний київської сискної поліції. Вчора приїхав з Петербурга новий начальник київської сискної поліції п. Мишук. Сьогодня внов призначений начальник починає виконувати свої обовязки.
Виставка київських художників. Сьогодня в залях київського міського музею одкривається улаштована д. Бахтіним виставка картин художників-киян. В цьому сезоні це вже друга виставка київських художників; факт цей свідчить безперечно про те, що художественне життя у Київі стоїть досить високо. На виставці беруть участь своїми роботами, як добре відомі киянам художники, так і представники молодшої генерації. З українських художників виставили свої картини: Пімоненко, Крічевський, Ільченко, Вржещ, Івченко (скульптура), Трипольська (скульптура) та инші.
Такса за випас в лісах. Губернський з'їзд лісничих, обговоривши справу про пастівники в казенних лісах на Київщині, постановив брати з 1 мая до 1 сентября таку помісячну плату за випас кожної худобини: в чорнобильській, сбуховичській, шершенівській і колінцівській казенних лісних дачах —25 коп.; радомисльській, димерській і старо-петровеькій —40 коп.; дахнівській, дубієвській і черкаській —50 коп.; межигорській, київській, боярській, васильківській, фастовській, трипільській і веприківській —60 коп.; криловській і беранчівській—75 коп.; чигиринській, звенигородській, маньківській і уманській —1 карб. Плату цю братимуть за кожну худобину, якій більше одного року. А в звенигородськім, чигиринськім, криловськім і уманськім лісництвах постановлено за телят брати половину плати. Пасти по лісах кози, вівці, свині, а також коні зовсім заборонено. Ця постанова лісничих піде на затверження губернатора.
Переселення. По відомостям статистичного одділу київської губ. земської управи за 1910 рік було видано 1.506 ходачеських свідоцтв на 13.008 душових паїв. Земельні участки зачислено по 653 ходачеським свідоцтвам, всього 6.696 паїв; 853 ходаки повернулись без зачислення. Зачислені долі по районам розділилися так: в тобольському районі—724 долі, в томському 1.895, акмолинському —665, тургайсько-уральсікому —1.343, семипалатинському —396, єнисейському — 1.084, іркутському —119, забайкальському—4, амурському—246 і приморському—2l9,
Дивний самогубець. Вчора вранці на Гоголівську ул., в 44 номер, викликано карету негайної допомоги, бо там отруївся чоловік. Коди лікарь увійшов до недужого, той вихопив з під подушки револьвер і сказав, що застрелить лікаря, коли він підійде. Цей добродій, як кажуть близькі, цілу добу піячив і після того отруївся кількома отрутами зразу: випив опію, горілки, йоду, денатурированого спирту і ефіру.
Злодійство. Вночі проти 21 января на В. Валу, № 14, обікрадено магазин Периковського на 2.000 карб.
Погода. Після хуртовин, що віяли кілька днів зряду, у Київі встановилась сояшна морозяна погода. Мороз вночі доходить до 20° R. Вчора вдень на сонці було 11°, а в тші —l6° R. На улицях скрізь пороскладано огнища. Таких морозів давно вже не було в Київі.
Сипний тиф. За минулий тиждень в київську губ. земську управу від участкових лікарів надійшли повідомлення про 57 слабувань на сипний тиф.
3 Київщини. Нове товариство. Наш кореспондент з села Мировки, київського повіту, повідомляє, що там селяне мають одкрити сельсько-господарське товариство. Дозвіл од губернатора вже єсть. Селяне цікавляться цією новою кооперацією в нашому селі. Та треба багато праці покласти, щоб поставити справу кооператива гарно. Інтелігентних сил в нашому селі дуже мало: вчителі, фершал та священик, які не втручаються ні в які громадські справи, бо їх „хата з-краю“...
Українська книжка. Наш кореспондент пише, що на селах по Київщині люди стали цкіавитись українськими книжками. Найбільш читають ,Кобзаря“, оповідання М. Вовчка, М. Левицького, Івана Левицького, Ів. Котляревського та книжки про сельське господарство. „Ніколи не буває в бібліотеці української книжки, беруть наввипередки“, — казав один сельський учитель 2-х кл. міністерської школи.
3 Поділля. Середня сельсько господарська школа. Подільське земство в пам'ять 50-ліття скасування панщини гадає одкрити в г. Жмеринці середню сельсько-господарську школу на подарованій землі поміщиком, графом Д. Ф. Гейденом.
3 Чернігівщини. Шевченківський вечір. З г. Коропа нам пишуть, що гурток тамошньої молоді готується до впорядкування „Шевченківської вечірки“, чистий прибуток з якої піде на пам'ятник поетові.
Тигри. На Глухівській станції вивісили оповістку, яка застерігає людність, щоб не ходила вночі по колії, бо в с. Крупці, путивльського повіту, на Курщині, з'явилось три тигри. Одного вже хлопця вони з'їли. Ці тигри повтікали з звіринця в г. Конотопі і от з'явились в лісах, біля села Крупця.
Вовки. Вовки, як і торік, знову почали робити шкоду біля Глухова по селах. То овечки, то телята стали попадать в зуби вовкам. А оце на другий день Різдва біля с. Есмана з'їли вовки і одну молодицю. Тепер вже селяне вночі бояться їздити до Глухова.
Новий кооператив. Селяне с. Максима, остерського повіту, на сельському сході ухвалили улаштувати товариство потребителів. Членський пай 5 карб, 50 коп.
3 Полтавщини. Союзники. Лубенські союзники дуже хваляться, що їм в Лубнях щастить з газетою „Благо - весть“, яка виходить вже другий рік, тоді як українська —„Хлібороб“ випустила тілько 5 чисел, а прогресивна російська „Лубенскіе отклики“ —не пробула й пів року! Сердешні союзники про те й не подумають, що „Хлібороб" заборонено, а цих 5 чисел розійшлось багато примірників. Що ж до „Луб. откл.“, то їх вийшло теж чисел до 70 за 5 місяців і там були телеграми, власні, коресповд. статті, а їхнього „Благовеста“ за 1 1/2 роки вийшло 15 чисел (з їх 3—подвійних) переважно з передруків „Русск. Зн.“ й иншої чорносотенщини. Друкується „Влаговестъ“ мало не дурно в манастирській друкарні.
Справа священика Леусова, якого обвинувачують за те, що буц м то він проповідував людям в церкві, що держава споює горілкою людей і ладна одкрити пивні навіть в церкві, буде розглядатися 31 января в г. Костянтинограді. Оборонятиме прис. повір. Хоменко.
3 Херсонщини. Релігійне божевілля. В анан'ївському та тіраспольському повітах багато селян слабіє на релігійне божевіля („кликушество"). Найбільш слабих в селах Сирові, анан'їв. пов. —53 душі. Слабіють 10 і 60 літні. Слабіють люди через те, що йдуть на прощу в Балтський манастирь, подільської губ., де під впливом проповідів ієром наха Інокентія і робляться релігійно божевільними.