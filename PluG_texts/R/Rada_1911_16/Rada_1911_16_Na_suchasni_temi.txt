На сучасні теми.
Пригадується мені оповіданнячко Гл. Успенського —з першої зустрічі з переселенцями. Пароходом їдуть переселенці „хохли“ й великороси. Провадять балачку про те, що в них грошей мало зосталося. Цікава різниця національних характерів. „Кацап“— справжній „рубаха-парень“, зараз же демонструє гаман з одним-cамісіньким „білетом“ (25 карб.) — нема, мовляв, хоч убий. Поруч сидить наш, „хохол“. А відомо, що всі „хохли" хитрі, через те цей хахол починає з трагичним виразом доводити, що й в його грошей — а ні шага! „Кацапня" не йме віри. „У кого это? У хохла то денегъ нету? Ха, ха, ха! Во сказалъ! У хохловъ завсегда денегь во сколько!" Чи не типова картинка справді? Бо це ж погляд взагалі всіх, і „кацапів“ простих, і „кацапів" інтелігентних: „у хохловъ денегъ во сколько! Вретъ хохолъ!" Не знаю, може це колись і було так, а тепер не те, инші часи — инші пісні: збіднів „хохоль“. На доказ — маленький малюночок з життя. Біжу вчора по Володимирській, до редакції поспішаючись. Мороз лютий, немилосердний, так за вуха й бере. Біжу і не оглядаюсь. Коли хтось з боку: „Паничу, а паничу!“ Передо мною справжня сельська юпчина, накрита подраною шапкою. Бачу — простий дядько. „А як його знайти мені оце-о?“ Розгортаю і—дивуюсь: „Редакція „Кіевлянина", Караваевская, 5". „Бісів Савенко, — думаю, —які зносини з українським народом!" Навіть позаздрив. „Нащо це вам, дядьку?" Він таємниче одводить мене з товаришем у бік і починає казать, зразу по-українському, а потім якоюсь мішаниною. „Та, бачте, тут таке діло"... Мова уперта, в голосі — бажання хоч що, а правди справжньої дійти. Він — селянин с. Триліси, Васильківського повіту, Фок Кобилишний (Кобилівський — виправив він „по благородньому"). Він був винен 79 копійок „штраховки", та не міг до ярмарку оддати. Урядник же не схотів чекати й учинив йому якусь прикрість „побудительнаго" характеру. І ось він тепер ходить по редакціях газет — хоче „об'явленіє подать", Був у „Київській Мислі“, пішов до „Київлянина". І все це за дурничку —79 копійок! Так ось які контрасти, читачу! В 80-х роках „у хохлов —во сколько денегъ“, а тепер і 79 коп.—сума, як кажуть селяне.