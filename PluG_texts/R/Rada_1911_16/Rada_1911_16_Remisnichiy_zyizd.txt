Ремісничий з'ізд.
Десять делегатів—євреїв висилають з Петербургу в 24 години. Фракція соціал-демократів вносить в Думу запитання про висилку делегатів. Біля 80 євреїв разом з 100 руськими хочуть одмовитися од участи в з'їзді через утиски. Робоча делегація просить скликать загальне зібрання, щоб вияснити заходи проти висилки делегатів. В питанні про прийом в учні тільки тих, що скінчили школу, хазяї—рем. висловлюються проти, покликаючись на відсутність загальної освіти. Презідіум нагадує, що перший з'їзд висловився за це. Тоді прогюзіцію приймають. Робочі пропонують визнати необхідність загального безплатного навчання на рідних мовах. Пропозіцію приймають. Визнано необхідним забезпечити учням можливість одержувать загальну і спеціальну освіту через поширення скрізь безплатних додаткових шкіл на кошти казни, міст, земств і ремісн. т-в. Гарячі дебати викликало питання про число учебних годин і час ходіння до школи. Депутат Кузнецов зазначав, що по закону 15 ноября вчення повинно тягтись 18 годин на тиждень. Сушков в робітничій комісії висловився, що до школи ходить не треба. Більшість хазяїв визнала, що доволі 12 годин на тиждень. Бучні дебати викликало питання, який час пускати учнів в школу, робочі стоять за те, щоб відпускать учнів вдень, коли вчаться. Хазяї кричать, що це розор, і шо краще тоді наймать дорослих робочих. Ухвалено одпускать учнів між 8 годинами ранку і 8 год. вечора, коли майстрі найдуть зручним. Робочі, вияснивши своє прінціпіяльне відношення до цього, од голосування утримуються.