Лист з Катеринославу.
(Святкування Шевченкових роковин. Засідання Архивоі Комісії. Український театр. „Дніпрові Хвилі", Потреба в українській книгарні). Почали і в нас готуватись до Шевченківських роковин. Готуються аж три інституції: „Просвіта“ , „Научное Общеотво“ і Архивна Комісія. Є думка впорядкувати в Просвіті й „Влучному Об-ву“ спільне урочисте засідання з промовами, а потім „ Просвіт“ має од себе в народній авдіторії упорядкувати концерт з рефератом. На днях має вирішитись напевно, в якій саме формі одбудеться святкування пам'яти нашого генія „Просвітою“ й „Научнымъ о-вомъ“ . Архивна Комісія на останніх зборах своїх постановила також узяти участь в святкуванні роковин: 26 лютого має вона урядити панахиду в соборі, а на другий день урочисте засідання з докладами й рефератами про Шевченка. Між иншим Д. І. Яворницький обіцяв прочитати доклади про Запорожжя в поезії Шевченка, про матеріали до біографії Шевченка, які переховуються в катеринославському музеї іменн Поля. Кажуть, що буде святкувати концертом Шевченкові роковини ще й приватний гурток аматорів української театральної умілости. Оттакі наміри мають поки що катеринославці що до пошанування пам'яти великого поета України. Між иншим є думка вдатись до міської управи з проханням назвати на
пам'ять 50 літніх роковин смерти Шевченка одну з катеринославських улиць його ім'ям, або поставити погруддя поета на котрійсь з вулиць. Заговоривши про Архивну Комісію, мусимо згадати про її останнє засідання 16 января, на якому читалися доклади, що мають певний інтерес для українознавства. Один докла—одеського учителя гімназії Вол. Данилова про катеринославців Дмитра й Миколу Мізків (батька й сина) та про їх літературну діяльність. Дм. Мізко (1772—1847) був родом з Борзенського повіту, вчився в київській академії і був першим директором катеринославської гімназії. Для нас більше цікавий його син — Микола, досить відомий російський критик і бібліограф XIX в. Інтересуючись російським письменством, Мізко не залишав без уваги й української літератури. Як доводить в свойому докладі д. Данилов, у Мізка були досить живі звязки з українським літературним світом. Йому належить ряд статей про українське письменство: про укр. проповіді Гречулевича (в „Рус. Беседе“ 1857 р.), „Краткій историческій очеркъ украинской литературы“ (Основа, 1862, № 3), стаття про М. Максимовича, про українську мову й письменство (в газеті „Донъ“ 1882 р.) та ин. Взагалі Мізко належав до нечисленної, на жаль, категорії письменників-українців, які, пишучи в російській літературі, не забували й про своє рідне письменство. Цікаві уваги до реферату д. Данилова зробив Д. І. Яворницький, переказавши
історію роду Мізків—давнього козацького роду, заслуженого в історії України (один в Мізків був навіть наказним гетьманом за Б. Хмельницького. Доклад самого д. Яворницького був присвячений Миколі Закревському, українському історикові й етнографові. Д-ію Яаорницькому пощастило випадково здобути дуже рідкий примірник „старосвітського бандуриста“ Закревського: примірник, де автор, на доліплених аркушах, списав свою автобіографію, багацько додатків до пісень, приказок і біля 1300 нових слів до свого „сдоваря малороссійскихъ идіомовъ“, і, нарешті — долучив свій портрет. Життя Закревського, людини, яку переслідувала лиха доля — злидні й усякі неудачі, — взагалі мало відома, і автобіографія проливає нове світло на деякі моменти його життя. Серед доданих Закревським нових пісень і приказок є скілька невідомих досі, не надрукованих ні в одному з важніших етнографичних збірників. Так само є чимало й нових слів і виразів. Обидва доклади д. Давидова й д. Яворницького будуть надруковані в „Летописи“ Архивної комісії. Третій доклад А. Синявського —про новий портрет Івана Гонти (в профіль, в кожусі і з списом у руці) було одкладено за пізнім часом до другого засідання. На засіданні була й стороння публіка, хоч не багато. Катеринославці не можуть похвалитись особливим інтересом до рідної старовини, як івзагалі до серйозних культурних питань! „По Сеньке и шапка“, говорить московська приказка. Так і в нас: коли приїздили поважні театральні труппи, в тому числі й українські, то великого успіху вони не мали, як що говорити про число публіки, яка ходила на вистави. А от тепер приїхав д. Колесниченко і, нівроку, робить „непогані діла“. Перш за все заареадував геть чисто усі театри в Катеринославі; в одних грає, в других не грає, а проте нікого другого не пускає, от і нема конкуренції. Змонополізувавши таким побитом катеринославський театр, почала „украинская труппа“ трактувати публіку всякими новинками, що „мають колосальний успіх“. Чого ми тільки не бачили! і „Страшну росплату", і „За зраду“, „За волю і правду“, „Така її доля“ і ще багато де-чого. Не бачили ми тільки сливе ні одної порядної п'єси з звичайного українського репертуару. Ставилась тільки раз новинка „Міреле Єфрос“ в українському перекладі та „Суламіф“, теж по українському. А от „Гейшу“ то ставили по московському і ще одну на диво безглузду московську пьєсу „Воскресеніє“, про яку в афішах видруковано, що вона „не має нічого спільного з романом Толстого“. Грають артисти д-ія Колесниченка за раз у двох або трьох театрах, і публіка — нічого, ходить. Театр д-ія Колесниченка як раз їй до смаку. „Діла добрі“, от і все, а вимагати ідейности від. д. Колесниченка було б дуже наївно. Яка ідейність може бути
в „украинскихъ артистовъ", які ображаються, коли до їх звертається по українському! —А таке було, коли недавно запросили студенти декого з труппи взяти участь в добродійному концерті. І сорому ж набрались з тими артистами та їх репертуаром! Не раді були, що й кликали. Та все це така відома, така звичайна в українському театрі річ, що ми просимо в шановних читачів вибачення, що стільки місця заняли балачкою про труппу д-ія Колесниченка! Наш місцевий Український часопис „Дніпрові Хвилі" подає ознаки жаття: вийшло подвійне число, присвячене мануйлівській „Просвіті": тута докладний опис свята з текстом усіх привітань, малюнки—будинок „Просвіти“, зала, рада товариства. Потроху „Дн. Хвилі“ починають знаходити собі Ширший попит серед місцевого люду, як і взагалі невпинно зростає у нас попит на українську книжку. Пробі, як треба б свою українську книгарню! Діла її напевне пішли б добре. Російські книгарні, які мають українські книги, задовольнити наших людей не можуть, бо держать вони їх перш за все не багато, вибір книжок не великий, новини приходять запізно. І як хто хоче мати нову цікаву книжку, то все одно мусить виписувати її з Київа, або з Харькова. Коли б то своя українська книгарня!