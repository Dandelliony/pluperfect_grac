Всякі звістки.
ПЕТЕРБУРГ, 21. Священикам в 1910 році буде дано право поступати тільки в київську та казанську духовну академію. В університети священиків вже зовсім не будуть приймати. В Петропавлівеькій кріпості готують помешкання для нової партії інтендантів. Засуджені петербурзькі інтенданти подають касаційну скаргу. Головний воєнний суд припинив на завше справу капитана Островського, що застрелив брата своєї молодої, Грішіна. Наказано поліції слідити, щоб в банкирських та міняльних конторах не продавали лотерейних білетів. В Миколаївському на Амурі тайфун затопив силу рибальських човнів. Втопилось більше двохсот рибалок.