Поклик до згоди.
Під час грунвальдського святкування надійшла була з Кракова звістка, що присутні на святкуванні російські поступові діячі Родичев і Бобянський (поляк, кадет, посол до 3-ої Думи) готові взяти участь у справі польськоукраїнського порозуміння. Цей намір, як писали польські газети, російські гості висловили на бенкеті, що для їх вшанування урядили польські поступовці. На цьому бенкеті була, між иншим, мова про польсько-українські стосунки і порушено було питання про польсько-українську згоду. Як писав „Кпг]ег Рогаппу* в № 198, Родичев і Бобянський готові були навіть їхати до Львова, щоб узяти на себе посередництво в цій справі. Разом по де-яких варшавських польських газетах поступового табору з'явилися вступні статі про конечну потребу згоди з українцями. Із статей і дописів цих газет можна гадати, що ініціатива російських послів і діячів знайшла відгомін у варшавських поступовців та радикалів. Колишній спільний виступ поляків, литовців, українців і білорусів на полях Грунвальду наводить польських поступовців на думку відновлення цього поєднання на основах