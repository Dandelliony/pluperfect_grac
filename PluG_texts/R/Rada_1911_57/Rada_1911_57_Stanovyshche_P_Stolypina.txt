Становище П. Столипіна.
Питання про одставку Столипіна ще не вияснилося. „Рѣчь" вважає одставку Столипіна і заміщеная його Коковцевим за факт. Газета так вияснюе історію непорозумінь. За півтори тижні до того, як в Держ. Раді мав розглядатися проект про західне земство, Акімов повідомив лідера правих — Дурново, що в вищих колах висловили побажання, щоб законопроект пройшов. Серед правих це зробило вплив. В цьому побачили нетактовність прем'єра, який, очевидно, рішився на все. На зібранні склали лист до Акімова і просили його довести цей лист до відомости сфер. На зібранні було більше 60 правих членів Держ. Ради. Лист підписав Дурново. В листі праві члени просять Акімова довести, що вони не думають, що проект користний. Пройшло два дні, Акімов листа не передав. Тоді листа передав Трепов. Знов одбулося засідання правих, де Трепов заявив, що праві повинні голосувать „по совісти” . Кабінет прийшов в Державну Раду з твердою впевненістю, що проект буде принято. Перед балотіровкою Нейдгардт, якого називають „шурином”, заявив Столипінові, що більшість забезпечена. Столипін взяв рівний, високий тон, в надії, що праві не підуть проти бажання вищих сфер. Рішення Ради вразило міністра. Вія густо почервонів і кілька хвилин стояв нерухомо. Тільки потім він дізнався про заходи правих. На другий день він додав прохання про одставку. Одставку вирішили в мент одержання. Оповіщення про неї одстрочується поки виясниться кандідат. 
За кордоном німці консерватори незадоволені з Столипіна і його відношення до них. Ліберали одзпачають консервативність нового кабінету, але гадають, що він буде більш прихильний до Германії. Парижські газети задоволені одставкою Столипіна. Намір його вийти в одставку вони ставлять не тільки в зв'язок з кампанією правих, але й невдалою зовнішнею політикою, студентським рухом і одновідальністю в справі Азефа.