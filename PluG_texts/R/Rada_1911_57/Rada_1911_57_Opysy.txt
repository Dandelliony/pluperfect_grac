ОПИСИ
(Од власн. кореспондентів)
АНКЕРМАН (Бесарабія). Шевченкове свято. Історичне місто, що відограло колись свою ролю в відносинах українського козацтва до турків і татарів (ногайська орда) і було міцною фортецією на краю буджацьких степів, які лічилися за часів литовськоруського господарства „маєтностю війська запорожського, уявляє тепер невеликий торговельний повітовий осередок, навколо якого отушковуються так звані посади з суто-українською людністю. У самому городі українців майже немає, і мешкають тут різні національности; греки, євреї, вірмени, болгари і руські, то б то обмосковлені „малороссы*, що незнають самі про себе, „чиїх батьків і чиї вони діти“. Що до посадів Аккермана, то людність тут виключно українська. Так, руська частина посада Шабо складається з нащадків задунайських січовиків, частина яких оселилася тут після того, як задунайська січ за царя Миколая І була зруйнована і січовики повернулися з-під турка назад у Росію і оселилися з початку на березі Азовського моря, а потім Чорноморря.
Инші посади що прозиваються — Папушая, Кривда, Каменний міст і Турлаки склалися з початку минулого сторіччя, після того, як. Бесарабія була прилучена до Росії у 1812 році і куди втікали кріпаки Правої і Лівобережної України, від своїх панів.
Про яку-небудь національну свідомість аккерманців годі що небудь і казати. Навіть інтелігенція цього і міста не турбує своєї голови і не ворушить свого серця такими питаннями.
 А проте повітря національного почуття своїм подихом починає дмухати і у це спляче болото. Чи це в „В
„Знамеіє времені” чи така сила у самому згукові „Т. Шевченко”, але і аккерманці одгукнулися на цей поклик вкупі з усією Росією. „Комиссія народныхѢ чтеній* улаштувала минулого 27 февр. читання, присвячене пам'яті Т. Шевченка. Програма була така: Біографія Ш-ка, читала д. А. Астраханцева; „Тарасова ніч“ проказала д. Т. Маркоч; „Катерина” прочитав д. К. Христич і нарешті мішаний хор, що виконав Шевченкові пісні муз. Лисенка і між иншим „Заповіт”. Людей було повнісінько і Шевченкове свято зробило на слухачів величезне вражіння.
 Щира подяка ініціаторам цього свята, щира подяка людям, що почувають моральний обов'язок перед своїм народом і розворушують його розум і серце.