Шевченкові дні.
В Печері, брацлавського повіту (на Поділлі), товариство при бібліотеці в “Просвіта” ушановало 50 років смерти Т. Г. Шевченка 26 ферваля парастасом в читальні. Там гарний портрет Шевченка, в аршин величиною, тушом нарисований д. Толстолитки ном в дар читальні, був убраний рушниками, квітками й гилячками. Опріч того товариство улаштувало на честь і спомин „Кобзаря” 6 марта вечір з співами хора, декламаціями й живими картинами на теми поезій Шевченка. Картин було десять, співів десеять й 40 декламацій, і все в Шевченка, або написане на його честь. Читали біографію й з „Ріллі” „Життя мужицьке по поезії Шевченка”. Говорили вірші діти по 6, по 7, 9 й більше років, говорили дівчата, парубки, жонаті і молодиці; всі говорили на пам'ять, не з книжок читали такі довгі поезії, як „Тополя” й багато з „Катерини”. Що найприємніше це те, що при святі Шевченка інтелігенти за одно потрудилися з мужиками.
Не було в Печері ще такого чудового вечора.  А як гарно співали й читали, то можна похвалитися і в повітовім городі. Спасибі волостним старшині і писареві д. Паламарчукові, що дозволили взяти залю для вистави в волості. Вхід був для всіх безплатний. 


Севастополь 6 марта. По ініціятиві гуртка українців поставлено було спектакль з нагоди 50-літніх роковин смерти Т. Шевченка. Спектакль почався вступним словом д. Лихоноса, який коротенько розказав біографію Шевченка. Після промови мішаний хор відспівав „Заповіт” та “Зійшов місяць”.
 Ввесь час промови і співу на сцені стояв бюст Шевченка.


 Далі було виставлено українським аматор. драмат. гуртком пьєсу „Назар Стодоля”. Пьєсу відограно, як на аматорів, гарно. 


Чистий дохід з спектакля призначено на пам'ятник Шевченкові у Київі. 


Кременчук. 6-го марта було влаштовано літературно-вокально-музичний вечір, присвячений 50-тим роковинам Шевченка. 


Ввесь прибуток пішов на пам'ятник. Вечір був поважний. ”Такого ще в нас ніколи не було” кажуть місцеві українці. 


Велике вражіння зробив на присутніх своєю промовою І. Стешенко, котрого було виписано спец. з Київа. Його промовою почалось Шевченківське свято. 


Де-котрі з старих людей плакали. Хор з місцевих сил виконав де-котрі речі на слова Шевченка досить добре і закінчив вечір жалібним маршом. 


Співав гарно кобзарь Ів. Кучеренко. Славнозвісний П. К. Саксаганський прочитав коротку біографію Шевченка, д. Певний декламував з чулістю, й щирістю. Сцена народньої авдіторії, де відбувалось свято, була декорірована. 


Гипсове погруддя Шевченка було прикрашено вінками, ззаду його висів чудовий килим, на якому були дати 1861—1911; з обох боків килима — плахти. 


Авдіторія була повнісінька.


 Дуже приємно було бачити серед присутніх — селян з пригородніх сел. 


Валового прибутку 483 карб., чистого 250 карб.