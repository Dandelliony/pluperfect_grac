ВЕЧІРНЄ ЗАСІДАННЯ.
Запитання про вищу школу.
Предсідатель Гучков. 
Замисловський. По вищих школах були заведені фіктивні стіпендії, котрі йшли на потреби революції. По вищих школах панують революціонери. Одсіч дають їм тілько академисти. Випадки роспусти по вищих школах засвідчені процесом новоросійського університету і трусом в петербурзькому політехнікумі де було найдено 42 женщини. В політехнікумі випихали голу женщину в корідор 1 примушували її голу бігати од одних дверей до других. В лісному інституті одбувалися афинські вечірки. Шлях, на який став уряд, певний. Треба вирвати вищі школи з рук кадетів. 
Чхеїдзе дотепно доводить, що все лихо робиться од політики, що охопила ввесь край. Поки не було політики —все було добре. Поки учні вчилися по Іловайському, вони спокійно закінчували курс і сідали ва тепленькі місця. Політичний мікроб попсував усю справу. Наш уряд, що слабий на передній і дужий на задній розум, був захоплений несподіванкою. Спершу для боротьби з політичною пошестю він дав трохи „свобод“, але наслідки були не ті, що він сподівався. Тоді уряд вдався до хірургії і взявся за вищу школу. Професорів обвинувачують в тому, що вони викладають державне право не науково і не вірно. Одначе, відомо, що не зважаючи на істнування державного права, край не відає, який він має лад та й чи єсть взагалі лад який-небудь. При такому становищі всякий студент може запитати професора: чи часто бувають в історії приклади, щоб довгі роки вся країна, не мала свого пашпорту. Не відомо чи єсть конституція. (З права—„нема!“). Коли нема, то чого ж серйозні люде з великою енергією запевняють, що є? Коли є, то чого ж країна почуває себе так незвичайно? (Загальний сміх). 
Уявіть собі Тенішева на кафедрі державного права? Це напевне викликало б обвинувачення у Пурішкевича в проповіді по дорученню Родзянко младотуредьких ідей. Уявіть собі на кафедрі енціклопедії права Тімошкина. (Сміх).Це буде виявляти, що конституції нема, а є самодержавів. Докази: чорносотенці користуються високою прихильністю і одержують великі запомоги і з темних грошей. І тоді Тенішев внесе запитаная: „чи відомо урядові, що професор Тимошкін революційно налагожує молодь, і які заходи будіть вжит, щоб Тімошкін не проскочив на місце Касо? Навіть із лекції Касо можна винайти місця проти теперішнього ладу. Коди бажаєте мати вільну науку, закінчуйте швидче з дворниками. Поки в університетах наводять порядки дворники, не побачите вільної науки. Шульгін висловив надію, що Касо подолає студентство. Ми-ж на допомогу молоді закликаємо народи Росії  і гадаємо, що, російська земля виявить себе дужчою од Касо.
 Нехай же буде дужою молодь і йде пріч Касо! 
Гучков закликає Чхеїдзе до порядку. 
Сазонов говорить, що питання про вищу школу уже не має першої жвавости. Молодь прохолонула до забастовок. Більшість, видимо, бажає учитися.