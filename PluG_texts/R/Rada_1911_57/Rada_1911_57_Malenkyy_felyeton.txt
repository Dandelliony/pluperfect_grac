Маленький фельєтон *).
Святкують пам'ять великого українського поета, якого в Росії знають дуже мало. 
Бо—він писав не російською мовою, а мовою... Тараса Шевченка. 
Мова, яка не мала прав громадянства. 
Мова, яку було позбавлено прав та привилеїв „лично и по состоянію присвоенныхъ”. 
Мова, яку не вважала за істнуючу. 
В офіціальних сферах української мови не визнавали цілком. 
- Якась нісенітниця! 
В літературних сферах до неї відносилися погордливо, хоч і  „снисходительно”: 
- Чудернацька мова. Здібна для висловлення примітивного почуття та емоції. 
Навіть Тургенєв добродушно глузував: 
- Українцеві досить почути хоч-би таку фразу, як „грає, грає, воропає”, щоб очі його пойнялися слізьми зворушення — каже один з його героїв. 
А Тарас Шевченко утворив на цій „примітивній” мові художественні шедеври, поруч з якими можна поставити не так-то вже багато творів і з російської та в європейської літератури. 
Якого ж ще треба доказу існування багатої, фігуральної, гарної та поетичної мови української?
 Гоголь прекрасно розумів мову України та красу її яскраво малював. 
Але це була не його мова і через те він на цій мові нічого не утворив і утворити не міг. 
Як Шевченко нічого видатного не міг утворити на мові російській, хоч- би й знав її, як знав всякий освічений росіянин. 
Бувало говорили:
 — Як шкода, що Гоголь хоч деякі з своїх українських оповіданнів не напасав на українській мові. Можна уявити собі, яка б то була краса?
 Але потім зрозуміли, що нарікання були марні. 
Гоголь пробував. 
Виходила бліда, не цікава мазня. Як у Шевченка, коли він брався творити на російській мові. 
Suum cuique, як казали римляне. 
Кожному своє. 
Свої невмирущі поеми український поет і мислитель міг утворити тілько на українській мові. 
І щаслива Україна, шо доля послала їй таку міцну підвалину в боротьбі за своє існування.
 На який хочете сильний натиск, що мав метою знищити українські „претензії”, досить завважити: 
-А Шевченко? 
І проти цього нічого, як кажуть, „не попишеш”. 
З чим хочете українським можна не церемонитись, але у кого ж стане одваги не церемонитись з Шевченком? 
У мене не було наміру прийняти хоч-би й скромної участі в „пѣснопѣніяхъ" на славу Шевченкові, які поллються з сторінок російських газет в день 50 ліття з дня його смерти. 
Не знаю також, як одібьються ці „пѣснопѣнія" на відносинах російського культурного громадянства до України та її літератури. 
Але хочеться побажати, щоб цей день породив у громадянстві охоту по ознайомлення з українською мовою та літературою. 
Такої зиайомости нема навіть у більшости російських літераторів. 
Смішно сказати, навіть газетна „братія”, вважає українські фамілії „иностранными” і уперто не хоче і невміє їх склоняти. 
По незвичайній халатности ніхто не заглядав в українські видання і через це не знають, що Шевченко, Короленко, Панченко, Фальченко зовсім не чужоземні фамілії. 
Ліпші майстри російського слова, кращі стілісти, не соромляться бути малограмотними в українській мові і пишуть, наприклад, так:  „я встрѣтился съ Короленко”, замість того, щоб написати „съ  Короленкомъ”.
Це не дрібниця, це знаменує брак у нас інстинкту грамотности. 
Н. Хмурий.