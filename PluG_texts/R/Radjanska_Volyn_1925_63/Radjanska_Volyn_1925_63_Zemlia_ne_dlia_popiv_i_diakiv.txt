Земля не для попів і дяків, а для бідних селян. Земельний суд.
Нещодавно в Житомирській окружній земельно судовій комісії закінчилися давні суперечки селян с. Станішівки, Львівського р., з місцевим попом про землю. За підтримкою куркулів піп Богинський захопив 10 дес. землі. Земля ця по якості належала до 1-ої категорії. Крім того, вона вся була в одному місці. Звичайно, це незаконне захоплення землі обурило незаможників. Станішівський комнезам і сільрада стали позивати попа, щоб відібрати землю. Не кажучи вже про те, що земля не була закріплена за попом встановленим порядком, власник її, піп Богинський, тепер одержав місце в другому селі, а син його, на котрого, буцімто також одводилася земля, уже біля трьох років служить на порцеляновому заводі, зовсім порвавши звязок з землею. Другий із членів сем’ї попової, гр. Блажневич, щоби зберігти за собою право на землю, дав сільраді підписну про те, що кидає бути дяком, але з’обвязання свого не виконав. Усе це, разом з тім, що земля особистою працею власника і його сем’ї оброблялася, певно свідчило, що надалі заставляти землю за поповою сем'єю ні в якому разі не можна. Правда, на суді деякі свідки з боку відповідача, як напр., секретар релігійної общини, намагалися доказати, що землю одведено зовсім непопові, а „червоним інвалідам" із його сем’ї. З’ясувалося, що червоним інвалідом є лише гр. Праварзький, що жонатий на дочці поповій. Округова земельно судова комісія, визнаючи позив комнезаму і сільради доказаним, ухвалила такий приговор: Землю від попа Богинського і членів його сем'ї—Мих. Богинського, що біля трьох років одійшов од землі, і зятя Глашкевича, що не виконав даної ним підписки сільраді й не залишив своєї посади дяка, — одібрати передавши її до фонду громади взаємодопомога. Разом із землею, також одібрати й усі будівлі, що на цій землі знаходяться; що до гр. Приварзького, то за ним залишено його землю, зважаючи на те, що він є червоний інвалід. Н. В.
