Ветеринарні поради.
Мокрець. Мокрець— коняча хвороба. Хворіють на нього ті коні, які стоять у брудному місці на мокрій підстілці або в сечі. Буває більше на задніх ногах, а потім переходить і на передні. Починається так. Під мичкою на задній нозі з'являються пухирці. Пухирці збільшуються, лопаються і на тому місці робляться вавки. Вавки більшають і сустав починає опухати. Коли не вжити ніяких способів лікування, то в коняки може зробитися „їжакова нога". 
Лікування. Насамперед, коняку треба поставити в сухе місці що-дня міняти чисту підстілку. Вавку треба обмити теплою водою з милом і зробити дезінфекцію, себто промити поражене місце розчином сулеми. Промивши, витирають поражене місце чистою полотняною ганчіркою. Потім змазують такою мастею: 1 частина креоліну й 5 частин свинцового оцету і стільки ж олії. Усе це, докупи змішати, змазувати ним хворе місце два рази на день, кожний раз перевязуючи ногу чистою ганчіркою. Як що мокрець застарів і трудно його буває вилікувати, то хворе місце мажуть настоєм йоду і зараз же перевязують. Так роблять підряд два три дні, кожний день по разу. Після цього змазують такою мастею: 1 ложка креоліну, 1 ложка дьохтю і 5 ложок свіжого несолоного розтопленого сала зі зцьору. Усе це змішують до купи, намазують на чисту ганчірочку і обмотують хворе місце. Цю масть треба прикладати до того часу, поки вавка не заживе.
Заковка. При ковці коней часто бувзає, що ухваль попадає не в ріг копита, а в мнясо. Коняка починає накульгувати, а далі зовсім не може ступити. Потрібно зараз же зняти підкову, прочистити хворе місце розчисткою і промити розчином креоліну (столова ложка на пляшку води). Потім розтопити несолоне сало, теплим залляти хворе місце і обмотати ганчіркою. Так зробити під ряд днів два три. Під час лікування коняки зовсім не брати до роботи. Через декілька днів коняка перестає кульгати.
Степовий
