Садові шкідники. Довгоносики – квіткоїди.
Довгоносиків є дуже багато й ріжних порід: яблуневі, грушові, сливові й инш.
Як тільки на дереві з’являться плодові бруньки, самка довгоносика пристосовується, щоб нести яєчка. Вона своїм довгим носиком проколює в бруньці дірочку й кладе яєчко. Поклавши яєчко, повертається і своїм не носиком втикає його в саму середину бруньочки. Потім перелазить на другу бруньочку і робить теж саме. Там, де її товаришка поклала яєчко, вона свого туди вже не покладе. Одна самка кладе до 200 яєчок – двісті плодових бруньок знищує! Через декілька днів із яєчка вилуплюється хробачок, якій живиться брунькою. Брунька від цього несвоєчасно розпукується, в'яне й пропадає Деякі зовсім не розпукуються. Часто буває, що з весни все дерево покрите бруньками, а овочів потім не побачиш. Пробувши деякий час в спалих бруньках, хробачки --- і обертаються в жучків— квіткоїдів. Ці молоді квіткоїди в те літо шкоди не роблять, бо дерева до того часу всі вже поодцвітали. На зиму вони ховаються за кору, мох і лишаї на деревах і там у завмерлому стані перебувають усю зиму.
Способи боротьби з квіткоїдами. Як тільки почнуть плодові бруньки розпукуватись, їх треба оприскувати такою рідиною: беруть 4 частини вапни і 2 частина глини (скажемо, напр , 4 фунти вапни і 2 фунти глини). Глину й вапно товчуть на порох, просівають на решето і розводять у відрі води до густоти молока Цею рідиною з оприскувателя густо опріскують бруньки. Таку бруньку довгоносик не зачепить. Другий спосіб. На стовбурах дерев накладають липкі кільця в американського клею, якого може зробити кожний садівник. Беруть 85 частин мазі, щодо воза і 15 частин мазуту. Мазь і мазут ставлять у легкий дух і гарно розмішують; потім навкруги стовбура обвязують у 4 пальці --- і по верху намазують цею мішаниною. Після цього розстеляють навколо дерева рядна. Рано вранці по дереві постукати чи струсити. Довгоносики дуже лякливі, при цьому вони падають з дерева на рядно. На рядні їх віником змести вкупу і вкидають у відро, де повинно бути трохи води з керосиною. Ті довгоносики, що не попали на рядно, через декілька часу почнуть лізти на дерево, долізуть до липкого кільця і пристануть до мазі. Коли їх тут набереться велика купа, їх можна душити мокрою тряпкою. Агроном О. Дзюбенко.
