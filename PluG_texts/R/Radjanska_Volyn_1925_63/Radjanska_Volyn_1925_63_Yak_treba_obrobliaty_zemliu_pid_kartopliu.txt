Як треба обробляти землю під картоплю, яку землю картопля краще поважає та яку картоплю садити.
Грунт під картоплю. Картопля гарно росте на всякій скільки-небудь підходящій землі, але краще все-ж таки вдається на землях піскувато-чорноземних і пухких, вільготних. При виборі грунту треба пам'ятати, що картопля на черезчур тяжких землях вироджується й буває грубою. На землях пісних, виснаженнх, корисно роскидати так зване мінеральне угноєння: золу, калійну селітру й т. ин. Землю обробляти під картоплю треба краще, ніж під ярину. До того часу, як садити, земля повинна бути пухкою, без грудок, вона повинна засипати, а не завалювати картоплю, не сухою й не дуже мокрою, а вільготною й розсипчастою. Поле, що підготовлене з‘осени, весною скородиться два рази: зразу, як тільки просохне й не буде липнути земля й у-друге, перед самим садінням. Перший раз поле скородиться длл того, щоб вирівняти, роздробити великі грудки й розрихлити горішній шар землі, аби вона не висихала; другий раз борона розрихляє шкуру й знищує бур'ян. Перед тим, як буде треба вже садити картоплю, повстав питання: яку завбільшки картоплю садити? Цю справу досліджували на зразкових полях і станція. Але досліди не дали повної відповіді: траплялося, що краще родила з великої, траплялося, з малої й середньої. Здебільшого сільські господарі садять картоплю середню, завбільшки в куряче яйце і вважають, що таку картоплю найкраще садити, в усякому разі, картопля не буде меншати. Тоді, як картоплі для посадки не хватає, чи вона дорого коштує, то можна садити й меншою чи навіть розрізувати можна велику ---. Різати картоплину (клубня) треба не поперек, а поздовж —од верху до пуповини, стараючись не зачепити вічок. Робиться це тому, що вічна на картоплині не однаково росташовані: ва пуповинах їх менше, а вверху більше. Практикою доведено, що пуповинна половина дає врожай багато менший, як верхня, бо верхня дає мало не стільки, як ціла картоплина. Різати картоплю для садіння треба гострим ножем, а після того винести її на двір, щоб вона прив'ялилась на сонці протягом скількох годин. Замісць обсушування можна обсипати різану картоплю попілом, що в печі, бо йначе картоплина у вохкій і холодній землі може зогнити й не вирости. Глибина, на котру потрібно садити картоплю, буває різна —від 1/3 до З вершків. Це залежить од того, яка земля й вільгість. На рихлих треба садити глибше, а на тяжких землях мільше. На одну десятину висаджується від 80 до 110 пудів картоплі. Урожай повинен бути з десятини 1500— 2400 пудів, себ-то ножний квадратовий сажінь пуд або не менше пів пуда картоплі. Картоплю можна розводити й насінням, що одержується з картопляного плоду, потім вічками, живчиками й навіть лушпайками, але таке садіння дає мало користи й на його багато дуже йде часу.
