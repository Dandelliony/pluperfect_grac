Справи лікнепу на Любарщині не гаразд стоять.
Багто балакалось з'осени про ліквідацію неписьменности. Тепер є по офіційних відомостях 29 лікнепів, учнів на них 946 чоловіка та 143 жінки, а разом 1089 учнів. Здавалось би, гарно, як би тільки більше жінок втягнути. Але ж ближче придивитись, не те скажеш про працю лікнепів. Ходить на лікнеп не більш, як шістьдесят відсотків всіх учнів. Є такі навіть пункти, що по них 15 відсотків учнів. Хто ходіть до лікнепу? Більше всього, що молодь. Людей старих не видно. Не всі, виходить, що на лікнеп записались, розуміють, як слід, його завдання. Правда, є випадки, що неписьменні дівчата крадькома від батьків ходять на лікнеп, а вдома кажуть, що були на досвітках. Мало, значить, сільради, культустанови та вчительство з'ясовували селянам значення лікнепу, мало підготовчої праці провели, а обмежились лише тим, що відчинили лікнепи, набрали трохи неписьменних, й годі, навіть не роспочинаючи серед самих учні з лікнепу більш глибокої праці. Як взяти до уваги, що периший випуск впустить 281 чоловіка, то зрозуміло буде як треба підтягнутись сільрадам, оживати більше цю працю, з'осередити навколо неї громадську, думку добитись, щоб більше жінок на лікнепі було, щоб краще відвідували його учні. А райкультгумові теж треба більше порад місцям давати, за працею їхнею придивлятись. В. Джоман
