Піп — з хатою, а лікнепу нема де притулитись. Чому так район роспорядився?
Село Клочки, Народицького району, має 150 хат. Уже років кілька, як немає в ньому школи, хоч люди й просили її. Нарешті в цьому році випросили, щоб лікнеп відчинити. Уже є й учитель—він отримав у районі все приладдя. Бракує тільки помешкання для лікнепу. А в селі то є попівський будинок на чотири покоі з кухнею. Хотіла сільрада в ньому зробити лікнеп з хатою-читальнею. Але район взяв та здав в оренду цей будинок попові. Сільрада лишалась з носом, ходить навкруги будинку. А вчитель бігав по селу будинок розшукуючи. Може лікнеп та хату-читальню відчинять у старому магазинові, без криші та вікон, може в попівському хліві, коли піп того дозволить, але навряд чи, бо не дозволив вже сільраді й на подвірря зайти своє. 
