Кому слід— звернути увагу.
На Троянівську с.-г. кооперацію потрібно звернути увагу, бо там щось не гаразд. Так, наприклад, багатьом відомо, що Троянський кооператив багацько коштів витратив на збудування електрики. Зараз ця електростанція даремно стоїть і ніяких прибутків не дає. Далі — кооператив повинен подбати, щоб усі пайщики були забезпечені насінням для весняної сівби. Невідомо, чи що робить у цьому напрямку правління нашого т-ва, чи може просто спить. Таке вражіння складається в пайщиків тому, що ніяких зібрань не буває. Адже, коли важко зібрати всіх пайщиків, то хоч би вповноважених скликали. Нащось же їх вибирали. Коли пильніш придивитись до нашого правління, то помітно, що всю увагу воно звертає на кооперативну крамничку, яка тільки й дає життя кооперації. Сільсько-господарської праці тут непомітно. Таке господарювання в кооперації цілком залежить від голови правління, бо коли голова правління не відповідає своєму призначенню, то це відбивається й на праці т-ва. Отакий справді й є голова нашого правління —тов. Пискарський. Це дуже вже кидається в вічі. Усе, що зроблено старим правлінням, тепер занепадає, наприклад, електрика —не світить, усі колективи гончарів — розлазяться, а шевська майстерня уже й розлізлася. Треба ж нарешті, скликати загальні збори по оперативу й нагадати правлінню, що працю в кооперативі потрібно налагодити. Потрібно, також, щоб правління дало й відповідь на допис селькора Іванюка. Дядько С.
