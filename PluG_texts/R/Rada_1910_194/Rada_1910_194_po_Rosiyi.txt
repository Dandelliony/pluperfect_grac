ПО РОСІЇ.
- Ревизія сенатора Медема. В нас уже сповіщалося, що, з наказу сенатора Медема, арештовано в Омську чимало особ, причетних до виявлених зловживань в інтендантстві. Тепер, як повідомляє „Речь", цих чиновників, на чолі з генерал-майором Лангом, оддано під суд. З ревизії виявилося, що в злочинній діяльності замішано всіх, хто був і тепер є на службі серед офіцерів і чиновників. На складі було казенного майна мало не на 2.000.000 руб. і все це добро роспродали, продавали з молотка за безцінь. Збитки од діяльности одданих під суд особ доходять до 220.000 рублів.
- Благочинний і холєра. Саратовське губернське земство послало санітарний гурт для боротьби з холєрою в село Березніки. Завідуючий гуртом пішов до священика, щоб познайомитися з місцевою інтелігенцією. Випадково у священика були пристав, учителька і участковий лікарь. Священика не було дома і приймала гостей матушка. Незабаром прийшов сам хазяїн, а за ним і місцевий благочинний, од якого тхнуло горілкою. Матушка подала благочинному чаю, але він одмовився, заявивши, що хоче горілки. Горілку подали. „Пий хазяїне, крикнув благочинний: инших не прошу, бо з жидами пити не хочу, не хочу також мати що-небудь спільне з тими, що беруть дурно гроші од земства. Хорих лічу я, моя матушка і мій лікарь". Фершалка відповіла благочинному, що євреїв серед присутніх немає і що людність до санітарів відноситься з великим довіррям. „А жінка-лікарь — жидівка! Це забули?", крикнув благочинний, вилаявшись. Фершалка сказала благочинному, що він п'яний причащає хворих і пьє там горілку. На це благочинний стукнув кулаком по столу і крикнув: „Ну як ви явитесь в моє село з своїм гуртом, то я вас зустріну дрючками". Потім він причепився до студента-лікаря і почав його лякать, що пошле телеграму до міністра і той прикаже його або повісити або в 24 години вислати з села. Про вчинок благочинного повідомили губернатора, архирея і земство. (Утро Р.)
- На уральських заводах. Жителі Сисертського заводу, Верхнє-Ісетської округи, цього літа трохи не всі пішли на заробітки на золоті та платинові копальні. Мусіли вони йти дуже далеко од своїх сел через те, що на їх заводі роботу припинено. В волостях видано до 1.500 пашпортів. На заводі лишилися тілько старі, неспроможні робити, без всяких засобів до життя, а їх доволі багато. Власники заводу, закриваючи завод, дідусям, які втратили придатність до праці на заводі, ніякої допомоги не дали. Обмежилися вони тим, що поставили де-яких з них сторожами при заводі за плату 4 карб. в місяць. Всіх сторожів поділено на 2 — 3 зміни; вони мають заробіток через два — три місяці. В останній час штат сторожів скоротили на половину, через це вони зосталися без всякого заробітку. Продовольча справа на заводі, де хліборобства не знають, погано поставлена. Ще гірше буде вона, коли повернуться заробітчане без грошей. Тоді дідам доведеться з голоду повмірати. Через це вони і зважились вдатися з проханням до Царя, щоб примушено було завідчиків забезпечити їхній вік, як цього вимагає установа про горнозаводські майстерні. (Ур. Кр.).
- „Пильнування". Міністерство народньої освіти звернулося до попечителів учебних округ з циркуляром, в якому приказує начальникам шкіл „ пильно" доглядати за діяльністю вчителів і вчительок, щоб не допустити їх шкодливо впливати на шкільну молодь. (Г. М.).
- Ревизія добродійних товариств. Останні виявленя шахрайств та зловживань де-яких добродійних товариств, які були по газетах, навели міністерство внутрішніх справ на думку, що треба вжити серйозних заходів для впорядковання діяльности всіх товариств. І от чини одділу народного здоровля при головному управлінні в справах місцевого господарства почали ревизію діяльности добродійних товариств, — поки що петербурзьких. Наслідком цієї ревизії явилося закриття добродійного товариства „Милость". Найшли злочинства і в других товариствах. В скорому часі гадають почати ревизію і в Москві та провінції. Разом з цим уряд рішив обмежити діяльність агентів-зборщиків товариств. Начальник головного управління циркуляром переслав всім губернаторам низку правил догляду за агентами-зборщиками. (Р. С ).
- Недостача. В Казанський університет подало прохань про прийом всього 400 студентів, тоді як в університеті єсть 1.120 вакансій. Недостача студентів цього року доходить до 65 відсотків.
- Дощі. З Курську пишуть „Р. В.“, що там в губернії ще й досі хліб не зібрали з полей через дощі. Хліб на полях гниє. Зібрати неможливо.