Холєра у Киіві.
За останні сутки в олександрівську лікарню поступило — 8 хворих з ознаками холєри. Вмер — l. Всього в лікарні лічиться — 11 хворих на холєру і 22 з ознаками холєри. В кирилівську лікарню за останню добу вступив 1 з ознаками холєри. Всього в лікарні 9 душ з ознаками холєри. В єврейській лікарні — 4 холєрних хворих. З початку холєри було — 1195 випадків холєри, з них 458 вмерло.

- 3 Київщини. Пастушки. В селі Тимошівці, чигиринського повіту, на полі, тутешні пастушки розклали недалеко від ожередів соломи п. Росцішевського вогонь і почали пекти бараболю. Подув вітер, вогонь перекинуло на солому і скирда вмить зайнялась. Згоріло коло двохсот сажнів пшеничної і вівсяної соломи. Солома не була застрахована і Росцішевський має від пожежі великі збитки.
- Вбивство дівчини. Цими днями на полі, під селом Майданецьким, уманського повіту, в коноплях знайдено вбиту пятнадцятилітню дівчину Оляну Шмигову, очевидно, знасиловану і задушену. Виявилось, що за день до вбивства Оляна вязала на полі просо, а ввечері до неї приходив парубчак Василь Хомяченко; коли Хомяченка арештували, то він признався, що задушив дівчину і зразу кинув її в річку, а потім витяг і сховав в коноплях. Хомяченка арештовано.
- Холєра в чигиринському повіті. В селі Ребедайлівці, чигиринського повіту, страшенно лютує холєра: захворіло вже 145 душ, померло 70. Цими днями прибули лікарі і пошесть почала зменшуватись. В селі поставлено барак.
- 3 Волині. Велика пожежа. Недавно в селі Вілецькому, новоградволинського повіту, через необережність з вогнем селянського хлопця Василя Сливянчука вчинилась пожежа, від якої згоріли садиби і хліб 23 селян. Всього збитків на 11,415 рублів.
- 3 Полтавщини. Переселенці. За іюль місяць виїхало до Сібіру 327 переселенців і 129 самовольців, повернулось назад з переселення 523 переселенців і 222 самовольці; з тих, що повернулись назад, 360 душ виїхало тільки цього року.
- Каракульські вівці. Нас просять повідомить, що роздача каракульських овець тим, хто на них передплатив, одбудеться в Полтаві ЗО августа. Зважаючи на з'їзд хазяїв-каракулеводів, рада полтавського товариства сельського хазяйства упоряджає в полтавській повітовій земській управі 29-го і 30-го августа ввечері нараду з приводу обмірковування потреб каракульського вівчарства.
- Врожай. Врожай в Хоролі і повіті нижче середнього, та й того не можна звезти, бо дощі не дають. Копа пшениці дала 3 — 3 з половиною пуди, а жита - 4 — 4 з половиною пуди; за новий хліб платять копійок на 30—40 нижче ніж за старий, бо новий дуже вохкий.
- Виставка. В Хоролі з 12 до 20 августа була сельсько-господарська виставка. На виставці цікавого було дуже мало і більшість людей, як що і йшли, то тільки для того, щоб подивитися на картини художника Маковського, з котрих багатенько було дуже гарних. Там же на виставці, в кімнаті ручної праці, було повішено портрета Т. Г. Шевченка (випалений на дереві) і уквітчано рушником, а на столі лежала записка: „Тут приймаються жертви на памятник Шевченка у Київі", але цей стіл стояв у куточку і через це ніхто цієї записки не бачив і про збірання жертв майже не знали. Взагалі в національній справі хорольське земство нічого не зробило.
- 3 Катеринославщини. Штраф на газету. За поширення непевних чуток про діяльність каменських лікарів в боротьбі з холєрою, катеринославський губернатор оштрафував редактора чорносотенного „ Каменського Листка" на 200 рублів, з заміною арештом на місяць
- Катастрофа. На станції „Гнилівській" вночі збіглись поїзди. Ранено кондукторську бригаду. Розбилось на тріски п'ять вагонів.
- Цікава крадіж. Виламавши вікно в маріупольській землеустроїтельній комісії в Новій Карабузі, невідомі люде вкрали план розбивки землі на одрубні участки.
- 3 Херсонщини. „Сорочинсьний ярмарок". Цими днями на одеській виставці влаштовано було „Сорочинський ярмарок". Продавався всякий крам. Співав український хор і... гармоністи та єврейський квартет.