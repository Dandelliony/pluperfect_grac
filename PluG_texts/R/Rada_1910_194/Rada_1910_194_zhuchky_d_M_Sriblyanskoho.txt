„Жучки" д. М, Сріблянського.
(Відповідь „ сміливій “ людині). 
В останній книжці місячника „Українська Хата" (ч. 7 — 8) надруковано проти нашої газети і автора цих рядків полємичну статю: „Нове слово" в українській критиці" (ст. 489—499). Автор її, д. М. Сріблянський розглядає (дуже орігінально, як побачимо) мою рецензію на книжку д. Богдана-Сокольського „Всесильна" („Нова земля" в нашій літературі", „Рада", ч.ч. 144 і 146) і запевняє своїх читачів, що: 1) П. Єфремов, виявляючи „акцент особи" редакції „Ради" і свій власний — ненависть до „Укр. Хати", використав „книжку Вогдана-Сокольського як нагоду для плямування „Укр. Хати"; 2) рахуючи на „безкарність (?) виступу" та спекулюючи „на темноті своїх читачів", „з однієї рецензії, фальшиво понятої," необмірковано зробив „висновки про всю „Укр. Хату" і подав фактично неправдиві відомости і, врешті, 3) сказав „нове слово" в українській критиці", з якого видко, що: а) „Рада" вже на новій позиції" —одріклася од реализму в літературі і Ь) радикально змінила свої погляди на основи критики. 
Відповідаючи д. С-кому, я матиму на увазі тільки двоє цих питаннів: 1) чи довів він фактично свої обвинувачення і 2) якими полемичними засобами користувався. 
Для характеристики цих останніх ми візьмемо одну маленьку подробицю. Д-ій С—кий докоряє мені за те, що, з приводу такого „дрібненького жучка", як рецензія д. Чупринки на книжку Богд.-Сокол., я „підняв необміркований лемент", і при цій нагоді іронично пробує нагадати мені дещо з друкованого колись в нашій газеті: „В „Раді" колись було надруковано статтю д. С. Єфремова з осудом тих добродіїв, що люблять вишукувати „жучків“ і з факту знаходу робити подію світової ваги" (ст. 491). 
Далі д. С-кий додає, що варто було б памятати цю „мораль" „Раді", редагуючи статтю П. Єфремова. Про мораль я побалакаю згодом, а тепер скажу д. С-кому неприємну для його новину: д. С. Єфремов ні в якім разі не відповідає за цих „жучків" і навіть претендувати на них не буде, бо з більшими підставами волів для пояснення своєї думки скористуватися Regenwürmer'oм, гробачком („Рада", р. 1908, ч. 274). А „жучка" вигадав і в світ пустив — знаєте — хто? — та сам же д. С—кий. Дрібненький, незначний цей перший „жучок", але дуже характерний для полємичних засобів мого супротивника з „Укр. Х.“: свідомо сфальшувати, переиначити та підробити цітати, вигадати з своєї голови, потаїти, словом, як звичайно кажуть, пустити жучка, — ось та немудра зброя, якою воює д. С—кий. „Нове Слово" в українській критиці" — це, власне, цілий великий рій таких „жучків"; на типових і добірніших екземплярах зпоміж них ми зараз і зупинимося.
„Жучок“ № 2. Д-ій С—кий зауважає, що „Укр. Хаті" до „Всесильної" Богд.-Сок. „байдуже", а сам він навіть готов висловитися про неї не так вже байдужо, а трохи з перцем. Можна тільки радіти за „Укр. Х.“, що за три місяці пережила в цій справі таку велику еволюцію — од „далеко не зайва" аж до „байдуже". Та публицист з „Укр. Х.“, хоч і подається назад, але пробує вдавати, що навпаки — вперед посувається і навіть ворога-супостата перемагає. „Я певен, що „реальна правдивість" д. Богдана-Сокольського є наслідок того культу реалізму, який розводила „Рада" і її епігони (?)“. Почекайте ж на хвилинку, сміливий д. С—кий, це ж вже неначе на те скидається, що зветься — „с больной головы на здоровую“ провину скидати, бо порнографія, як сами ви кажете, „не з учорашнього дня" в українській літературі істнує, то б то й до „Ради" була, та й Богд.-Сокольського, як відомо, не „Рада", а „Укр. Х.“ теплим та привітним словом зустріла. — Ні, в „Укр. X., — відповідає д. С—кий,- не вітали і „зовсім не захищали" „Всесильної": „рецензія Чупринки зовсім неприхильна", бо він „признав книжку д. Богдана-Сокольського малою по вартости перш над усе за нехудожність ". А коли не ймете віри цьому, то „перечитайте цю рецензію знову", ласкаво запрошує вас д. С—кий і навіть сам готов з вами її перечитати: „Взагалі оцінка така: „Твір д. Богдана-Сокольського не єсть витриманий художній малюнок, навіть не стройно біжуче оповіданнє, а скоріше згуртовані до купи житьові епізоди, маленькі ескізи, тіні, силуети", які „здаються трохи перебільшеними, скарикатуреними і навіть вульгарними там, де автор виступає в оповіданні просто від себе" (ст. 495). „Рецензія Чупринки, — робить висновок д. С-кий, — зовсім неприхильна, бо що то за „похвала", коли закинуто брак того й того, зазначено карикатурність навіть вульгарність твору?" (ст. 496). Чудово!.. Але ж не забуваймо, що перед нами поки що рецензія д. Ч-ки в редакції д. С-кого, а є і друга редакція її. Що ж каже сам д. Ч-ка? Перечитуємо його рецензію („У. Х.“, ч. 5, от. 341—342) і упевняємося, що тільки перші рядки до слова „які", де висловлено незадоволення „Всесильною" з погляду її архитектоники, у обох письменників однакові, а потім... потім ось що маємо у Чупринки замість „які": „Коли читати їх зповерха , то ці життьові епізоди"... і далі все так, як і у С-кого, що знову одкинув тільки кінець фрази: „а не через своїх героїв" (ст. 341). Тепер спитаємо: ну, а коли не „почитывать" тільки, не „зповерха“ читати „Всесильну", а уважно та докладно, — яке ж тоді лишиться вражіння? На це д. Ч-ка виразну відповідь зараз дасть: „Типи офіцерів в оповіданні д. Богдана-Сокольського виведені яскраво, правдиво, з повним знаттям їх життя. При дальшім читанні оповідання (слухайте, д. С-кий) всяка картатурність блідніє перед реальною правдивістю". — І далі: „У д. Богдана- Сокольського передано все це в тонких нарисах" (ст. 341). Не знаю чи д. С-кий і на далі обстоюватиме свій погляд на „корінь причин" — рецензію д. Ч-ки, яку я ніби то „фальшиво" зрозумів, але мені лишається сказати йому одно: коли вже ви почуваєте таку велику редакторську сверблячку, то було б задовольнити її перед друкуванням рецензії Ч-ки, а не три місяці згодом, бо це вже не редагування, а... фальшування. 
„Жучок" №3. „Ще цього року шановний наш журнал вивішував прапорці (дозволимо собі так сказати) на честь Христі Алчевської, Прохора Вороніна, Грицька Кернер(енк)а, Г. Ващенка і др.“. До цього уривка з моєї статті д. С-кий зробив таке пояснення: „Укр. Хата", мовляв, вивішує привітні „прапорці" над головами нездар, побратимствує на шкоду справедливости і що так робить „здається" тільки одна „Укр. Хата" (ст. 492). Це вже виходить трохи ніби за багато, бо згаданих письменників, як бачить читач, не називав я ані бездарами, ані до талантів їх не зараховував, а зазначив тільки, як зустріла їх „Укр. X.", в „прапорцях" якої, на мою думку, видко перевагу братерства над справедливістю. А чого ж не зазначено, чуємо од д. С — кого, инших „прапорців"? Адже ж на честь Вороніна були „прапорці" і в „Раді", і в „Літ.-Н.- В.", а Алчевська „прихильну оцінку" „має навіть од Франка і инших". Даремно д. С-кий ховається за спину „Франка і инших" та „Ради" з „Л.-Н.-В.", бо єсть „прапорці" і „прапорці" та й не кожна прихильна оцінка має в основі своїй саме ту комбінацію братерства й справедливости, яка характерна для „Укр. X.". Через це можна тільки плечима знизнути на патетичне запитання д. С— кого: „чому „Рада" дозволяє так не консеквентно висловлятись своїм співробітникам?" Та д. С—кий не заспокоюється і вже запевняє, що в „У. Х.“ й „прапорців" не було, крім одного — на честь X. Алчевської. Добре, коли не було „прапорців", то кажіть, що ж саме було? - Про оповідання Вороніна була рецензія, читаємо, „досить прихильна, але не зовсім похвальна", „прихильно оцінено" пьєсу „Сліпий* Ващенка (це тільки й підкреслював я), а про Кернеренка...„про якість його літературної творчости, каже д. С—кий,—„Укр. Хата" висловилась зовсім неприхильно, зазначивши коротко „наївність", „наслідуваність", „невиразність", „необробленість", хоч і признала, що в Кернеренка де-який хист поетичний був" [492]. Звичайно, коли триматися думки, що „У. X." — це д. С—кий, то його увага має деяку рацію. Але ж як би д С —кий читав в „У. Х.“ не одні тільки свої статті, то знав би, що в тій самій 1 кн. за цей рік, де надрукована його коротенька „згадка “ про Кернеренка, маємо (ст. 75 —76) спеціяльну рецензію на „Менти натхнення" його, і в ній цітатами (якимито инша річ) доводять, „що в Кернеренка почувається місцями сила драматичних спостережень і філософських міркувань, яких більше—в кожному разі — ніж ліричних настроїв. Відповідно мудрости своїх предків уміє він в коротких, але виразних словах передати драматизм життя". — І далі: „Де-не-де можна стрінути в Кернеренка вирази, що склалися під московським впливом, не дуже велику добірність рим і инші невеличкі хиби , але загальне вражіння те, що це є вірші—розвиненої, симпатичної і щирої людини з поетичним хистом" (ст. 76). Таким чином, вся неприхильність д. С-кого до Кернеренка скромно опинилася в рубриці „инші невеличкі хиби"... Розуміємо, звичайно, вашу, д. С-кий, „фигуру умолчанія": так стукнутись лобом не часто доводиться навіть д. С—кому, але й вартість вашого сердитого виразу: „це неправда" — теж розуміємо... 
„Жучок" № 4. Коли раніше д. С-кий виявляв себе частково, то вже на цілий свій зріст показався він в тому, що наговорив з приводу цього уривка з моєї статті: „Поки література зостається умілостю, метою і ідеалом творчости її, писав колись небіжчик М. К. Михайловський, „може бути не краса, не істина , не справедливість, а тільки особа людини, цільна і ненадполовинена, в якій всі ці абстрактні категорії складають живу єдність“. Над цим уривком (навівши його точно) д. С-кий перш за все робить в своєму умі таку операцію: „може бути" зміняє на „можуть бути" і ставить його замість „складають", а далі і „філософствувати" починає: „Перше: краса, істина, справедливість, ці абстрактні, як думає „Рада", категорії „можуть бути" в цільній людині. А можуть і не бути? Гаразд." (ст. 497). Коли б. д. С-кий за допомогою гімназиста 1—2 класа розбив був зацітований з моєї статті період на окремі речення і в кожному з них розшукав „подлежащее и сказуемое", то може б і зрозумів, як не „гаразд" зліплено його „перше". — Та далі у його виходить ще ліпше. Зустрівшись з словом ідеал, д. С-кий, щоб зрозуміти його, зазирнув, певно, і цим разом до підручника псіхопатології *) і, не знайшовши там нічого докладного в дій справі, вже „своїм розумом" додумався, що мета та ідеал і... об'єкт - одно. І от маємо таку „златую думку": «Друге: і тільки така особа „може бути" об'єктом (ось воно!!) літературної „умілости" , в якій (особі) ті абстрактні категорії складають живу єдність. Коли так, то об'єктом (!!) літератури можуть бути" тільки ідеальні або ідеалізовані особи. Добре, але це вже не реалізм , а ідеалізація абстракцій!“ (ст. 497).
Ні, це і не „ідеалізація абстракцій а попросту феноменальна дурниця, і ви - о, великий оборонець „молодих! “ — тільки в неприємне становище ставите їх своєю заявою, що це ж, мовляв, „ідеал умілости" „всяких модерністів, що шукають краси і ідеальних типів", — ідеал, ніби то тепер позичений у них „Радою". Видима річ, д. С-кий нічому не навчився з того часу, як д. Д. Дорошенко („Рада", 1909, ч. 148) раїв йому „обережніше поводитись з такими діфіаіціями, як „офіціяльна народність", космополітізм, націоналізм, шовінізм"... 
І от, на підставі такого свого недотепного фокуса та ще негативного з мого боку відношення до натурализма мізерних епігонів Золя (і такий натурализм є, добродію, хоч в підручникові псіхопатології про його ви нічого не знайшли!), д. С—кий робить висновок про те, що тепер „Рада" одрікається од реализму:**)
 *) І такий куріоз доводиться зазначати. За поясненням слова копролалія (гр. ή χόπροs гній, бруд і ή λαλιά — балаканина) д. С-кий вдався до... „учебника псіхопатології", де воно, звичайно, має своє спеціфічне значіння. Ех, д. С-кий, коли вже ви розгорнули підручник псіхопатології, то краще зазирнули б до роділу „манія преследованія"; тоді б і з поясненням „акцента особи" П. Єфремова і „Ради" у вас щось путніще вийшло. 
 ** ) Невеличка увага про „реалізм" д. С—кого. На його думку, „Рада" негативно ставлючись до брудної і фантастичної реалистичности натурализма мізерних епігонів Золя, одрікається од... реализму, бо „натуралізм - це другий бік літературної медалі реалізму", то б то „реалізм-натуралізм“, або „реалізм“. Ну це вже виходить знайомитися з літературними напрямками і їх історією не по підручникові псіхопатології і навіть не по кишеньковому словничкові чужомовних слів, а по такому авторитетові, як... М. Бутенко з покійної „Будучности", котрий був і певен, що реализм —„рабське копіювання того, що око бачить". А коли так, то пишна заява д. С-кого. „Рада" вже на новій позіції" спізнилася, принаймні, на 1 1/2 роки, бо про „реализм" Бутенка вона висловилася ще в февралі р. 1909 (С. Єфремов «З нашого життя").
„Рада" виголошує нову „мету умілости" (тут вже „мета" з'явилася!)—ідеалізацію (?) особ, в яких істина, краса і справедливість складають живу єдність"...—І далі; „Од живої дійсности до „живої єдности абстракцій" - оця стежка „Ради", її напад на „реальну правдивість" і є тим „новим словом", яке пролунало в числах 144 і 146!..“ (ст. 497). Хоч д. С— кий і думає, що „усмішкою, жартом, кивом-моргом можна зануздувати наших добродіїв-читачів дуже легко", але позаяк не одріжняти ідеала од об'єкта — сумний привилей критиків „У. Х.“, то ми певні, що читач не дасть собі, як каже Ніцше, „забити баки друкованим папером" і де-що зрозуміє... Він зрозуміє ясну думку, яка вийшла з ясної голови Михайловського, котрий виразно зазначив, що стоїть він лицем до творців, а не до об'єктів їхніх творів, до письменників і каже: література і змістом і формо — то вислов їхнього змагання до цільности, до збірання людини, до живої єдности краси, істини і справедливости... А д. С —кий... Ми вже бачили, до чого додумався той д. С—кий, що згорда третирує великого російського публициста-критика так: „як літературний критик Михайловський не видержує критики" (ст. 498), бо ніби то на естетиці він, бідний, нічого не тямив... Обережніше, д. С—кий, обережніше! 
„Жучок" №5. Взявши з наведеної в моїй статті цітати з М. Гюйо уривок: „почуття в літературі грає найвизначнішу ролю" і змінивши його на „почуття в критиці грає найвидатнішу ролю", д. С—кий робить такий висновок: „основним критерієм оцінки поезії навіть „Рада" тепер признає чуття" (ст. 492). І далі, щоб свою згоду з цим „новим словом" „Ради" підкреслити, він зауважує, що проти „подобається" чи „не подобається" критики, проти присудів її „апелювати не можна". Що сказав критик — закон і „проти цього нічого не можна мати: почуття так говоре критикові, а проти почуття не апелюють, бо (?) воно „в критиці грає найвидатнішу ролю". (ст. 493). Тут вже навіть ніби то цітата з М. Гюйо єсть. Але краще б д. С—кий зацітував був афоризм свого однодумця, Терешка Сурми з „Суєти" Карпенка-Карого: „нікому нічого не докажеш" і дав спокій „Раді" та М. Гюйо, котрий не відповідає за його дурниці і виразно зазначив, що „завше можна перевірити" чи відповідає почуття критика художньому творові, об'єктові його критики. Обережніше, д. С—кий, обережніше! 
Цими „ жучками “ д. С— кого, ми обмежимося і не будемо зупинятися на його „правильному силогізмові", метаморфозі: „вітають" - „закликають" — „проповідують", на міркуваннях про „ідеалистку" „Раду", методом Чеховського штабс-капітана Сольоного („немножко похож на Лермонтова") скомпонованих і опертих, на сфальшованій цітаті, і багат. ин. перлах. Вся стаття Д. С—кого „Нове слово" в українській критиці" од початку до кінця одної вартости і може бути чудовою ілюстрацією до відомої приказки: як не в стовп головою, то в яму ногою. Не будемо також розглядати „думок златих“ критика „У. X." про реализм та натурализм,про Михайловського та „непризнання ним Чехова", про сучасну критику і про те, що „після Михайловського" на світі настало, бо це примусило б нас „оть обороны к нападенію" перейти, а в такім разі треба вибірати і супротивника розумнішого і пристойнішого, з яким балакати можна. А з д. С —ким... яка розмова можлива з д. С—ким, читач вже знає. Ловлять його на всяких гидких і не літературних замашках і вчинках, зазначають феноменальне його неуцтво, що тільки з „сміливістю" його й може зрівнятися, збивають на кожному кроці, а він похожає собі „гордим левом", бо в душі його живе той внутрішній Терешко Сурма, що після всякої такої неприємної пригоди погладить свого улюбленця по головці і ласкаво заспокоїть: „Збили! Нічого, і так гарно. Талант!" 
Кілька уваг ще про мій „необміркований лемент"... Критика „У. X." спірається на таку комбинацію справедливости і братерства, яка показує, що там „гаразд знають вартість другої з цих чеснот справжньої критики", бо для більш гармоничного сполучення їх треба „певної літературної позиції та не аби-яких здатностей до „познанія добра и зла" в справах літературних", чого у неї досі ще не помітно було. Цей висновок про загальний рівень критики „У. Х.“ не на підставі „однієї рецензії, фальшиво понятої", *) як каже д. С—кий, зроблено, а стоїть в згоді з тим, що писалося в „Раді" перше в цій справі (статті д.д. Д. Дорошенка і С. Єфремова), а там же не один Чупринка і не одна рецензія розглядалися. Але, скажуть, то було „раннею весною", давно, а тепер, коли „У. X," виросла, зміцніла та розвинулася, могли і на краще зміни зайти. Добре, але ж це ще треба довести. Чи не д. С — кий — в „У. X.", перша скрипка, що грає там відповідальні номері — своїми працями має це довести? Та зрештою ми вже бачили, на які думки наводить хоч би одно його „Нове слово" в українській критиці". А може той факт, що цей публицист показав „лик» свой странний" на сторінках „У. X." про щось ліпше свідчить? Навряд!.. 
„Еще одно последнее сказанье" про скарги д. С—кого на „діскредітування „молодих" з боку „Ради". На цю тему можна чудових пісень співати... „Рубать лес, молодой, нежно-зеленый лес... Лес рубят... Потому-ль, что рано он шумел? Что на заре будил уснувшую природу? Что молодой листвой он слишком смело пел Про солнце, счастье и свободу?
 *) До речі зазначу, що рецензію д. Чупринки я докладно розглянув через те тільки, що вона — „література“, про Богд. Сок—го - „література", що з'явилася зпід пера того критика, якого, запевняє С—кий, знають, „як тонкого, чутливого цінителя краси". З цього тільки погляду вона мене і цікавила. За підвалину для загальної характеристики критики „У. Х.“ я не брав і спеціяльно для цього не вишукував її, бо у мене було на що спертися, і тільки зазначив, що вона  — не „сама, зовсім сама". Через це знову доводиться нагадати д. С—кому: обережніше з „мораллю".
В „Раді" в свій час була розмова про те, як цю мелодію виспівувала така „молодь", як д.д. С. Просвітянин, М. Бутенко та инш.: їхнє „Рубят лес" і змістом, і формою завше фатально збивалося на скарги Івана Івановича Перерепенка на те, що Іван Никифорович Довгочхун, „котораго уже самое имя и фамилія внушает всякое омерзеніе, питает в душе злостное намереніе поджечь меня в собственном доме. Несомненные чему признаки из нижеследующаго явствують" і т. д., і т. д. Тепер от з такою суплікою з характерним „нижееледующим“ з'явився вже д. С-кий і зажованими аргументами підпирає старі обвинувачення про те, що „молодих" нехтують, переслідують, діскредітують і т. ин. через те тільки, що у них „нема видимих „знаків уваженія“ — грошей, доброї одежі, „авторітета" на вивісці"... Та й тільки? А може ж іще чогось, — от хоч би у вас, —„нема“? Як ви гадаєте, д. С-кий? 
Цим і закінчу свою одповідь д. С-кому і вже цим разом не подаватиму „У. X." ніяких порад, щоб знову не виявити своєї „необміркованости" та непрактичности так, як недавно ще, коли я раїв не „вибірати на урочисті випадки за церемоніймейстера" Д. Чупринку. „ Коди йому (то б то - Чупринці), — відповідає мені д. С-кий — не давати писати рецензії, то кому? Хто це тонкий критик з українців? Може той, що не написав в критиці і одного путнього слова, хто цінить поезію по друкарських помилках та міряє вірші на аршин?“ (ст. 495). Беру назад свою необачну пораду і прошу вибачати мені її, бо, повірте, не знав і на відав я, що „У. X," в такому скрутному становищі: без д. Чупринки лишається тільки з тим, „що не написав в критиці і одного путнього слова" і т. ин. Тільки чого ж „сміливий і щирий" д. С-кий сердиться, коли про це ж саме йому кажуть, і нарікає на недодержування братерства і справедлиаости відносно „У. X."?... 
П.Єфремов