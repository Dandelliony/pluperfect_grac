ПО УКРАЇНІ
У КИІВІ.
- В Українському Клубі. Старшина клубу прохає членів українського клубу, які не заплатили досі членської вкладки за 1910 рік, заплатити усі залеглости.
- Товариство літання. Київське товариство літання бере участь в літанні, яке уряджує Рада Царського Всеросійського Аеро-Клуба з 5 по 23 сентября ц. р. в Петербурзі, під назвиськом: „ Всероссійскій праздник Воздухоплаванія“. Київське товариство запрошує особ, які мають апарати для літання, взяти участь в святі. Але ті, що не мають званія пілота, мусять витримать іспит на це званіє цими днями, не пізніше 1-го сентября. Без цього до участи в святі не допускатимуть. Прохання про іспити приймають в канцелярії Ради Т-ва (Пушкинська 8, кв. 2) по понеділках, середах і пятницях од 11 до 1 г. дня.
- В управлінню півд. зах. залізниці. З суботи 28 августа в управлінню одміняються літні суботні спочинки.
- Не дано асігновки. Головне управління землеустройства і хліборобства одмовило за браком грошей в асігновці 20,000 карб. київській губернській земській управі на урядження сельсько-господарських земських складів.
- Земське селище. Поміж служащими київської земської управи є думка заснувати на 18 версті київо-ковельскої залізниці селище служащих. З цього приводу служащі земської управи зібрали підписи і подають в управління державного майна прохання про допомогу.
- На півтори милійони хабарів. Ревизія сенатора Н. А. Дедюліна встановила, що за останні пять років київським інтендантам видали поставщики, тілько за вещеві поставки, по своїй охоті, на півтори милійони хабарів, не щитаюти випадків вимогательства. Сума ж грошей, які видано, як хабарі по продовольчій справі, далеко більша.
- Наказ міністерства. Попечитель учебної округи розіслав по всіх середніх школах циркуляр міністерства народньої освіти, яким дається право педагогичним радам увільнять і не приймать назад тих учнів, яких трусили або арештували, хоч би вони і подали свідоцтва благонадійности.
- В комерційному інституті. В інститут подано 1500 прохань од тих, що хочуть вступити в число студентів інституту. Багато прохань од тих, що скінчили комерційні школи. Біля 200 прохань од жінок. Цього року буде принято 900 душ. Процентної норми цього року ще не буде.
- До конфіскації газети „Огни“. Виявляється, що 147 ч. газети „Огни“ не сконфісковано, а тільки кілька примірників взято на перегляд.