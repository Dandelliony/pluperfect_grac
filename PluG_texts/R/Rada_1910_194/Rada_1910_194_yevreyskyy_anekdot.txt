Єврейський анекдот...
Університети порожні, хоч сотні молодих євреїв не приймають в них через процентну норму. І подітись їм нікуди: Або стріляйся, або хрестись... До останнього чудова ілюстрація. В містечку Смолівці з давних-давен жила єврейська сем'я: Старенька мати, син і дочка — Гутики. Скінчивши гімназію син, потаємці від матері і сестри, хрестився з запомогою якогось генерала, поїхав до Петербургу і його там прийняли до університету. Крім того Гутик служив за писаря в поліцейському участкові. Минуло два роки... За цей час мати померла, а від сестри, що вчилась в гімназії, не було ніякої вісточки... Коли раз в руки Гутика попався для прописки пашпорт: „Ривка Гутик, з Смолівки, 18 літ, повія"...
Нещасний Гутик зкам'янів.
- Сестра — повія!
І тут же, сердешний, наклав на себе руки, лишивши сестрі записку зробити те ж саме. 
Мовляв: 
- Побачимось на тім світі, де немає ні євреїв, ні повій...
А коли ховали Гутика, надійшов і лист до нього від сестри Ривки. Вона писала: 
- Дорогий брате, радій зо мною: я гарно скінчила гімназію і приїхала до Петербургу, щоб далі вчитись. Я маю трошки грошей і поступлю на вищі жіночі курси, а поки що, щоб мати право жити в столиці, я собі дістала жовтий білет. І мене ніхто не чіпає... 
Почувши про долю брата, Ривка Гутик утопилась у Неві... Цей „єврейський анекдот" варто було б кому слід запам'ятати на віки і частіше його росказувати своїм приятелям...