Шах-банкир.
В комерції давно вже ведеться — Не підставиш ногу конкурентові, сам зариєш носом... Відомий московський банк Полякова, щоб побити своїх супротивників, запрошує в голови своєї ради Бувшого перського шаха Магомета—Алі! Це не жарт, це не який небудь там директор — Бродський, Епштейн... А цілісеньке — його шахське височество! Инші банки можуть луснути... Звичайно, не від паганих справ, а з-заздрости. Одна надія в них ще єсть, що генерал Толмачов не дозволить Поляковському банкові поправляти свої кепські діла титулом шаха, як не дозволив поправляти здоровля хворих Препаратом Ерліха— „606“... А в крайньому разі прийдеться і їм запрошувати директором бувшого султана Абдула Гамида, або ще краще - Бувшого корейського імператора. Японці, мабуть, з великою охотою віддадуть його тепер... Можна тільки уявити собі, що ці „директорі“ будуть творити з клієнтами банків. Не вспів вчасно виплатить по векселю, шах зараз же по старій звичці:
 - Посадить його на палю!
 А в другому банкові султан:
 - Закувать його і живого в Босфор!... чи-то пак в Дніпро... 
А корейський імператор й собі:
 - Анексувать йому вуха і одіслати японцям... 
Словом, пекельні азіятські муки нас ждуть, коли добрий генерал Толмачов не заборонить шахові бути банкиром. Одна тільки надія!