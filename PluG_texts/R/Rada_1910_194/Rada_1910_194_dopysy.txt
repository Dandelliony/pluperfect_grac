ДОПИСИ.
(Од власн. кореспондентів).
Малинська волость, радомишльського повіту (на Київщині). „Мазепинські універсали “. Пинязевичський селянин Іван Клопота недавно подав київському губернаторові скаргу на малинську волость, яка, — писав Клопота — розсилав всім підвладним їй сельським старостам і селянам злочинні „мазепинські універсали“ , складені в волості і видрукувані в потайній друкарні, без цензурного дозволу. Два примірники таких „універсалів" він, Клопота, також одержав і переховує в себе. Через те Клопота прохав розслідувати цю справу і тяжко покарати винуватців. Розуміється, слідство було призначене. Але що ж виявилось? Коли було потребували од Клопоти отримані ним „універсали", то це були оповістки малайської волости за №№ 22 і 45; ними Клопота оповіщавсь, що на його в місцевий волосний суд записано дві позви: Степаном Рудченком — за втрати і Явдохою Морозовою за клуню; а далі пояснялось, що Клопота, холи хоче, може проти цих позвів виставити своїх свідків. Посилка і форма таких оповісток встановлена циркуляром київського, подільського і волинського генералгубернатора 24 сентября 1909 року, № 12486.
Глухівський повіт, (на Чернігівщині). Дощі. Пошесть. Відколи у нас по повіту скінчились жнива, то увесь час ідуть щоденні дощі. Ці дощі багацько роблять шкоди як селянам, так і робітникам. Багацько селян не можуть намолотити на посів жита, бо „токи“ доступні для дощів, а через те більша частина людности ще і не сіяла озимини. Взагалі настрій селян сумний. Робітникам теж багацько шкодять дощі, бо нема ніякої роботи. Холєра вже почала зовсім стихати і земська управа вже рощитує запасних лікарів і санітарів. Тільки ще холєра і воює в селах Бачевському і Суходолі, де земство тепер жваво змагається з нею. Через це і там пошесть зменшується.
Г. Валки (на Харьківщині). Земська виставка. 13 —15 сентября у Валках має відбутися чергова виставка коней та рогатої худоби, що впоряжає валківське повітове земство. Виставки ці дуже цікавлять місцеву людність і навіть звернули на себе увагу державного коннозаводства, яке тепер призначає на ці виставки вищі награди. Цього року на конкурс буде допущено всякі коні, без різнації їх сортущо тільки не старші 5 літ. За кращі з їх буде видано нагороди. Від державного коннозаводства будуть нагороди: за верхових коней—золота, срібна й 4 бронзові медалі, 3 похвальні листи та 200 карб, грішми; за селянські робочі коні— 2 бронзові медалі, 2 похвальні листи та 200 карб. Від головного управління хліборобства й землеустройства видано буде премії: свідоцтво на велику срібну медаль, 2 малі срібні медалі, 5 бронзових, 10 похвальних листів та 100 карб. грішми. Губернське земство од себе одпустило на нагороди на сьогорішній валківській виставці 300 карб. і повітове —100 карб. Загалом усього грошових нагород набереться на 1,100 карб., а це власне найбільш і притягує селян до виставки і робить її цікавою.
Ст. Брянськ М. К. В. дороги. Спектаклі. Після перерви згуртовались знов наші любителі українського театру і розпочали вистави. 15 августа в бувшій земській школі поставили комедію М. Сьогобочного „Куплена слава", на користь місцевої земської школи, для придбання парт. Вистава зробила гарне вражіння на глядачів. Це перша п'єса була поставлена тут з життя української інтелігенції. Любителі—всі залізнодорожні служащі, то й користуються п'єсами з управлінської бібліотеки М.-К.-В. дороги, де вже є пьєси 30 українських авторів.