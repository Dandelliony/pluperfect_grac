4й пленум центр комісії незаможніх селян.
В Харкові розпочав свою працю 4-й пленум центральної комісії незаможніх селян. 
Першою пленум заслухав доповідь тов. Тропка про діяльність ННС.
На перше серпня цього року комнезами об'єднують на Україні 1189 тисяч членів. До 3-го пленуму комнезами об'єднували 946 тисяч членів. Зростання комнезамів іде дуже швидко, й це свідчить, що комнезами не відірвані від основних мас селянської бідноти.
ЦКНС уділяв багато уваги справі кооперування й колективізації незаможних. Тепер колективи починають помітно зміцнюватись, до них починають приставати й середняки. У колективах об'єднано до 35000 родин. Кооперованих незаможників за останні 5 місяців стало більше на 200.000 чоловіка.
Комнезами відограють велику ролю в громадському житті села. Незаможник стає активним членом громадських організацій. Наприклад, МОДР об'єднує 190 тисяч членів комнезамів, Доброхем—180 тисяч, лікнеп—14000.
Матеріальне становище членів комнезамів ще тяжке. Дуже тяжко на становищі незаможників відбився торішній недорід. Взаємовідносини по-між середняками та незаможниками налагоджуються. Одначе, досвід останньої перевиборної кампанії довів, що частина незаможників ще не усвідомила новий курс партії на селі. Тому надалі наше завдання—всіма силами втворити міцну, непорушну спілку незаможників із середняками.
За часів революційної боротьби комнезами відограли величезну ролю. Це були певні спілники робітничої класи. Перший період роботи комнезамів був період фактичної організації радянської влади на селі для рішучої боротьби з контр-революцією на селі. Лише на початку 1923-го року комнезами мали змогу почати мирне будівництво.
Тепер перед комнезамами стоять цілком инші завдання. Комнезами тепер не державна організація, вони мусять перетворитись у широку громадську організацію, що об'єднувати бідняцькі маси, щільно звязавшись з середняцтвом.
Політична активність селянства, з'окрема середняцтва, зростає. Цю активність треба скерувати на радянське будівництво, инакше куркулі використають середняків в своїх інтересах. Тому комнезами повинні усунути всяку ворожнечу між середняками й незаможниками, що по-де-куди ще спостерігається.
Треба втягнути середняків у всі галузі радянського, культурного, громадського та господарчого життя села.
Об'єднані незаможники та середняки мусять протиставити свою спільну силу активності куркулів, що теж зростає.
Роботу комнезамів потрібно перебудувати так, щоб на селі цілком було зрозуміло, що адміністративний центр села—це сільрада, кооперативний центр—кооперація та комітети взаємодопомоги а громадський центр—це комнезами.
Перед комнезамами стоять великі завдання в галузі розвитку гро мадської й господарчої самодіяльности селянства. З'окрема, тепер перед ними стоїть велике завдання: цілком змінити теперішні форми землекористання на колективні й кооперативні. Незаможники повинні стати за проводирів-піонерів.
Новий важливий мент у наступній роботі комнезамів—це господарче будівництво.
Наприкінці тов. Тропко зазначив, що серед незаможників необхідно провести кампанію роз'ясування нових завдань комнезамів. Комнезами й надалі залишаються організаторами радянської суспільности на селі.
