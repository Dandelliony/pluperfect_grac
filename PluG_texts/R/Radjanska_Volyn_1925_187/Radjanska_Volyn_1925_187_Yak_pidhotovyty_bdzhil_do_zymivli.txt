Як підготовити бджіл до зимівлі.
Як закінчиться медозбір, належить обревізовати всю пасіку, себто перевірити запаси меду й маток, посправляти всі небезпечні сем'ї і приготовити гнізда до зимівлі.
Осіння ревізія чи поголовний огляд сем'їв повинні виявити, в якому стані сем'ї на пасіці, чи всі вони в порядкові, чи всі здатні для зимівлі, як племенні сем'ї зимовики. Звичайно, наші пасічники пускають на зиму всі сем'ї, які в них є, через що більшість сем'їв вимирає зимою чи виходить із зимівлі ледве живими, дарма витративши мед, що був для них залишений. Пасіка довго не приходить в силу, відпускає дрібні рої й дуже часто нічого не збирає меду чи збирає дуже мало.
Щоб пасіка була гарна й збирала господареві досить продуктів, сем'ї, які йдуть на зиму, повинні бути добре споряджені. Зима—трудний час. Щоби добре пережити його й весною бути сильною, здатного до роботи і до розмноження, пасіка повинна бути належне споряджена. Ні одна сем'я, переживши зиму, не робиться кращою,—це треба твердо пам'ятати кожному пасічникові.
Кожна племінна сем'я бджіл, що йде в зимівлю, повинна перебувати в таких умовах: 1) вона повинна мати добре гніздо, спільники, в яких дуже мало трутневих ячейок, сцільники цілком відтягнуті, бо на недотягнутих в рамках спільниках чи на молодих, білих сцільниках бджолам буде холодно. Що до тих сцільників, на котрих сидять бджоли зимою, то вони безумовно повинні бути дотягнені до кінців рамок; 2) кожна сем'я, що йде в зимівлю, повинна мати досить сили й належну кількість бджіл. Як що бджіл мало, вони не можуть досить виділяти тепла, не в силах пересовуватись до запасів і, як зима люта, такі сем'ї часто гинуть; 3) зимова сем'я повинна мати досить меду —25—35 фунтів; 4) запаси повинні бути належним чином укладені в гнізді, відповідно життю бджіл зимою, себ-то, на тих сцільниках, де вже сидять бджоли, меду повинно бути на кожній рамці не більше 2—3 фунтів і чим далі від гнізда, тим меду повинно бути все більш і більш і 5) зимовик повинен мати добру, молоду, плідну матку.
Всі ті сем'ї, які не мають доброї сили, доброї матки, потрібного запасу меду, повинні бути виправлені. 
Пасічник І. Ковальов.
