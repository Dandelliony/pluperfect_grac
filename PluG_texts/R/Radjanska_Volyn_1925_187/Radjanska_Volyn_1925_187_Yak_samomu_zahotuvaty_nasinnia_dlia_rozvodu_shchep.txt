Як самому заготувати насіння для розводу щеп.
(З моєї практики).
Коли хто небудь сам забажає вивести щепу, то повинен ще з осени подбати про насіння. Найкращим насінням для дички (підщепи) буде насіння дикої яблуні-кислиці та дикої лісної груші. Відомо, що дика яблуня чи груша на всяких грунтах росте й родить краще культурної, а тому й щепа, виведена з такого насіння, буде мати сильне коріння й ростиме краще. Насіння слід брати тільки з ділком стиглих плодів, инакше таке насіння може не зійти.
Добувається насіння здебільшого двома способами.
Перший спосіб: плоди дикої яблуні чи груші з початку товчуть, або січуть, а потім кладуть під прес, щоб видушити сік, з соку робиться вино, а яблуну макуху кладуть в діжку з водою й перетирають ії руками, щоб відділити від мякоти насіння. Насіння важче від води й піде на дно, а мякоть буде пливати зверху. Пошкоджене та пусте насіння також вспливає на верх і його слід разом з мякотю викинути, а важке насіння розсипається тонким шаром на рішета й сушиться десь в холодку.
Другий спосіб хоч менш вигідний з економічного боку, але ж більш придатний для простого селянина. Він такий: плоди дикої яблуні та груші кладуть в неглибоку (пів—1 арш) яму десь в темному місці та ще й окроплюють водою, щоб хутчій зогнили, а тоді вже товчуть та скидають в діжку з водою. Далі роблять все так, як сказано в першому засобі. 
Хто ж не має змоги дістати плодів дикої яблуні та груші, той може дістати готового вже насіння. Для цього слід звернутись до Мліївської садово-городньої досвідньої ст. (м. Городище, на Київщині), або ж до автора цієї статті О. М. Мартинова на адресу: поч. Плужне на Шепетівщині, в с. Борисів.
Що робити далі з насінням—буде сказано в иншому номерові газети.
Мартинов.
