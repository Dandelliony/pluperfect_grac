Як завжди, намагаються піддурити робітників.
У французькій столиці Парижу відбувається зараз з'їзд французької соціялістичної партії. Ця партія давно вже зрадила інтереси трудящих, залишивши тільки вивіску „соціялістів“, щоб краще дурити робітників.
Скрізь по буржуазних країнах „соціялістичні“ й «соціял-демократичні“ партії—це те саме, що наші меншовики. Вони всіма засобами підтримують буржуазію та борються з комуністами, а на словах галасують про те, що вони справжні захисники трудящих.
3‘їзд французької соціялістичної партії яскраво довів зрадницьку й угодовську її політику.
Ось, наприклад, яку резолюцію ухвалив з'їзд про свої відносини до уряду:
 — „Соціялістична партія готова підтримати всякий уряд, що бажає здійснити вимоги пролетаріяту в справі соціяльних реформ, але не прийматиме участи в буржуазному уряді“.
Але всім ясно, що й сама буржуазія на словах готова на всякі реформи, отже це дозволить „соціялістам“ підтримувати буржуазний уряд.
Про війну в Мароко з'їзд ухвалив резолюцію, де знімає з себе всяку відповідальність за мароканську авантуру. Але-ж відповідальність може зняти з себе всякий, а от одверто боротись проти даремного лиття крови трудящих за інтереси капіталу—цього соціял-зрадники ніколи не зроблять. Ця балаканина зрадників-угодівців покаже робітникам та селянам Франції справжнє обличчя цієї партії.
