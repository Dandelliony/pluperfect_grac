Червоний суд.
„Бергерівщина“.
Стоять ліси, наче оповиті якоюсь таємницею Столітні велетні-дуби завжди задумливо мовчазні; Цілі століття ці свідки минулого стоять і мовчать. Мовчать також і люди, що живуть по тих лісах, живуть, працюють і помирають.
Лісове оточення—це свого роду держава в державі. Там в свої закони, свій лад і звичаї.
Такою невеличкою державою, зі своїм особистим життям, і було Шепетівське лісництво.
Півтора роки заправляв цією державою лісничий Бергер та його замісник Вишняков.
Й ось, 13 серпня Шепетівська Округова сесія, в свому судовому засіданні, зрушила цю таємницю й викрила все те, що в цьому лісництві так пильно приховувалось.
Перед судом розкрилось свавільне, безупинне експлоатування підвладних.
Нелюдське відношення до свого конюха та взагалі до прислуги. Повсякчасні перешкоди й гальми робіткомові. Все це промовляло судові, оскільки міцно вкорінилися в підсудних Бергера з його дружиною та в його достойному замісникові старі поміщицькі звички.
Особливу увагу притягав до себе тип дружини Бергера „Ганни Григоровни“.
Вона примушувала возити себе до театру, на розваги—на скарбових конях, викинула на вулицю свою служницю—хвору й безпорадну. А коли ця служниця насмілилась, було, заперечувати й протестувати загрожувала їй повним звільненням зі служби.
А на спілку вашу наплювать: тепер не 20-й рік—така була відповідь лісничихи. Що ж чоловік—сам лісничий?... Він, сам будучи член спілки серобітземліс, навіть членом ВУЦ, каже судові, що в такі мовляв, кухонні дрібниці він не вважав для себе за потрібне й пристойне втручатись…
Два дні тривав суд. Вирок—обвинуваченого Бергера й Вишнякова визнати винуватими за 132 й 156 арт КК та засудити до 1 року примусової праці, на підставі 36 арт. КК. Вирок — умовний. А дружину Бергера —до 300 карб. штрафу.
Ось як закінчилася „Бергерівщина“ в Шепетівці. В. Камінський.
