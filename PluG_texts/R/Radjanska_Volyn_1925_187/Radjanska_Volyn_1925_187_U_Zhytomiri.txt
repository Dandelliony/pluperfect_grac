У Житомірі.
Волинські організації на Нижнегродському ярмаркові. 
Як покупці, на ярмарку виступають Житомирський ЦРК—купує мануфактуру й персидські товари, разом на 250,000 карб., Житомірська райспілка—купує бакалію й мануфактуру—на 300 тисяч карб. Шепетівська райспілка—персидські товари, мануфактуру й рибу—на 350 тисяч карб. 
Зроблена також заявка Житомірським товариством взаємного кредиту на різний крам—на 86,000 карб. Хмільспілка гадає закупити на ярмаркові мішки та хмільовий дріт. 
Як продавці, на ярмаркові виступають Шепетівська райспілка, продає хліб та хмільспілка—по продажу хмілю. Крім того, Житомірська та Шепетівська райспілки гадають продати на ярмаркові багато худоби.
Вулиця імени Котовського. 
Бюро комунальної секції звернулось з клопотанням до президії міськради про перейменування вулиці Іларіонівської на вулицю імени т. Котовського.
Розвиток деревообробної промисловости.
На останньому пленумі окрвиконкому обговорювали справу розвинення в Житомірській окрузі деревообробної промисловости, що за довійськових часів була досить поширена. Визнано за корисне утворити в Житомірі деревообробне об'єднання, з передачою йому відповідних фабрик.
Округовий з'їзд лікарів.
17-го серпня закінчився Житомірський округовий з'їзд районних лікарів. Доповіді з міст виявили величезне зрушення селянства, що досить усвідомило завдання радянської медиціни; Стан охорони здоровля на периферії значно поліпшився. З'окрема відзначено значне задоволення лікарень транспортом то-що. Одночасово доповідачі зазначили низку хиб, що гальмують роботу в галузі охорони здоровля: непристосованість лікустанов на селі, неповне забезпечення лікарень інвентарем, обмеженість кошторисів лікустанов, особливо в частині господарчих витрат та годування хворих З'їзд визнав за необхідне чим скоріш усунути всі ці хиби.
 Багато уваги з'їзд уділив справі складання районових бюджетів на 1925—26 рік. На думку з'їзду, необхідно значно поширити витрати на охорону здоровля, щоб поставити цю галузь на належну височінь.
Обслідування апарату. 
Після переведеної реорганізації, робітниче-селянська інспекція приступила до виконання низки завдань центру в справі обслідування апарату. Зараз іде обслідування постановки охорони праці та робмеду по Житомірській окрузі.
