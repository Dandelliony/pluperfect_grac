На Кенігсберзькому ярмаркові.
В німецькому місті Кенігсберзі почався 11-й східній ярмарок. На відкритті були присутні представники імперської й провінціяльної влади. Вони в привітанні дякували представникам радянського уряду, а також представникам повпредства в Німеччині за те, що вони так уважно поставились до виставки й ушанували її своєю присутністю.
Далі представники пруського уряду в своїх виступах підкреслювали важливість того, що на ярмарку прибули радянські вироби й особливо сировина.
Підчас відкриття радянського відділу в корпусі техніки, представник німецького уряду сказав: „Відкриття радянського відділу свідчить, що радянський уряд надає нашому східньому ярмаркові належного значіння в процесі торговельних стосунків СРСР із Німеччиною. Радянський відділ цього року свідчить за великий поступ проти попередніших.
У відповіді від імени нашого повноважного представництва в Німеччині радянський консул у Кенігзберзі дякував присутнім гостям і сказав, що радянський відділ свідчить як про торговельні, так і про дружні стосунки між обома країнами. Радянський уряд прагне налагодити господарські стосунки з Німеччиною. 
Зараз по промовах відбувся пильний огляд радянського відділу.
