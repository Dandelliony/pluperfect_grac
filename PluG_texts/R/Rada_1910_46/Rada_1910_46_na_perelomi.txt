На переломі.

Серед новознайдених року 1906-го творів Шевченка єсть одна невеличка поезія „Три літа", написана на прикінці р. 1845-го. Невідомою долежала вона в архиві департамента поліції аж до нашого часу, більше ніж пів століття. Знайдено її в Шевченковому зшиткові, що містить усі твори поета за три роки 1843—1845; зшиток звався теж „Три літа"  і згадана поезія, стоючи на самому кінці його, була немов епілогом попередньої поетичної діяльности нашого Кобзаря, підрахунком його поетичного надбання до того часу. Поет наче спинився й оглянувся на пройдену путь, зміряв її і результати свого спостереження вилив у своєму поетичному епілозі. Вже через одно це згадана поезія набірає величезної ваги, бо має в собі чимало дуже цінних вказівок про те, як сам поет ставився до своєї попередньої роботи та яким шляхом ішов він за ці роки і до чого прийшов. З цього погляду «Три літа" дають просто таки неоцінений матеріял до історії розвитку Шевченка і як особи, і як громадського діяча. Процес розвитку, яким пройшов він, виразно зазначено тут словами самого ж поета; те, що перше було незрозумілим в історії особистого життя та духового розвитку Шевченка, з цієї поезії став видним і позначує ті етапи, якими йшла його думка. В „Кобзарі", поки не знайдено цієї поезії, була прогалина і тепер вона вирівнялась, і засипала її оця невеличка поезія, не першорядна в ряду Шевченкових творів з артистичного боку, зате надзвичайна для зрозуміння його духового обличчя, становища його душі в дуже важний момент життя. Перечитуючи «Кобзаря*, можна бачити, що в період 1843—1845 р р. поет надзвичайно виріс, придбав більше сміливости, знайшов нові теми; творча сила його розгорнулась на всю широчінь свою. До цієї пори належать такі вже цілком дозрілі твори як „Кавказ", „Наймичка", „До мертвих і живих", „Єретик", „Сон“ і багато инших. Шевченко вже тоді став тим Шевченком, що на віки записав своє ім'я в історію рідного письменства і громадського руху. Можна було тільки дивуватись

тому, як швидко виросла й зміцніла поетична сил ; можна було гипотетично малювати і процес його росту та розвитку. Отже поезія «Три літа" гипотезу підносить на височінь дійсного фекта і дає документальний матеріал про настрій та психичне становище поета на передодні великої катастрофи в його особистому житті, катастрофи, що скрутила й понівечила всю його будуччину, хоч не зламала його до краю. Шевченко оглядається на своє минуле і спиняється на трьох останніх роках свого життя. Через віщо він обмежує себе тільки на трьох — легко зрозуміти. Адже період 1843—1845 р.р. був рішучий у житті поета —це був час перелому, час формування доброго поетичного матеріялу в свідому поетичну й громадську силу. В ці роки муза Шевченкова дійшла апогею свого розцвіту, стала на вершку своєї слави. Звичайно, що події та переживання з цієї доби міцно закорінилися в душі і найперше на них спинялись думки, коли авторові схотілося зробити підрахунок своєму духовому надбанню. Так само і що до звержніх подій, то три роки (1843 — 1845) займають визначне місце в житті Кобзаря. Р. 1843 він уперше їде на Україну вільною людиною і бачить там усе те лихо кріпацьке, якого й сам зазнав змалку, — бачить його на рідному народові, на своїй власній сем'ї, що конала в неволі, —і важка туга охмарюе його молоду, веселими надіями оповиту душу. Бачить він разом на власні очі й недолуге панство українське, що навіть в особах найкращих своїх заступників — тих, що шукали знайомства й приятелювання з славним уже автором «Кобзаря", — були або мочеморди, або людськими душами без жадного сорома торгували. Перша, а згодом і друга подорож на Україну, коли Шевченко новими вражіннями перевірив і доповнив свої скорботні дитячі згадки, вже сама одна повинна була надзвичайно вплинути на таку чутливу душу, яку мав Шевченко. Під час подорожі роскрились йому очі і повинно було повстати гостре питаная —з ким іти й до кого прихилитись? Відповісти на це питання так, як відповів Шевченко, допомагали й инші обставини тодішнього життя поетового. Як знаємо, в ці саме роки Шевченко зазнав був дуже болючих

та гірких розчарованнів, що спіткали його музу від російських письменників, власне тодішнього „властителя дум“ В. Бєлінського. Негативна думка останнього про все українське письменство і про хист самого Шевченка безперечно викликала у його бажання з одного боку довести своє право на назву поета, з другого —заострювала в його очах національні змагання. Шевченко пробує писати й російською мовою, щоб довести критикові, що й тут він може бути майстром слова і хазяїном людської душі. З спробами цими не щастить; а ворожі відносини до рідної йому літератури тільки додають йому нової сили йти далі тим шляхом, що вибрав ще на початку своєї поетичної діяльности. Коли не важко догадатись, що не мало тяжких хвилин пережив Шевченко за цей час, то легко теж зміркувати, що це пішло йому на користь як українському письменникові, зміцнивши його бажання служити в письменстві рідному народові. До цих обставин особистого життя Шевченка треба додати ще й те, що р. 1845 він скінчив академію й лагодився вийти в життя справжнім робітником. Відомо нам про його плани працювати на Україні, відомо й про заходи нового тоді на Україні гурту національно свідомих людей — оселити Шевченка в осередку українського життя, в Київі. Тут поет знайшов нарешті людей, що цілком його розуміли і ті ж самі голубили думки, що й він, про справи рідного народу. Тут провадилися розмови, що вилилися трохи згодом у величну програму Кирило Мефодієвського брацтва. На прикінці 1845 року Шевченко став уже на певному ґрунті. З старим рахунки скінчено, нове стояло перед ним і кликало до себе. От такий був психичний стан поета, коли він заходився дати в поезії „Три літа“ поетичний підрахунок свого життя за останній час. З гіркого жалю починається той підрахунок. Шкода було несправджених надій та розбитих сподіванок, шкода тієї цілостної віри в життя і людей, з якою поет вийшов колись на свою роботу. Справляти похорон раз-у-раз важко, а це ж був справжній похорон минулого. Невеликії три літа Марно пролетіли,

А багато в моїй хаті Лиха наробили. Спустошили убоге Моє серце тихе. Погасило усе добре, Запалили лихо, Бисушили чадом-димом Тії добрі сльози. Що лилися з Катрусею В московській дорозі. Що молились з козаками В турецькій неволі, І Оксану, мою зорю, Мою добру долю, Що день божий умивали— Поки не підкр лись Злії літа, та все теє Заразом украли.

Поетові жаль за минулим, шкода того спокійного напівдитячого світогляду, що обурюється, правда, окремими фактами лиха на землі, але не вміє ще звязати їх у одну велику цілість, не може вгадати за ними системи, не може зміркувати причин та наслідків. З таким світоглядом людина бачить лихо, бореться з ним. Але і бачить як окремі факти, і бореться в певною надією — усунувши ці окремі факти, і саме лихо подужати, все лихо. Легко боротися, такий світогляд маючи, бо надія на перемогу тоді велика. Так певне, думав і Шевченко в першу добу своєї діяльности, до перших ударів дійсности. Він ще не знав напевне того, що окремі, поодинокі лихі факти мають своє коріння в загальних установах та в цілому складі людського життя. Розбиваючи конкретні прояви лиха, він все ж таки дививсь на їх абстрактно, бо одривав од загального ґрунту. Характерно, що в перших поезіях Шевченкових лихо роблять „люде" або „злії люде “, конкретнішого виразу май ке не знайдемо поки що. Це найзвичайніша форма, в яку одягав тоді Шевченко свої сильні івреміяди і тільки хіба десь-не-десь блисне тут зародок того світогляду, що вже добачає і конкретніші підстави лиха в соціальних умовах життя. Прокидаються, напр., подекуди вже нарікання на громадський нелад; національну боротьбу з поляками закрашено вже соціальною закраскою („ляхи — пани"), але це все ще не розгорнулось у-повні, і думка поетова блукала ще в первісній, скажу так, невинності, не здоліючи звязати окремих фактів лиха в цілу сістему і знайти загальні причина та наслідки. Це прийшло згодом, прийшло саме в ті „три літа", коли поет порвав з своїми надіями знайти притулок

і в російському письменстві, коли на Україні оновив свої давні тяж кі спомини, коли кінчив Академію і став перед невідступним питанням—кудою далі йти? Ці літа—каже Шевченко... тихенько крались І сльози сушили, Сльози щирої любови.. І я прозрівати Став потроху. . Прозрівати оту гірку правду стосунків людських, яка вже не дасть спокійно заснути збудженому серцю, про яку й казати важко, — Бодай не казати: Кругом мене, де не гляну, Не люде, а змії... І ця досвідом набута важка правда дійсного життя осушила молоді не пекучі сльози і напоїла душу отрутою зневірря до людських учинків. І от тепер — каже поет — ... я розбитеє Серце ядом гою — І не плачу й не співаю, А вию совою. Як ми знаємо, зневірря не посіло цілком Щевченкову душу; після його він випростався і незабаром ми бачимо поета першим серед гурту молодих борців за щастя і долю рідного краю. Але „тяжкії три літа" стали поетові за добрий десяток проведених, за инших умов. Це була доба перелому в світогляді, поглядах і самій навіть поетичній діяльности Шевченка, доба швидкого поступу й дужа інтенсивного росту, доба похорону, справленого над веселими мріями молодого віку, —і нічого дивуватись, що так тяжко дісталася вона поетові. Нагальна і скороминуща буря раз-у-раз більше ломить і трощить того, що трапиться їй на дорозі, і тяжче одбивавться, ніж який-небудь повільний процес, хоч і далеко довший. В період 1843—1845 р.р. Шевченко пережив таку саме бурю в своїй душі. Вона його не зламала, як не зламали до краю й дальші роки нової неволі та конання за далеким Уралом. Після бурі поет позбувся тільки молодих ілюзій і хоч шкода йому їх велика була, але, позбувшись їх, він сміливіше почав дивитися в вічі дійсности. І вона незабаром наложила на його свою важку руку... Сергій Єфремов.
