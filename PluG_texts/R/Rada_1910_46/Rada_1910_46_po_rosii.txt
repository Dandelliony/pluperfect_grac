ПО РОСІІ.

Продовження Рейнботовщини. Відданая до суду генерала Рейнбота, полковника Короткого та ишпих, як виявляється, не скінчилося обвинуваченням бувших чинів московської адміністрації. В своїх разслідуваннях сенаторська ревизія Гарина наскочила ще на одне місце, де були величезні шахрайства. Робили ревизію тих річей, що поліція конфіскувала під час розрухів у Москві. Тут виявилося, що надто багато конфіскували в той час зброї. Зброю цю, як запевняли ще тоді власники магазинів зброї, забирала поліція і потім продавала сама. Ревизія взялась до розслідування цієї справи і виявилося, що справді адміністрація московська продавала конфісковані револьвери, рушниці і т. и. Крім цього, встановлено ще й инші шахрайства. Під час конфіскації часто власників магазинів зброї арештовували і садили в тюрму, а потім випускали, взявши за це великі гроші. Щоб не випустити часами за дешево такого власника магазину, про нього збіралися самі докладні відомости. Бувало так, що помилялася адміністрація і требувала велику суму з того, що не може заплатить. Про один такий випадок попалося листування. Тут один з великих чинів поліції писав, що „треба увільнить одного з арештованих, бо з нього все одно нічого не видушиш". Цього арештованого тримали кілька місяців, Його замучили вимогами грошей, котрих він не міг заплатить. Поліція ж думала, що він затявся, бажаючи одкупитися за невелику суму. Тілько коли добре впевнились, що з нього „нічого не видушиш" — випустили. В цій новій справі головним верховодцем був один з найближчих співробітників генерала Рейнбота. Він до цієї пори ще не був під судом і викрутившись з справи, служить на високій посаді в провінції. (Р&чь). Земська панама. В земстві міста Кінешми викрито крадіжки на досить великі суми. Давно вже про це говорили, але все якось проходило. Тепер призначено ревизію і вона викрала таке: Член управи Кошевич взяв 4,000 карбованців на покупку землі, вніс задатку 862 карбованці, а решту зоставив у себе на цілий рік. Через це земство втратило досить значну суму. Крім цього ревизія винайшла, що в земстві немає виправдуючих документів більш ніж на 100,000 карб. Ревизор, член губернського присутствія Друцький-Сокольніков сказав про діла земства співробітникові „Г. М.“ таке: Ревизія тілько-що починається і протягнеться до двох місяців. Тепер вже можна сказати, що земське господарство ведуть незвичайно погано. Хго тут винен — трудно вияснити. З инших джерел газета довідалася, що ревизія викрила велику розтрату в складі лісного матеріалу. З суді. В Могильові губерському окружний суд розглядав справу вдови селянки Кондратьєвої. Її обвинувачували в убивстві свого робітника. Підсудна виправдувалася тим, що

вбила його, обороняючись од його знасилування. Присяжні засідателі визнали її винуватою. Суд присудив на 6 літ в каторгу. Присяжні не сподівалися такого суворого присуду. Вони тоді звернулися до голови суду з проханням клопотатися перед Царем про полекшення кари засудженій. (Р. Сл.). ! Пошесть самогубств. В Казані тілько й розмови, що про самогубство курсістки, жінки студента Малих, що отруїлася якоюсь невідомою отрутою. В записці, яку лишила покійна, вона пояснює своє самогубство матеріальною нуждою. „Тобі, пише вона чоловікові, хватить певне грошей вилізти з боргів". Друге самогубство трапилося в місті Тетюшах. Тут отруїлася молода дівчинка, учениця гімназії. Трете самогубство було в селі. Тут застрілився молодий дяк. Стріляв він через те, що на обіді в священика він був тринадцятим, (В. В.). Бідування засланців. В „РЬчи" надруковано листа засланця Гладкіх, в якому він слізно просить звернуть увагу на його нещасне становище. З ним на засланні живе жінка і двоє дітей. Казенної допомоги одержує він 7 карбованців 70 коп. На оці гроші вони з дітьми мусять жити. Він цілий рік посилав прохання до міністра внутрішніх справ, вятського губернатора та справника. Нізвідки нічого не відповідали. Здоровля його кепське, бо його поранено підчас оборони Порт Артурської кріпости. Жінка малокровна. Через недоїдання вони так похудли, що здаються ходячими кістяками. Роботи не має ніякої, бо в селі, де вони живуть, селяне сами сидять без роботи.


