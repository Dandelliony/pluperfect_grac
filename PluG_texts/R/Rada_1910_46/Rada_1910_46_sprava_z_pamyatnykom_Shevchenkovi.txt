Справа з памятником Т. Г. Шевченкові.

В сумні роковини смерти українського велетня годиться зупинитись на справі з памятником, що має ставити цьому велетневі наше й почасти зрущене або російське громадянство. Що зроблено в цій справі і що буде зроблено в найближчому часі? Згадувати про все це в подробицях — немає рації. Хто стежить за спеціяльною в цій справі хронікою в нашій газеті, той знає, що і місце вже для монумента призначено городською думою і затверджено адміністрацією, і конкурс росписано й оголошено не тільки по російських часописях, але й по закордонних, що на конкурс відгукнулося сила артистів, як росіян, так і чужоземців (з Англії, Франції, Германії, Італії, Еспанії, Америки (Филадельф я), Австрії). Знає громадянство, що грошей на монумент є певна дещиця (по останнім відомостям тисяч 55 вже є). Про все це писалося у свій час. Одного не знає, певна річ, наше свідоме українське громадянство. Не знає воно, які, якого стану люде склали ці 55 тисяч... Рішучу відповідь на це питання й ми вагаємось дати, бо не маємо відповідних відомостів з Полтави, земство якої зібрало тисяч 23 — 24 з усієї суми. Отже доводиться казати виключно про ті гроші та про ті з'явища, що спостерігаємо в київському об'єднаному комітеті. Цей комітет зібрав досі 23 тисячі з лишком. Коли ми простежимо за тим станом людей, які давали гроші, то нас не може не вразити, що селян - хліборобів між жертводавцями дуже й дуже мало. З певністю можна сказати, що давали на пам'ятник Шевченкові гроші безмірно більше городяне ніж селяне. Може хтось скаже, що комітет мабуть не звертався до селян. Це буде цілком несправедлива думка. Взяти, наприклад, товариські крамниці та кредитові товариства по Київщині та по Волині. Комітет усім їм розіслав підписні листи, послав по 10 примірників біографії і книжечки марок по З або по 5 коп., а також прохав загальні збори товариств призначити якусь — дещицю з чистих прибутків. Чи багато товариств досі дало? Чимало товариств повернули марки назад; одне т-во з 50 марок у книжечці по 3 к., продало І6 марок=4B коп. і книжку повернуло, друге з 50 марок по 5 к. продало 5 марок=25 к. вернувши книжку назад; третє продало 20 марок=l р., а один "жертводавець"

сельський староста пише в своєму листі до комітету таке: „я одинь изь числа потреб, (товариство не функціонує) продаль б листовъ (біографії)..., что я долженъ сдълатъ сть зтими деньгами, марками и остальннми листами? Денегь 18 коп., если вложить марки и листи в-ь пакеть и вислать в "заказннмь“, то будеть стоить 21 коп., то еще я должень долежить 3 коп. и вислать. Ожидаю распоряженія. С... Ф... Ер..ко“. Які коментарії можна подати до такого факту? „От жертводавці — вигукнув один з комитетчиків, прочитавши цього листа —на 3 коп. не зберуться" !.. „Люде в нашому селі бідні, заявляє ще один селянин, привізши до комітету 2 руб., пожертвованих загальними зборами товар, крамниці — „скажіть, що зробити з отією книжечкою “? (марки по 3 коп.). Де-які поодинокі товариства попризначали на памятник з чистих прибутків 1 руб., 1 руб. 50 коп., найбільше 3 руб., та й то це одиниці. Од величезної ж більшости т-в комітет не має поки що ніяких відомостів. Зостається, таким чином, жити надією. Оце тільки що комітет почав удаватися до сельських батюшок. Поки розіслано підписні листи і по 15 примірників біографій усім священикам київського повіту. Далі розсилатимуться по инших повітах. По волостях не розсилалося досі, з одного боку через те, що голова комітету не здобув ще дозволу од п. губернатора. З другого боку, надії на те, що волості дадуть багато грошей, дуже мало. Річ у тому, що де-які мирові посередники пускали свої підписні листи, що послав їм комітет, по волостях свого участку. І от, певних 75 % волостей пересилали з волості до волості того листа з якимсь стереотипним написом, що мовляв „вь сей волоети не оказалось желающихь пожертвовать на памятникъ»". Чи можна сподіватись на инше відношення з боку волостей, коли до них почне вдаватись комітет безпосереднє? Чи не будуть вони навіть „по начальству доставлять" біографії і підписні листи? Отак стоїть справа збірання грошей київським комітетом серед народу — того народу, за поліпшення долі якого страждав наш поет. Винуватити в цьому нашого селянина не приходиться. Коли в нашої навіть свідомої інтелігенції не повсігди вільно вирвеш якийсь гріш на громадську справу, то що вже казати про селянина, побільшости харпака, з якого здирають на все і на вся!... Отже виходить, що сподіватися селянської жертви на це культурно національне діло — дарма праця. Діло це вимагає од людей певної культурности взагалі і національної свідомости—з'окрема. Чи ж є ці необхідні фактори в нашому масовому селянстві?.. В певній мірі заслугою об'єднаного комітету буде те, коли він, побіч вишукування грошей на пам'ятник, буде вишукувати ще й шляхи до народу, щоб знайомити його з ім'ям

того, 96-ті роковини нарождення кого, а 49-ті роковини з дня смерти ми тепер святкуємо. В цім напрямі комітет і робить де-що. Та на жаль, треба сказати, „жатва в цій справі многа, а ділателей мало". Треба, щоб допомогло цьому свідоме українство... Гр. Ков.-Кол.


