Поліцмейстер Вісман.

ПЕТЕРБУРГ, 25. Петербурзький журнал „Сибирскіе Вопросы“ повідомляє: томський губернатор призначив розслідування про шайхрайство ново-миколаївської поліції. Цікава біографія поліцмейстера латиша Вісмана. В 1897 році він був меншим кондуктором, в 1902 — урядником, але сподобався губернаторові Нолькену і його призначили приставом, а потім поліцмейстером. Тепер він має в банках 40.000 карб, на імя матері і маєток в Ризі, що оцінюють в 80.000 карб. Він спільник трактирщика Чімгоріна, з яким разом улаштовує загородні веселі вечірки. На свою користь оподаткував він усіх трактирщиків. Один трактирщик Чуренко одмовився платити мито —за це йому підсунули прокламацію і продержали в тюрмі 14 днів, поки жінка не викупила за 1000 карб. Трактирщик Поле  заплатив раз 9000 карб., а коли одмовився платити вдруге, то його закликали в поліцію і так побили резинами, що той незабаром помер. Великий прибуток давали євреї і дома роспусти. Вісман завів 118 притонів. Платили йому дрібні крамнички і пивні, і мито залежало од прибутків. При ньому насилували поліцейські жінок.

