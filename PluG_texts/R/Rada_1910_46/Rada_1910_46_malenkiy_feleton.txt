Маленький фельєтон.

Новий твір Т. Шевченка, або оказія якої ще не бувало. ( Бувальщина ). Одного чудового весняного дня поважний вчений Семен Іванович Порохня, забувши свої старі літа, біг додому, мов куля, придержуючи міцно шд пахвою якийсь рукопис. Все обличчя Порохні сяяло з радощів, на очах бреніли сльози, а уста шепотіли: „Молодець Семен Іванович! Єй Богу молодець! Тепер і слава буде і гроші... Знайти новий твір Шевченка —це ж не жарт! Зараз же пишу листа в „Наукове товариство - нехай купує рукопис в спілці з „Просвітою*. Заправлю з них три тисячі рублів... Заплатять! О го-о... Це все товариства багаті. От якийсь Прокоф'ев хоче за офорт з фотографії Шевченка 2.000 руб. Положим, він для ідеї згоден де-що скинути. Скину й я! Я теж розумію ідею: дадуть дві тисячі — продам"... Так солодко мріючи, Порохня непомітно для себе прибіг додому і зараз же послав в „Наукове товариство" такого листа: „Хвальне товариство! Не покладаючи рук, багато літ я працював по всяких архивах на користь науки і рідного краю. І от тепер, на заході днів мого життя, з певністю можу сказати, що моя, нікому непомітна архивна праця не пропала марно. Сьогодня, риючись в стародавніх рукописьмах, я набрів на новий, мені незнаний і запевно нігде не надрукований твір вашого батька Тараса Григоровича. На мою думку, це рукописьмо — дуже цінне придбання для патріотичної справи. От, маючи за щастя і честь повідомити вас про нього, я не теряю надії, що ваше хвальне товариство подбає про те, щоб новознайдене рукописьмо стало загальним громадським добром. За ціною я не ганяюсь. Будь ласка, порозумійтесь з вашими українськими інституціями. З пошаною Семен Порохня. Р.S. При цьому посилаю в запечатаному конверті рукописьмо Шевченка, яке прошу прочитать тільки на сполучених зборах представників од усіх українських громадських і наукових товариств.

Сенсаційна звістка про новий твір Т, Шевченка, мов блискавка, облетіла всю Україну і наробила скрізь страшенного шелесту. Зо всіх кінців посипались листи, телеграми, запитання. Львівське наукове товариство послало своїх делегатів на загальні збори вчених. Всі страшенно цікавились, про що співав славетній Кобзарь в цій невідомій ще поемі. Семена Івановича скрізь гучно і щиро вітали, як героя...

Нарешті настав урочистий день. В великій залі київського укр. клубу зібрались делегати від науки і громадянства. Розмовляли в півголоса і з уст в уста переказували, що Семен Іванович ради ідеї скинув цілу тисячу рублів з попередньої ціни. Рівно в девять годин голова одкрив наукове засідання. В довгій промові він росказав всім добре вже відому історію знайденого рукописьма і назвавши в решті Семена Івановича Порохню українським Колумбом, закликав вітати його, національного героя. Розчулений Семен Іванович дякував і скинув ще 500 рублів з своєї ціни за рукописьмо. Цю патріотичну знижку збори вітали гучними оплесками. Після цього засідання перейшло до праці.

Раніш, ніж читати рукописьмо, голова запропонував зборам обміркувати де мусить бути воно надруковано і якам правописом. Дехто радив одіслати новий твір Шевченка на

критичний розгляд Доманицькому, де хто—в академію наук... Після тридцяти трьох дуже палких промов, щось коло двох годин ночі, коли економ клубу почав вже потроху гасити світло, ухвалено було, що новий твір Шевченка видасть „Просвіта" популярною книжечкою і фонетичним і правописом. А „Наукове товариство" надрукує його в своїх „Записках" без всяких змін, правописом Шевченка. Після цього наступила урочиста тиша і голова, розламавши на конверті печать Семена Івановича, вийняв звідтіль рукопис і почав поважним голосом: „Думи мої, думи мої. Лихо мені з вами! На-що стали на папері Сумними рядами?...  - Певно, варіант відомих „Дум", спинився на хвилину голова, зирнувши поверх окулярів на Семена Івановича. І почав голосно далі: „Чом вас вітер не розвіяв В степу, як пилину? Чом вас лихо не приспало, Як свою дитину?,. Тут голова почав тихіше читати, далі щось пробубонів, перегорнув скілька сторінок рукопису, прочитав | про себе кінець поеми і, здивовано глянувши на Семена Івановича, промовив сердито: „Панове, тут очевидно, якесь непорозуміння. Це вже всім занадто відомий твір Шевченка, надрукований у всіх виданнях «Кобзаря". І наскільки я знаю руку Тараса Григоровича, то це не його писання. Семен Іванович завертівся, мов на шпильках. На хвилину настала гробова тиша. - От тобі й Колумб — промовив басом полковник Кистяченко. Який він Колумб?! — піднявся з кулаками дід Коровай. Це Кук, а не Колумб! „Кук!! Кук!l Кук!!—всі, як один, закричали наелектризовані влучним призвіщем делегати. Піднявся галас, свист. Погасло світло. Зріст ображеного патріотизму досяг нечуваних розмірів. Семен Іванович ледве втік живий через вікно, забувши навіть своє цінне рукописьмо. І слава вченого пропала в нього з того часу навіки. І по сей день всі кличуть його не Порохнею, а Куком. Тіберій Горобець.

