За кордоном. Турецько-болгарський конфлікт.

Інціденти на турецько-болгарській гряниці набірають хроничний характер, причім кожна з двох держав у всьому обвинувачує другу. З приводу останньої сутички, що була 10 лютого на турецько-болгарській гряниці, костянтинопольська газета „Себах“ запевняє, що перші напали болгарські салдати, які почали стріляти з засідки в турецький патруль. Турція доручила своєму посланникові в Софії звернути увагу болгарського правительства на те, що дозволяють собі болгарські погряничні салдати. Турецький посланник, одержавши такий наказ, 12 лютого мав розмову з болгарським міністром закордонних справ, причім він одверто сказав, що Турція не хотіла б сваритися з Болгарією. Кореспондент віденської "Zeit" повідомляє, що в південній Болгарії людність дуже обурена проти Турції. Болгарські офіцери певні, що генеральний штаб готується до війни й що Болгарія тепер має добру нагоду напасти на турків. "Neue Freie Presse" повідомляє з

болгарського джерела, що напад на болгарський погряничний пост у Лілкові—це діло рук турків. Це потвержується тим, що в нападі брала участь і артілєрія. Очевидно, турки котять захопити частину болгарської теріторії. Костянтинопольський кореспондент „Neue Freie Presse“ повідомляє, що адріанопольський валі доносить, ніби в останніх сутичках з болгарами турки потеряли 6 душ убитими й 17— пораненими. Турецький посол у Софії, у відповідь на це, заявив болгарському міністрові закордонних справ, щоб він послав на турецькоболгарську гряницю генералів, щоб вони заспокоїли людність. Опріч того, посол сказав, що коли ще раз буде яка сутичка на границі, то Порта її вважатиме за casus belli, себ то за привід до війни.

