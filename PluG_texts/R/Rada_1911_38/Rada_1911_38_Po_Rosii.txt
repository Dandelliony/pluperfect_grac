ПО РОСІІ.
- Арешти серед соц. револ. Подаємо за "Нов. Вр.“ подробиці про арешти, зроблені в Петербурзі серед ескерів. Вночі, 10 февраля, підчас трусу найдено в слухача політехаичних курсів, Чіркіна, таємну друкарню партії соц - демократів, велике число тільки що одбитої прокламації за підписом "объединенной группы петербургских рабочихъ партій с.-р.", озаглавленої "къ товарищамъ рабочимъ". В прокламаціях закликалося до прилучення до революційної боротьби бастующого студентства. Одночасно трус у Семенова дав такі наслідки: найшли кілька сот примірників тої ж прокламації, рукописну чернову прокламації за підписом петербурзького студентського комітету партії с.-р." з закликом продовжити забастовку і обструкцію, тектограф, мімеограф, багато партійної літератури і листування за підписом "Георгій". Це був, як виявилося, студент спб. університету Георгій Пасвік, разом з яким затримано і його сестру. Зроблено труси і арешти у таких участників студентських партійних організацій: Слухачок вищих жіночих курсів Марії Свечіної, Любови Кузьміної і Ксенії Ізотової, студентів Георгія Васільева і Б. Розенблюм. У арештованих знайшли усяку партійну літературу і заклики коаліційних комітетів. Всіх арештованих студентів і курсисток тягнуть до одповідальности.
- Статут потребительських товариств. 
Міністерство внутр. справ виробило проект нормального статуту потребительських товариств. По проекту дозвіл потребительним товариствам даватиме центральне управління, а в де-яких випадках, обговорених в статуті, губернатор. Проект з одного боку трохи поширює розміри функцій потребительних товариств, а з другого — встановляє низку правил, що побільшують догляд за діяльністю потр. т-в з боку місцевої адміністративної влади. Між иншим, губернаторові дається право давати загальним зборам потребительних товариств на розгляд ті чи инші справи, що мають відношення до їх діяльноети, а також здіймати своєю властю з повісток загальних зборів обмірковування справ, які визнає не належними до компетенції цих товариств. Законопроект розсилається на обміркування відомств. (Р. У.).
- Переїзд Іліодора в Тулу. Коли Іліодор їхав в Царицин, на дорозі на одній з станцій його вагон одчепили од поїзда і причепили до екстренаого поїзду, який йшов у Тулу. Іліодор прокинувся тільки на ст. Ліпки, виглянув у вікно і з дивуванням крикнув: "куди це ми їдемо? Здається, що станцію ми вже повинні були проїхати!" До нього підійшов один з жандармів, що їхав в тому ж поїзді, і сказав: „іменем закона ви, батюшка, повертаєтесь". "Я не скорюся вашому законові". Тільки після де-якої розмови Іліодор замовчав. На запитання, куди він хоче їхать в Тулу чи Сердобськ, Іліодор одповів: "Мені однаково. Нехай везуть куди хотять. І розмовлять з ними не бажаю". На строчне телеграфне запитання тілько біля ст. Грязи одержано відповідь з Петербурга, щоб поїзд направити на Козлов. На ст. Філоново в вагон о. Іліодора викликали з села священика, який після бесіди запричастив Іліодора. Просзиру, що дав священик Іліодор одмовився з'їсти, заявивши, що наважився нічого не їсти. (Ран. Утро).
- Справа в 42.942 сторінки. Слідчій матеріал до справи вірменської революційної федерації "Дашнакпутюн" І розрісся на 42.942 сторінки. Слідча комісія видруковала тільки половину його. Число сторінок, як кажуть, побільшиться значно, бо обвинувачені дали додаткові посвідчення. Коли один з обвинувачених звернувся до слідувателя з проханням дати йому копію слідчого матеріала, то той потребував внести 10.000 рублів, рахуючи по 50 коп. за аркуш. В останніх числах де-яких французьких, німецьких і італійських газет з приводу процеса партії "Дашнакпутюн" вміщено статті про процес і про становище новочеркаських вязнів (Зак.).
- Дворянський з'їзд. На з'їзді дворян Марков 2-й заявив, що євреї розбештили Росію, армію і флот: "Ми на передодні другої революції. Коли збунтуються вже не студенти, а робочі і селяне, то вони будуть не палить, а вбивать — в першу голову мене, а потім і до вас доберуться. Необхідно вигнать євреїв з армії. Що-року в русскій армії находиться 30.000 шпигів і зрадників".
- Переляк Меньшинова. Меньшиков в "Нов. Вр." дивується, "ужасному" приказові оддавать студентів для одбування військової повинноети після увільнення. Студенти, — каже він, — внесуть розбрат поміж салдатів і офицерів. Останні і так заражені всілякими ідеями. Ті, що сліпо вірять в безумовну преданість армії державі, часами бувають дуже розчаровані.