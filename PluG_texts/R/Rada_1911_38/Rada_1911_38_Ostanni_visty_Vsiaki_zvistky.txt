Всякі звістки.
ПЕТЕРБУРГ. "Пет. Лис." повідомляє, що обер-прокурор синода Лук'янов виходить; кандідатами на цю посаду називають Дедюліна і Харузіна. 
У письменника Тана, який сидить тепер в "Крестахъ" розстройство нервів. 
Кассо в окремому циркулярі радить не приймати на службу тих 75 лікарів, скінчивших томський університет, які протестували проти смертної кари. 
МОСКВА. Московський губернатор розсилає на 19 февраля по волостях брошуру національного клуба. 
Потрушено в канцелярії т-ва славянської культури. Нічого не витрушено. 
В друкарні московського у-ту служащий Шмелев ростратив 30.000 карб. 
З Оренбурга пишуть, що там потрушено редактора і співробітників мусульманської газети "Вакт“. 
ОДЕСА. В порту лежить 4.500 вагонів хліба, який гниє. Експортери протестують. Поліціймейстер в ириказі заборонив приставам давати газетам відомосте, загрожуючи увільненням з служби. 
ЯЛТА. Гурт місцевої інтелігенції подав в Петербург петіцію про одкриття на південному березі Крима вищої школи, бо серед студентів єсть багато хворих на сухоти і инші грудні хвороби. 
КАТЕРИНОСЛАВ. Газету "Южная Заря“ оштрафовано на 200 карб. 
ПЕТЕРБУРГ. Сопоцько позиває за наклеп Короленка і Петріщева. Наклеп Сопоцько вбачає в статті, надрукованій у "Русскомъ Багатстві".