„Slavisches Tagblatt" про конфіскацію Шевченка.
Віденський часопис "Slavisches Tagblatt" мав своїм завданням ознайомлювати Європу з славянськими справами. До українства орган цей особливої сімпатії не виявляв, тому особливо цікава для нас стаття, поміщена в ч. 86 цеї газети, написана з приводу конфіскати творів Шевченка. На жаль, через незалежні обставини ми можемо навести тільки деякі місця із згаданої статті. Саму звістку про конфіскацію Шевченка "S. T.", називає неймовірною, бо ж конфісковане виданая нічим не відріжнялося від того, що було дозволене за часів існування цензури. 
Що ж склонило панів з петербурзького цензурного комітету до того, щоб одняти в українського і російського народу величні поезії цього геніального поета і то саме в ту хвилину, коли вся Росія готовиться до ювилею пятидесятиліття його смерти, коли Імператорська Академія в Петербурзі рішила пошанувати його пам'ять святочним засіданням, коли Академія Художеств у Петербурзі задумує свого колишнього студента і члена в спеціяльний спосіб пошанувати, коли всі українці з найніжнішою любов'ю і пієтизмом згадують про творця правдивих перлів їх поезії? 
Чи тільки тепер сфери довідались про поезію Шевченка і найшли її небезпечною? 
Чи є хоч українець, або хоч на пів обрааований москвич, якому Шевченко був би незвістний? 
Де ж лежить причина цеї конфіскнти? 
Хто слідив за голосами націоналістичної преси в останніх трьох тижнях, той найде легко відповідь на згадане питання. Російських націоналистів і инших "истинно-руськихъ" людей обняв рід українофобії, коли побачили могучий національний рух на Україні, який найшов вислів спеціяльно в величавих підготованнях до Шевченкового ювилею. Тому почали вони в своїх органах з найбільшим завзяттям виступати проти українського руху. 
Як звичайно, так і тепер заінсценізовано цю боротьбу з сторони Меньшікова, визначного журналіста. Меньшіков помістив в „Новомъ Времени" напастливу статтю проти українців, в якій описав їх як небезпечний для держави елемент. В українськім руху бачить він лише австрійську інтригу і тому вважає своїм обовязком, звернути увагу москвичів на недалеку австрійсько-російську війну. Це був початок. Небавом опісля було звісним в Росії, що на Шевченковім святі у Київі мають явитися між иншими також де-які посли державної ради з Австрії. Це довело російські націоналістичні круги до божевілля. Можна було навіть вичитати погрози, яких воліли б ми навіть не кваліфікувати. Так: писав між иншим „Свѣтъ", що треба б послів освідомити, що як би прибули до Київа, то їх поворот наступав би не через Волочиськ або Радзивиліз, а лиш через Лукіяновку (в'язницю в Київі). 
Тепер можемо зрозуміти, що такі і подібні погрози могли пересвідчити певні російські круга про українську небезпеку і настроїти їх до боротьби проти українства. Заким однак прийде до австро-російської війни, вдоволилися російські націоналисти на разі тим, що добивалися сконфіскувашш "Кобзаря" Шевченка, який е сім волом національного відродження Уккраїни. Вони навіть не в салі йому простити, що поет свого генія послав на службу свого пригнобленого, на щезнення з лиця землі засудженого народа. Коли ми нині в цій справі підносимо наш голос і як безпартійний орган, призначений для береженая славянських інтересів, прилучаємося до протесту проти такого гноблення української і поступової, російської преси, то гадаємо, що сповняємо лиш наш обовязок, бо виступаємо проти нарушування найсвятішого добра українського народа. А можемо це тим свобідніше вчинити, що переважна більшість великоруського народа цінить так високо Шевченка, як і українці.