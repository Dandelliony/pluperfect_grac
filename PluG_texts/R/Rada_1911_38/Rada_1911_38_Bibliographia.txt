Бібліографія.
Твори І. Шевченка з малюнками. Т. І. 
Кобзарь, видання В. Яковенка. 
"Кобзарь Шевченка" — що за чудова, що за дивовижна книжка! цілий мир фантазії, людського щастя й горя, громадської боротьби за право особи, саможертви за право меншого брата, за його визволення, за світ за науку. Величаві картини історії, внутрішні події минувшини українського народу. Що за теми! що за картини, і скілько їх! Як довго — сливе дві третини віку, ми ждемо, щоб ця чудова книга була достойно ілюстрована, щоб достойні малюнки художників пояснили образами те, про що писав і марив поет цілого великого славянського. народу. І ось, нарешті, ми таки діждались — з'явилась ця довго сподівана книжка. З нервовим тремтінням перегортаємо сторінки невеличкої книжки і шкода, що такий невдалий, мізерний формат... поспішаємось побачить сподіване... одначе, що ж це? ні, далі, далі і врешті руки важко падают — довге тяжке зітхання — оттак ушановано нашого великого майстра слова, нашого генія. Що це за малюнки — все якісь ніби темні ночі — якісь плями, що нагадують постаті і навпаки  — постаті, що нагадують плями... Але проходять перші гіркі хвилини образи й обурення і починається холодне студіювання претенційної книжки — в кінці непохитне переконання, що це звичайнісіньке спекулятивне видання. За мізерний формат ми вже казали, на поганенькому, тоненькому папірці з 53-я нужденними не малюнками, але шкіцами ілюстрацій, що зроблені аби як—на швидку. Правда, сторінок у цій книжці 600, але зараз же зробимо порівняння з виданням подібним до Шевченкового а іменно з виданням Ситіна, що, як відомо, спекуляцією теж не нехтує... Він видав всього Гоголя у одній великого формату книзі, де поміщено, крім портретів, 104 зовсім порядних малюнки, на 819 сторінок. Як порівняти з Яковенковим кобзарем, то це буде як раз у двоє, а може й більше. Коштує ця велика книга всього 50 коп., тоді як нужденна Яковенкова і руб. 10 коп.! Значить при правдивім порівнянню з Ситіновим Гоголем їй красна ціна ЗО—25 коп. Оце маєте собі поняття як і скілько хоче заробити д. Яковенко. Тепер звернемось до малюнків — Цілком очевидно, шо оплачені вони копійками і через те скривджені художники відносились до своєї роботи як до нудної поденщини; це справді ясно спостерігається, бо величезна більшість тих ілюстрацій це робота якихсь партачів з примусу, бо по де-куди видко, що де що й вони могли би краще виконати. У Петербурзі завжде багато голодної художньої молоді, шо жадібно шукає якої будь праці аби добути того гіркого шматка хліба, і ото надибує вона між иншим і всіляких видавців, які теж нишпорять за такою бідолашною молодю. І їх гіркою працею заробляють за книжку що коштує, як ми бачили раніше, 25—ЗО коп. 1 р. 10 к. Але ж придивімось, як же та спритна молодь і віддячує таким добродіям. Тут все видно як на долоні—видавець тисне їх грішми, а вони за те виконують йому тую працю так, що кожний малюнок ніби сам за себе промовляє —яка ціна така й праця —ні більше ні менше! Зразу видно, що поденщики-малярі старанно обминали складні, хоч би й кайтипічніші місця поем або віршів, нехтували найважливіші менти картин і умисне брали для своїх шкіців саме такі менти, коло яких як найменше роботи. Таким чином картина їх боротьби з видавцем цілком ясна і рішучо перемогли вони, бо в тих шкіцах жодної любови до своєї праці, жодного зацікавлення й студії для неї—ні історичного ні етнографичного боку тут не шукайте —все те взято може з таких же нудних малюнків як і їхні. Немає тут жодних прикмет епохи, типу, навіть звичайного виразу лиц —це майже за спіль якісь ряжені "малоросійска" чуперодла. Перевага сама повна за обома малярами, а для укр. громадянства наслідки цієї боротьби —ілю- Кобзарь Шевченка, у якому темні плями нагадують ніби постаті і навпаки постаті нагадують плями. 
Ми не дивуємось майстрам-поденщикам і не вимагаємо від них якихось почувань поваги і моральних обов'язків до пам'яти нашого генія, до того ж їх власне почуття шляхетности заборонило хоч би на одному малюнкові підписати свою повну фамилію, але ми ніяк не можемо так же само поставитись і до пана видавця, судячи по фамилії і по всьому иншому землячка "тоже малороса", що так далеко зоставив за собою Ситіна. Ми ке можемо також погодитись і з тим —як це благодійне товариство ім. Шевченка не забезпечило цього видання від такої наруги. Чий же як не його прямий обов'язок був взяти це видання у свої руки? Чому воно продало за чечевичну юшку право зневажати імення свого великого патрона? Чому не обернулось до українських художників, щоб ті допомогли йому видати таке ювилейне видання Кобзаря, щоб не сором був перед люде з ним показатись. Не може бути ніякого сумніву, що вони б усі приняли таку пропозицію і певне кожний у всю міць свого артизму виконав би взяті теми. 
Ото справді було б ювилейне видання. 
На превеликий жаль, згадане товариство з своєї української печі й пальцем не поворухнуло, щоб зробити хоч щось подібне до цього. Чому, наприклад, було не обернутись хоч сюди у Київ, до "Укр. Товариства" допомоги науці, літературі і штуці. Йому, цьому товариству, тут було б найзручніше закликати до спільного, поважного діла не тільки місцевих, але й позамісцевих укр. художників. А що київське товариство з охотою ухопилось би за таке важливе діло — тому запорукою служить сама його назва й завдання допомагати штуці. І мало б тепер укр. громадянство дійсно ювилейне, незрівнянно краще і удвоє дешевше ілюстроване видання Кобзаря і ми раділи б, та не червоніли за нашу недбалість. 
На прикінці треба зауважити й те, що ілюструвати Шевченка не тільки поденщикам малярства, але й справжнім сучасним художникам діло не легке, бо Україна його часів і часів наших, то щось далеко вже не те саме, напр., зникло орігінальне чумацтво, що так часто фігурує у Шевченкових віршах, майже зникає костюм та инші етнографичні прикмети. При ілюструванні Шевченка молодим артистам-малярам ніяк уже неможна обійтись без пильного студіювання картин, альбомів і ілюстрацій тодішніх часів — цього всього є не мало: нагадаємо хоч альбом Георгі, початку XIX віку, або чудовий альбом укр. костюмів — видання Фельтена (друкований у Парижі), або подібний до цього літографований у Берлині, здається видання Доціаро, або найбагатший акварельний альбом д-ра Деля Фліса перш, половини XIX в., що має, здається, не одну сотню найточніше зроблених укр. постатей і там же всі звичаї і обряди, починаючи з дня народження й до самої смерти *). Простудіювавши все це та простудіювавши старі костюми, що вже тепер переховуються у ріжних музеях на Україні, можна прийнятись за ілюстрування Шевченка і зовсім буде непотрібно своє незнайство закривати сірими плямами, що нагадують постаті і навпаки — постатями, що нагадують плями. Опошнякський Гончарь.
*) І. Переховується у музеї київ. дух. Академії, 11. в бібліотеці університету, 111. у Чернігові у музеї архівної комісії і IV у Москві в бібл. історичн. музею.