З життя „Просвіт".
В Подільскій „Просвіті". 30 января в помешканні Подільської „Просвіти" відбулися літературно-вокально-музичні вечерниці. На початку було прочитано д. Н. реферата на тему: „Нашим космополитам". Після реферату було прочитано „Жура" — Бордуляка, а потім почалися співи. Співали таких пісень: „Ой, Січ, мати" та „Стоїть явір" під акомп. струнного квінтету; з музики — Серенада — Бетховена (тріо) „Пісні без слів" — Чайковського (квінтет), Серенади —Куммера (за-для флейти, гітари та альта), „Moment musical” — Шуберта (оркестр), з декламаці — байки Глібова та инше. Особливо гарно виконав пісню „Ой, Січ, мати" д. Загірняк. 6 февраля відбулися другі літературно - музично - вокальні вечерниці по такій програмі: Реферат —про Шевченка (продовжування попередніх рефератів); читання з красного письменства: „Бузьки“ Бордуляка; спів соло — „Під небом чужим"; музика — попурі із українських пісень Присовського (квартет) полонез „На смерть Шевченка" В. Пащенка; деклямації — „П'яниця“, байки Глібова та инше. Як перші так і другі вечерниці закінчилися танцями. На останніх вечерницях залю прикрасили гарним кіоском, розмальованим в гуцульському стилю д. Дяченком; в кіоскові продавалися укр. картки та книжки. Хор т-ва „Просвіта". Сьогодні, 11 февраля, в Українському клубі, в 8 год. увеч., відбудеться співка хору. Просять хористів неодмінно прийти. Приймаються нові хористи по вівторках і четвергах в Українському клубі від 5 1/2 до 6 1/2 год. увеч. Особливо потрібні тенори. Сьогодня, в 7 годин, відбудуться збори бібліотечної комісії. Просять всіх членів прибути на збори.
