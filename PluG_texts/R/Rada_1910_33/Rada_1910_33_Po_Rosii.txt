ПО РОСІІ.
До реформи духовних семинарій. На останьому засіданні учебного комітету Синоду признано, що яка небудь значна зміна духовних семинарій не можлива. Синод вважає, що не можна зміняти дух і вигляд цієї школи на користь сучасним течіям та бажанням громадянства. Це було б ганьбою для всієї попередньої діяльности семинарій. Гадають і надалі затримати основні риси семинарського курсу. Як і раніше, в перших 4-х класах головними науками лишаться словесність, філософія, а в останніх двох — богословія. Навчання нових мов вводиться тілько в перших чотирьох класах семинарії. Головна ціль навчання цих мов боротьба з інославними ученіями та сектантами. Навчання математики поширюється. Богословські науки перенесено до двох останніх класів. Од цього навчання їх, на думку Синоду, тілько поліпшиться: вони глибше і дужче впливатимуть на розум та серце учнів, готуючи їх до пастирської служби, (Р. В.). У Владивостоці, Комендант владивостоцької кріпости, як повідомляє „Утро Россіи*, видав наказ, повідомляючи людність про закони військового часу. Японці почали робить в повітрі розвідки над Усурійським краєм. Вони посилають для цього літаючі машини діріжаблі і з них розглядають городи. Такі діріжаблі бачили над Нікольском-Усурійським. Охорону границь наших побільшено. Хто приїздить з Шанхая, то каже, що там чекають війни по-весні. Настрій на Дальньому Сході дуже трівожний. В Манджурії ціни на пшеницю, ячмінь та гречку дуже піднялися. Чекають пароходів з Росії з грузами військового відомства. Хоче прислужитися. „Річи* пишуть з Вятки, що виконуючому обовязки вятського губернатора д-ію Григорьєву стало сумно, що газети про нього перестали писати. Нові адміністратори гадають, що коли ліві газети лають, то це єсть кращий спосіб вислужитися. Ото д. Григорьев і заходився доставляти матеріял лівим газетам. 3 февраля арештували редактора Глущуна за статю „Нарожденіе земскихь захребетниковъ*. В статі говорилося про асігнування земством грошей на допомогу хуторянам. Асігновку цю прийняли на засіданні, не дивлячись на протест гласних селян. Засідання було гаряче. Настрій його і відбився на газетній статі. За це і арештували редактора „Вятской Рѣчи* без заміну штрафом. Крім того, д. Григорьєв прикликав до себе власника тієї друкарні, де друкується газета, людину напівграмотну, і взяв з нього обіцянку, що він не допустить в своїй газеті статів про арешт редактора. Коли ж вія надрукує що небудь з цього приводу, то його буде покарано закриттям друкарні. Таким чином д. Григорьєв завів попередню цензуру. Власник друкарні, не знаючи що робити, звернувся за нерадою до своїх робітників. Чим це кінчиться —ще невідомо. З життя засланців. В Уст-Сисольську більше 5.000 мешканців і біля 500 засланців. Біля міста багато великих сел. На всю цю велику силу людей єсть один тільки лікарь при міській лікарні. Та ще й спеціальність цього лікаря хороби на очі. Недавно сюди прибув на заслання лікарь Соловьов —  спеціаліст по внутрішніх та дитячих хоробах. До цього лікаря зараз же „валом повалили* не тілько засланці, а і місцеві мешканці. Несли головним чином дітей! Але по закону лікарь — засланець не має права давати лікарську допомогу без дозволу на те міністерства. Ото лікареві і прийшлося на всі боки поясняти зирянам, що хоч він і „справжній лікарь*, а не має права допомогти ні їм, ні їх нещасним дітям. Ото людність і стала ждать коли прийде дозвіл. Та не діждалися вони. На прохання Соловкова дозволити йому лічити людей, міністерство прислало відповідь, що прохання його не вважено. Провокатор Батушанський. „Бесараб. Жизнь* оповідає про зубного лікаря Батушанського, якого в Парижі Бурцев оголосив провокатором, таке. Родився Батушанський в Бесарабії і його добре знають всі в Кишиньові. Батьки його заможні. Через це Б. жив паном в Кишиньові, де вчився в зуболікарській школі. Він брав участь в гуртку інтелігентної молоді, що поклала собі метою допомогати молодим хлопцям, які хотіли вчитися. Був він також членом „групи протесту**, що випустила кілька прокламацій та організувала в 1910 році демонстрацію на кишиньовському вакзалі. Демонстрація була з приводу заслання в Сібір студента — Сарабуд Домбровського. Під час цієї демонстрації його арештували і посадили разом з другими в тюрму, але скоро випустили. Після цього Б. був членом місцевої соціал-демократичної партії. В 1903 році Батушанський щез з Кишиньова. Всипали. В Малмижі, Вятської губернії, оповідає «Г. Правди», продавали за невиплатки самовари у селян. В той день був ярмарок. До продавців самоварів підійшов селянин і каже: „Ех, селянськими слізьми торгують". Почув це старшина Тіханов і кивнув поліцейському, що стояв неподалеку. Поліцейський взяв селянина і одправив в поліцію. Випустили його з поліції всього в синяках та ранах од нагаїв. Нещасний оповідав, що били його троє стражників і бралися бити три рази. Він заявив справникові і показав на стражників. Потерпівший взяв у лікаря свідоцтво, що до арешту у нього не було синяків та розбитої щоки. На цьому свідоцтві росписалися свідки. Церква на військовому стані. „Н. Край" подає характерну звістку про грубе поводження священика старохарбинської церкви. Справа була така: в церкві мали брати шлюб. Крім молодих було досить сторонніх. Коли прийшов священик, то до нього звернулася одна жінка з проханням не вінчати молодих, бо молодий жив з нею 17 років, а потім кинув її і бере шлюб з иншою.—А ти хто така, запитав священик —ти дівчина? Ні.—А то може вдова?— Теж ні. Я заміжня, але жила з ним 17 літ. — А, то ти повія, та ще прийшла розлучать шлюб! Почувши слово „повія" присутні попросили батюшку не забувать, що він в церкві. — Ага, то ви мене вчити хочете, йдіть геть звідци, сторожі поклич поліцію. Вивести їх звідци. Прийшла поліція і батюшка строго наказав вивести того, хто «пікне». Публіка замовкла. Одну жінку вивели. Поліцейський хотів вийти, бо у нього в місті єсть справи, але батюшка затримав, сказавши, що він за все одповідае, щоб там не трапилось. Поки не скінчився шлюб, церква була на військовому стані, зазначає „Г. П.“,
