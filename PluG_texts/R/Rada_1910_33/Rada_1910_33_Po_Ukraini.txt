ПО УКРАІНІ. У КИІВІ
Смертна кара. 9 февраля виконано на Лисій горі смертний присуд над Пшеничним і Черетком; першого з них київський воєнно-окружний суд засудив на смерть за розбішацтво, а другого —за спробу втікти з суражської повітової тюрми і опір вартовим підчас арешту його. - Трус і арешт. 8 февраля, з наказу київського охранного відділу, зроблено було трус у слюсаря Я. Жадовецького (Володимирська, 82); забрано не дозволену літературу. Після трусу Жидовецького арештовано. - Справа студента Санбурського. Слідство в справі студента Санбурського, що в минулому році зробив був замах убити студента Солякова, вже закінчено. Незабаром справу цю розглядатимуть в київському окружному суді. Оборона дісертації. 9 февраля в університеті лікарь Нещадименко обороняв свою докторську дісертацію: „Экспериментальныя изслѣдованія разстройствъ кровеобращенія при отравленіи дифтерійнимъ токсиномъ*. Офіціяльними опонентами були професорі: В. К. Високович, В. К. Ліндеман і В. В. Чернов. Факультет після діспуту визнав д. Нещадименка достойним докторської степені. - В товаристві економістів. 12 февраля відбудеться в помешканні київського комерційного інституту засідання „Товариства Економистів*, на якому прочитають доклади: ---. Початок о 8 годині вечора. Ревизія троїцького (іонівського) манастиря. Окрема комісія, в склад якої увійшли: архимандрит Назарій, прот. о. Вельмика, секретарь консисторії —д. Солов‘ьов, ключарь софійського собору — прот. Браїловський, ігумен о. Климент і прот. Чемена, з наказу київського митрополіта, обревизувала цими днями троїцький (іонівський) манастирь. Ревизори зібрали чимало матеріалу про недостачу манастирських грошей, недоладність в господарській справі і т. ин. Провина за все це спадає не тільки на самаго настоятеля манастиря —арх. Мілетія, але також і на всю адміністрацію манастирську. Моцартовська вечірка. Сьогодня в народній авдіторії (Бульв.-Кудр., 26) відбудеться Моцартовська вечірка. В виконанню програм ласкаво згодилися прийняти участь: д-ки Волотина, Болотинська, Веллер, Витковська, Клементева, Мендельсон, Рахмийлова, Рождественська, Розовська, Стражеско; д.д. Вурштейн, Войтиченко, Демин, Захаревський, Іванов, Матковський, Миклашевський, Подревський, Поспішиль, Прохоров, Пятигорович, Регаме, Сухаренко. Лекція проф. І. П. Четвергова. 13 февраля в помешканні студентської їдальні відбудеться на користь убогих слухачок фребелевського педагогичного інститута лекція проф. І. П. Четверікова: «Психологія одиночества» . Торгування посадами на південно-західній залізниці. Останніми часами розшукують на південно-західній залізниці організацію, яка торгувала посадами. В звязку з цією справою залізничі жандарми зробили трус у д. Семилесова, а також позбавлено посади ревизора „служби сборовъ" —д. Д. П. Соболевського. - Наказ київського губернатора в справі боротьби з пошесними хворобами. В справі боротьби з пошестями, що обхопили всю Київщину, місцевий губернатор звернувся з проханням до мирових посередників про те, щоб вони наказали сельськім старшинам і старостам зараз же повідомляти через поліцію участкових лікарів про випадки слабування на пошесні хвороби. Крім того, повітові справники також мусять повідомляти губернатора про пошесть та про ті засоби, якими користуються в боротьбі з ними. В воєнно-окружному суді. Вчора в воєнно-окружному суді розглядали справу міщанина Н. Кішкунова-Тішенка і селянина Д. Дзюби, яких обвинувачували за розбійницький напад. Обороняли підсудних присяжні адвокати: А. Я. Нейман і Н. М. Беняшов. Підсудних виправдано. Метеорологична станція. В київську губерську земську управу звернувся з проханням вчитель мало-карашинської земської школи про те, щоб дали йому грошей на збудування метеорологичної станції. Крім того, вчитель цей повідомляє, що селянин Товстій з осени р. 1910 дає 7 десятин землі для цієї станції. Базарні ціни. 9 февраля ціни на живність по київських базарах такі були; мнясо —15 коп., філе —25 коп., свинина —16 коп, картопля —1 1/2 коп., капуста —7 коп. і дорожче, яйця —26 коп., яблука —15 коп. і цибуля —6 коп.
3 Київщини. Сільсько-господарський склад. З м-ка Смілої нам пишуть, що там збіраються одкрити склад сільсько-господарського реманенту і заснувати кредітове товариство. Роблять вже відповідні заходи. Самогубство. Наш дописувач сповіщає про самогубство селянина в бердичівському повіті. Побіч села Лосіевки, на хуторі дворянина Тимоша Каврайського, було вкрадено 80 пудів хліба і 5-ти відерне барило наливки. В крадіжці цій обвинуватили лосівського селянина Степана Крушельницького, 20 років. Його й посадили в буцегарню старо-прилуцької волости. Ранком 30 января прибули у волость урядник і судовий слідчий, щоб зробить слідство в справі крадіжки, та поки вони допитували свідків, сторож оглядівсь —аж немає Крушельницького. Почали шукать його, полізли на горіще буцегарні, аж там висить Крушельницький, причепившись череском до бантини; зняли його неживого. В цій самій волості сталося ще й друге лихо. Трохи згодом в цю саму холодну посадили другого злодія, Семена Глуханюка, 18 років, що обікрав людей на селі. Глуханюк кілька днів сидів собі тихо, а далі десь узяв рогожу, зсукав з неї ретязя і на ньому повісився. Сторож у свій час запримітив намір Глуханюка і одрятував його од смерти. Пошесні хвороби на Київщині. За минулий тиждень по селах на Київщині заслабло на сипний тиф 124 чол. у 28 місцях 10 повітів: в київському—47 чол., сквирському і радомисльському —по 22 ч., канівському — 12, липовецькому —7, бердичівському —6, Васильківському —5, Звенигородському, уманському і чигиринському —по 1 чол, В тимчасовому лазареті в селі Вишгороді, київського повіту, зараз перебуває 61 сипнотифозний слабий. Опріч сипного тифу, є й другі пошесті. За-для боротьби з ними, в допомогу постійному медичному персоналу, земство командірувало 40 чоловіка запасних: 4 лікарі, 3 сестри милосердних і 33 фершали. Почали також люде слабнути й на холеру. Так, в селі Уляниках, рясищівської волости, 29 января заслаб на холеру селянин Шапочник, а 31 января у сусідській хаті — хлопчик. Як повідомляє земський лікарь, обидва слабі вже вичуняли; випадки ці треба назвати тільки „холероподібними". -  Пошесть. Участковий земський лікарь потокського участку (канівського повіту), просить губерську земську управу прислати другого фершала, бо пошесть дуже поширюється. В селі Чорнорудці, бердичівського повіту, шириться тиф. За останній час заслабло —46 чоловік, Сельсько-господарська виставка. Представники губерського земства висловились за те, щоб в уманській сельсько-господарській виставці було заведено селянський виділ для селянських експонатів. Тепер цю справу передано на обміркування сельських сходів, що мають вирішити, чи будуть вони брати участь у виставці, чи ні. -  3 Волині. Т—во дослідувачів Волині. 9 й 10 февраля, в Житомірі, в товаристві „Изслѣдователей Волыни" А. І. Ярошевич читав доклади: про обслідування хуторів та про описання маєтків південно-західного краю. 3 Чернігівщини. Виходять з общини. В чернігівському губерському присутствії є відомосте, що, відколи вийшов закон 9 ноября про вихід з общини, і до 1-го января 1910 року 11578 селян — хазяїв з Чернігівщини подали заяву про вихід з общини. За 8381 хазяїном вже закріпили 50225 десятин та 2026 сажнів землі. 3 Полтавщини. Небезпечний міст. В Лубнях земський міст через річку Сулу дуже небезпечний для тих, хто їздить по йому. Він дуже вже попсований. З цього приводу недавно було скликано надзвичайні земські збори. Вони ухвалили збудувати новий міст. Та сьогорішня зіма не дає ніякої змоги зробити це і будову залишили до будучої зіми. До того ж часу постановлено найняти двох сторожів, які б там завше вартували і попереджали проїзжающих про небезпеку та не дозволяти швидко їздити по мосту. Банкротство. Нам пишуть, що в Полтаві обанкротилось за останнє півріччя м. року з десяток торгових фірм. В цім році пошесть банкротств немов затихла. Коли оце 5 февраля стався новий крах. Припинила платіжі велика фірма Рофе, що істнує у Полтаві де-кілько десятків років. Фірма не заплатила 175.000 карб. Недільна школа. В Полтаві одкрили недільну жіночу школу і до неї ходить чимало жіноцтва. Вчать там тільки неграмотних та малограмотних жінок. Учаться в школі що-неділі од 12 до 3 1/2 годин дня. Завідує школою священик А. Крикуновський. Лубенські педагоги. „Полт. Г." сповіщає, що лубенська гімназія оповістила батьків, щоб вони не брали за репетиторів до своїх дітей євреїв. Цей „новий закон" дуже лихий для єврейської молоді, бо мало не всі репетитори євреї вчать дітей православних, а тепер доведеться їм позбутися заробітку. 3 Харківщини. З'їзд земських діячів. 10 февраля в Харькові роспочався краєвий з'їзд земських діячів, що має завданням організувати південно-російське земське товариство для купування сільсько-господарських машин і всякого приладдя. - Позивають колишніх студентів. Товариство запомоги бідним студентам харьківського університету подало в суд на колишніх студентів, що не пооддавали цьому товариству позичених грошей. Позивають таких колишніх студентів: податного інспектора г. Переяслова Н. Н. Тимченка (20 карб.), судового слідувателя г. Пскова В. Н. Сумарокова (38 карб.), лікарів —М. Г. Вурлакова (30 карб.), Г. Г. Вольфілецера (182 карб.), Двориниченка (60 карб), ф. Л. Єллінського (100 карб.); завідуючого пансіонатом харьківської губерської земської лікарні А. В. Сивонелді (125 карб.); Д.Д. А. 3. Рабиновича (80 карб.), К. І. Стецкевича (40 карб.), А. І. Воліна (40 карб.) та Рощевського (120 карб.). 3 Катеринославщини. Робітники загинули. „Рѣчь" має звістку з Катеринослава про те, що на Нарнівській шахті завалилося вугілля й засипало скілька робітників. їх узялися одкопувати. Совість замучила. Оце недавно в Катеринославі сталася незвичайна пригода. „Ут. Р.“ пише, що 29 января суд засудив д. Сваричевського на чотирі роки до каторги. Засудили його через посвідчення Клавдії Аврахової. Вона, як свідчила на суді, то все дуже хвилювалася, полотніла, плуталась. І от, як тільки прочитали присуд, Аврахова зовсім стерялася. Вона, біла як смерть, заплакана, встала з лави, підійшла до оборонця-адвоката, вхопила його за рукав і сказала: „Чого ви мене так мало розпитували?" А 31 января ця сама Аврахова отруїлася в гостинниці „Венеція" карболовою кислотою. Зоставила Аврахова листа, в якому стоїть: „Боже мій, Боже мій, що я наробила!" А далі запевняє, що всі свідки набрехали на Сваричевського, бо де-які з них були навіть підкуплені. Совість не давала спокою Авраховій, от вона й руки на себе наклала. Лист Аврахової дали прокуророві і він загадав ще раз розслідувати все діло. Інтересна справа. „Од. Н.“ переказують, що незабаром у Катеринославі буде дуже інтересний суд. Судитимуть цілий гурт учителів та вчительок за належність до загальноросійської спілки вчителів. Арештували їх усіх на звичайних зборах катеринославського товариства вчителів і винуватять тепер за участь у злочинній організації, бо познаходили в них у кишені статут загальноросійського вчительського «союза» . Кажуть люде, що до ції справи причетний викритий в Парижі провокатор Батушанський. Запевняють, що то він зорганізував в августі місяці 1903 року загальну забастовку з політичною демонстрацією, через яку багато народу потерпіло. Разом з цим Батушанський служив у катеринославській охранці. 3 Кубані. Нещастя в млині. В станиці Старокорсунській сталося нещастя в млині — Савиної. Увірвався з свого місця камінь, що важить 40 пудів, і покалічив козака Кузьму Стряпаня, який молов ячмінь. Йому перебило ключицю і покалічило око. - Шевченкові роковини. В Катеринодарі справлятимуть цього року Шевченкові роковини 26 февраля. Комітет народньої тверезости виставляє Шевченкову драму: „Назар Стодоля". Аматорський спектакль. 7 февраля в Катеринодарі аматори виставляли драму Б. Грінченка „Степовий Гість".
