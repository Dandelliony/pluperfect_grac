Економичне життя України,
До характеристики сервітутного права. Селянам села Рожанки, влодавського повіту, на Холмщині, граф Замойський по сервітутному праву повинен що-року видавати по 30 деревин умовленої міри на садибу. З якогось часу граф перестав видавати дерево. Селяне довго терпіли, а нарешті почали домагатись свого права енергійніше. Тоді граф їм категорично заявив, що ніякого дерева їм не належиться й що воно їм більше не видаватиметься. Почалось позивання зразу в повіті, а потім у губернії. Усе ж право перемогло й в 1907 р. в губернії признали права селян на дерево з графського лісу. Тоді лісова канцелярія Замойського сповістила селян, що зараз нема дерева такої міри, яка належиться селянам. Прохали вже селяне видати їм дерева хоча б меншої міри, але канцелярія графова на це не згожується. Сунулись були селяне знову в повіт, а там у губернію, але всюди вони чують однакову відповідь: „Присилувати графа не маємо права". От і виходить, що бачить око, та зуб не бере; право на дерево є, а як дерева не дають, то присилувати неможна... Наші садки. Кроленецький кореспондент «Черн. Сл.» повідомляє, що в тій місцевости на овочевих деревах повно торішнього сухого листя, причепленого до гилячок павутиною. На кожнім такім листочку є гніздо гусені, яка весною піде нищити листя на яблунях, сливах і грушках, Одначе непомітно, щоб селяне вживали яких-небудь заходів проти цеї небезпеки. Тепер воно ще було б лехко зібрати з дерев сухе листя й спалити його в печі, а весною це вже буде трудно. А потім селяне плакатимуть, що гусінь поїла ввесь урожай у садках. Як не поїсти, коли селяне пальцем об палець не вдарять, щоб рятуватися від цеї біди!
Земські заходи. Валківське повітове земство (Харьківщина), щоб трохи піднести занепале в повіті селянське садівництво, влаштувало в 25 селах читання по садівництву. Бавовняник на Вкраїні. В „Голосѣ Москви* надруковано такого листа до редакції: Шановний пане Редакторе! В вашій поважній газеті друкувались замітки про спроби над розведенням бавовняника на північнім побережьї Чорного моря... Наслідки спроб 1909 р. ще не зовсім вияснились, але вони безумовно показали, що культура бавовняника в новім районі цілком можлива. Зважаючи на загальнодержавне значіння заведення культури бавовняника на півдні Росії, культури, яка може перетворити ввесь цей край і внести великі зміни в справу ввозу бавовняника в Росію, я сподіваюсь, що ви дозволите мені через вашу газету звернутись до людности нового бавовняниковиго району (охоплює Бесарабію, Херсонщину, Таврію, Ставропольщину, Кубань і Терщину) з такою пропозіцією: Я видаю безплатно насіння бавовняника всім, хто хоче сіяти його в цім районі, в необмеженій кількости. А хто схоче засіяти бавовняником 10 десятин землі, тому я видам безплатно спеціяльну бавовняникову сіялку. 3 свого боку я вимагаю, щоб увесь урожай було віддано мені по 3 карб, за пуд, у виді бавовняника-сирцю, без пуделочок, з приставкою до найблизчої залізнодорожньої станції або параходної пристані, а також вимагаю, щоб усе взяте в мене насіння було конче посіяно. Усі заяви про бажання взяти насіння бавовняника прохаю посилати на таку адресу: г. Одесса, директору одесскаго опьітнаго поля В. Г. Ротмистрову. Заяви приймаються до 1 марта. Кооперативний рух. Нові сельськогосподарські товариства одкрились у селі Шаулисі, уманського повіту, й на хуторі Глухові, радомисльського повіту, на Київщині. Останнє товариство відкрилось 28 декабря м. р. під назвою Глухіво-Марьянівського с.-г. т —ва й постановило завести злучний пункт, невелике пробне поле й сельсько-господарську бібліотеку. Нові сельськогосподарські товариства одкриваються в селі Вязовкові, в селі Лучині й в м. Наволочи, на Київщині. Нові потребительські товариства одкрились у селах Мізяківській Слободі, Каташині й Орловці, на Поділлі. Одкриваються нові потребительські товариства в селах: Кублич, Черепашниці, Мала Русава й Голосків, на Поділлі. Нові позичково-зберігательні товариства одкриваються в селах: Новий Пиків і Цекинівка, на Поділлі. Нове кредитове товариство одкривається в селі Хрустовій, на Поділлі.
