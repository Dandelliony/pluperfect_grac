За кордоном. Кінець дванадцятилітньої війни.
Дванадцятилітня війна, хоча й безкровна, але дуже тяжка, велась на грунті таможених тарифів між Германією й Канадою. Дванадцять літ Канада не допускала в свої межи ніяких германських продуктів, бо опріч звичайних таможенних ставок на германські продукти було накладено ще 33 1/3 % таможенного мита. Розуміється, що й Германія платила Канаді тим самим і не допускала в свої межи канадійських продуктів. Тепер ця війна скінчилась. 15 лютого (н. ст.) германський міністр фінансів офіціально повідомив, що Канада згодилась скинути тих зайвих 33 1/3 %, що досі накладалися на ввозні германські продукти. За це Германія дає Канаді 25 ставок германського конвенціального таріфа. 
