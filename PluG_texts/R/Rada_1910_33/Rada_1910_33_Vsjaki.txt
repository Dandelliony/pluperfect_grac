Всякі звістки.
ПЕТЕРБУРГ, 10. Товариш петербурзького городського голови Демкін улаштовує бюро преси, що буде подавати всякі відомости тільки правим газетам. ПЕТЕРБУРГ, 10. Департамент державної ради пояснив, що ремісницькі управи не мають права брати більших податків з робітників євреїв, ніж з христіян. ПЕТЕРБУРГ, 10. На лекцію Мілюкова про інтелігенцію зібралось сила народу. Йому улаштували гучну овацію. МОСКВА, 10. Робітник Терент'єв заявив поліції, що його сестра призналася в убивстві свого батька. Заарештована Терент'єва росказала, що в 1909 році батько хотів знасилувати її і вона його задушила. Але совість примусила Терент'єву признатися. ОДЕСА, 10. Антрепреньор Багров поїде по провінції з своєю трупною, щоб ставити пьєсу „Комедія брака“.
