З газет та журналів.
Про життя наших земляків в полуденній Америці надходить до нас

дуже мало вістей, хоч живе там українців не мало. Отже з великою цікавістю одержали ми перше число нової газети „Прапор*, що оце почала виходити в Куритибі. „Скоро вже буде двадцять років — пише „Прапор* у вступній статі—як невідрадні обставини галицької і російської України примусили багато братів наших кидати рідну землю, своє добро, своїх коханих, усе, що їм було миле і дороге, та їхати в світ за очі шукати кращої долі по чужих землях, між чужими народами. Двадцять літ минає, як приїхали перші русини до Бразилії і від цеї хвилі не було майже корабля, котрий би не привіз хоч скількох українських емігрантів. Тисячами що-року приїзжали русини до Бразилії, та осідались переважно в Парані і нині маємо колонії, в котрих живе по кільканадцять тисяч русинів. Поволі-поволі серед тяжкої праці почали працювати наші емігранти, але було їм дуже сумно та невідрадно, бо не було ні шкоди, ні церкви, не знали, що діється в їх ріднім краю та на світі —не було часопису. Не було нікого порадитись, кожний жив сам для себе, як розбиті вівці. З часом приїхали Василияни, почали будувати церкви і школи, почали гуртуватись в товариства і жили спокійно, мирно в згоді та любові. Чуючи потребу власного часопису, скинулись скільки хто міг, привезли шріфт, приїхали люди, котрі взялись вести той часопис, і появилось перше число „Зорі“. З яким одушевленням і радістю витали ту „Зорю*! Бідні колоністи чванились нею, бо це ж була їх дитина, вони виплекали „Зорю“ своїми лептами. Але з тим не числилися панове редакторі, які зробили газету знаряддям своїх особистих рахунків. Вони не вагалися жертвувати навіть тим, що для кожного народу є найсвятіше, що у кожного народу стоїть завсігди понад усіми партіями: його будуччину. Замість того, щоб освідомляти народ, і додавати охоти до згідної праці на полі просвіти і культури, вони, маючи часопис в руках, лиш лаяли і визивали, щоб догодити своїй амбіції. Забули що це часопис не їх, а загалу. Не роздумали наслідків, не дивились в будуччину. Чи на те скидали бідні переселенці кроваво запрацьований гріш, щоб хтось своїй ображеній амбіції догожував? На відносини до церкви газета висловлює такий погляд: „Ми живемо в чужій країні, серед відмінних життєвих обставин і тому дуже необачно буде прищіплювати на тутешній ґрунт старокраеві партійні кличі. Життя і досвід нас научили, що наш народ в Бразилії доти лишень чує себе українцем, доти лишень відчуває приналежність до нашого народу, доки тримається нашої церкви. Перемінивши віру, порвавши послідню звязь, що його в'яже з великою українською родиною, він стає ренегатом, відступником і зрадником свого рідного народу. І тому вже хоч з народнього обовязку, мусимо боронити церкви і слуг церковних, а не виступати проти них, бо тим підкопуємо їх повагу, а через це і повагу церкви, значать робили б ми не на користь народньої справи 14 . Навівши цілу низку нетактовних вчинків редакторів „Зорі*, новий редакційний комітет каже: „Цілком природно, що так проваджена „Зоря* мусіла упасти, і нині, коли пускаємо в світ новий наш часопис „Прапор*, кладем собі за святий обовязок направити зло, яке „Зоря* зробила, розбиваючи народ на партії, бо лиш в єдности сила! Лиш спільними силами, сполучившись разом в одну велику українську родину, можемо вибороти собі кращу будучність. Покиньмо давню незгоду і з новим роком подаймо собі руки на знак згоди, покиньмо партії — нехай щезають, а ставаймо разом під український прапор, який високо і сильно держати буде нашим обовязком.
