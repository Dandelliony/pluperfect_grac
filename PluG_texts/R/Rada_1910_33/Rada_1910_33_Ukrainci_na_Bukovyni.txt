Украінці на Буковині.
Доля поступової партії. 2 февраля відбулося засідання ради товариства „Руська Рада", на якому, між иншим, розглядалася справа з'єднання з поступовою партією. Центральний комітет поступової партії на одному з останніх своїх засіданнів прийшов до того висновку, що зараз ця партія не має ніяких підстав для свого істнування і найкращим виходом з прикрого становища було б для неї, коли б всі члени її пристали до товариства „Руська Рада". Але, щоб згладити трохи вражіння од цієї капитуляції, центральний комітет поступової партії ухвалив поставити „Руській Раді* такі домагання: 1) орган товариства „Руська Рада" —„Народний Голос - мусить виходити найменше двічі на тиждень і, таким чином, хоч почасти заступити припинену „Буковину"; 2) „Руська Рада" мусить змінити свій статут так, щоб можна було інтелігенції брати активну участь і в товаристві, і в партійному житті; 3) „Руська Рада" мусить окремою відозвою запросити українську інтелігенцію вступити в члени товариства. Після незначних дебатів рада товариства „Руська Рада" згодилася виконати бажання центрального комітету поступової партії і через це відбудеться незабаром цілковите з'єднання обох згаданих політичних організацій. (Діло).
