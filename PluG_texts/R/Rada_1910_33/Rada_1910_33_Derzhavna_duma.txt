Державна Дума.
ПЕТЕРБУРГ, 10. Предсідательствує князь Волконський. На черзі трете обмірковування законопроекту про мито з нерухомих майн в городах, посадах та містечках Імперії і з городських нерухомих майн в губерніях Царства Польського. Докладчик Лерхе, нагадуючи основні положення законопроекту, підтримує, од імени фінансової комісії, поправку про росповсюдження законопроекту і на Царство Польське. Товариш міністра фінансів Покровський заявляє, що міністерство не зустрічало перепон, що до росповсюдження техничної частини положення на губернії Царства Польського, але при тих умовинах, щоб лишилась 10- процентна норма для обкладання і щоб це обкладання продовжилось до заведення городового становища в городах Царства Польського, за-для того, щоб, після заведення цього становища, питання про те чи инше мито було знов обмірковано законодавчим порядком. (Голоси правих:  „правильно"). Карякін од імени октябристів заявляє, що фракція буде голосувати за поправку фінансової комісії. Тімашов—проти поправки. Оратор вважає потрібним, щоб правительство, як можна скоріше, внесло особливий законопроект про обкладання майн в городах і посадах Царства Польського. Сазонович доказує, що коли для городів Царства Польського заведуть 10-процентне обкладання майна, то прибутків мита буде менше на 2 1/2 милійони карб, і цей недобір прийдеться платити громадянству Імперії.
