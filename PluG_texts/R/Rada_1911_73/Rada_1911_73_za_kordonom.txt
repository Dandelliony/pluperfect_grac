За кордоном.
Російсько-німецька згода.
В англійські газети телеграфують з Берлину, що дипломатичні справи про згоду між Германією і Росією вже зовсім закінчено. Проект російсько-німецької згоди виготувано вже і що треба тільки підписати. З поважання до російського міністра закордонних справ, п. Сазонова, який тепер хворий, підписування цієї зго ди одложено до того часу, поки Сазонов не підчуняє і не зможе сам підписати згоду.

Росія і Турція.
Постійному третейському судові, що засідає в Гаазі, послано меморандум Росії з приводу того, що Турція не платить процентів за контрібуцію з війни 1877—78 років, Турція забезпечила себе добрими адвокатами, між иншим її інтереси мав боронити теперішній французький міністр закордонних справ, але після призначення його міністром він відмовляється від цього.

46 літ газетної праці.
23 марта помер в Лондоні головний редактор самої впливової не тільки в Англій, а і в усій Європі великої політичної газети „Times“—Моберлей Белль. Покійному було 64 роки, в „Times" він працював 46 років, з них був редактором 21 рік.
