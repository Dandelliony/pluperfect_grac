Костомарівська виставка.
27-го марта, як відомо, одкрилась у Вороніжі виставка на спомин М. І. Костомарова. В 1 годину дня одслужили панахиду по небіжчикові. Перед панахидою пан отець Звєрьов сказав чулу промову про Костомарова. Після панахиди п. віце-губернатор подякував учену архивну комісію за впорядкування виставки. Потім він оголосив назви інституцій, що привітали одкриття телеграмами. Між иншим було привітання і од правління „Т-ва імени Т. Г. Шевченка” . На одкриття приїхав з Харькова ректор у-ту п. Вагалій. В коротенькій промові він подякував учену комісію за її працю. В великій залі дворянського зібрання розставлено силу рі чей, що торкаються шановного історика. Тут же цілком стоїть кабінет, у якому працював він. Під склом видно багато рукописних творів його. Між иншим там є орігінал віршу, присвяченого Шевченком Костомарову з власноручним підписом поета. По стінах розвішано портрети сучасників, М. І. Костомарова. Серед них в три портрети Т. Г. Шевченка, а бюст його стоїть у кабінеті історика (він там стояв завжди за життя М. І.). Висять також портрети Куліша, Квітки і др. Багато фотографичних знімків слоб. Юрасовки, краєвидів, дім, де народився славетний історік, і ин. Серед рукописних творів можна бачить укр. пісні, записані М. І. Крім багатьох автографів зібрано всі видання творів М. І. Костомарова, котрі де не видавались. Взагалі виставка дуже інтересна. Одвідує її чима ло народу. Продовжиться вона днів 3-4.
 І. Д.
