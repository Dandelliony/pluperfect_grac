ПО РОСІІ.
Кара тям, що дають хабарі. Міністерство юстіції виробило окремий закон про кару особам, які даюсь хабарі. Хто дасть які-небудь подарунки особам, що займають посади, або присяжним засідателям за їх службові вчинки і при тому законні, того карають тюрмою од двох до 4-х місяців. Тих же, що присогласять особу на посаді до незаконного вчинку, карають позбавленням прав і арештантськими ротами до трьох літ. Хто ж дасть подарунки членам Держ. Ради і Думи, або членам громадських зібрань і цим присогласить їх голосувать, або зробить що-небудь проти справи, або за їх справу, тих карають позбавленням прав і арештантськими ротами більше 3,5 років. Таку ж кару терпить той з перерахованих особ, хто візьме хабаря. (Рус. Сл.).
Самогубства чинів поліції. Велике здивовання в Архангельську викликають сістематичні самогубства серед чинів місцевої — міської і повітової поліції. Пошесть самогубств почав городовий, що скаржиться у записці на тяжку поліцейську службу. Далі йде ціла низка самогубців, серед яких єсть і пристав і начальник сискного оддіду і знов городові. (Вс. Газ.).
Становище професійної преси. Становище московських професійних журналів завше досить погане, в останні дні дуже стало тяжке, так що випуск кожного числа можна вважать за лицарський вчинок. Раньте всього дошкуляють конфіскації. В де-яких журналах кожне число конфіскується, часом через кілька годин після виходу. Так були конфісковані —„Рабочее Дѣло“, „Вѣестникъ Труда”, „Голосъ Жизни“ орган ткачів „Нашъ Путь”, „Человѣкъ”. Але цього мало. На редакторів вживають ще і инших способів. Редактора „Голоса Жизни” д. Комарова, напр., арештували і потребували у нього, щоб він сказав, хто співробітничає і фактично редагує журнал, бо він сам простий робочий і не може редагувать. В редакції цього журналу через де-який час зроблено було трус, забрано всі матеріали, а редактора арештовано. Через якийсь час „по начальству” викликано редактора журнала „Человѣкъ”, якому під погрозою 500 рубльового штрафу, запропонували повідомить імена авторів тих статтів і віршів, за який конфісковано було 2-е число журналу. Друга болячка професійної преси — відсутність грошей і боротьба з журналами хазяїв, підприємців і инших, яким не подобається те, про що в журналах цих пишуть. (Р.).
Дядько о. Голосова. Історія омського протоієрея Голосова, що спокушав до роспусти гімназисток, відома всім. У цього протоієрея, якого засуджено до позбавлення посади, єсть дядько, омський архирей Гавриїл, якого теж за ту справу увільнено „на покой". Але все таки дядько ще подбав про племенника, і будучи вже „на покої", призначив Голосова за протоієрея в Семипалатинськ. Потім архирей перевів в кращу парафію другого свого племенника, що не скінчив навіть духовної школи та перед виїздом рукоположив чотирьох священиків. Всі ці його вчинки консісторія не затвердила і донесла про це синодові. Через це молоді священики сидять без парафій. (У. Р.).
Самогубство. В Москві поховали курсистку Демидову, родом з України, яка лишила записку, що жити не слід, бо „навкруги дуже багато гидоти й бруду." Демидова була великою прихильницею Чехова і прохала поховати її поруч з могилою письменника” (Р. С.).
