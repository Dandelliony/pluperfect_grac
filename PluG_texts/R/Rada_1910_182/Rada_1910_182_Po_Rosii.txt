ПО РОСІЇ.
— В синоді. На останньому засіданні синод приступив до обговорювання нового статуту духовних семинарій, який виробив учебний комітет при синоді. Синод вислухав вже першу частину проекту, яка уявляє план реформи учебної частини статуту, „Реформу, яку подав комітет прийняв синод прихильно. Обмірковування тягтиметься ще кілька день, бо матеріалу в проекті дуже багато.
— Мало суддів. „Астр. Листокь" переказує, що гласний думи Нікіфоров подав голові міському заяву, що на 150 тисяч людности в Астрахані дуже мало шести суддів. Кожному судді приходиться розглядати 2.500—3.000 діл, що і затримує присуди. А тепер на все місто єсть всього 2 судді. На одного з них оддано 4 участки. В п'ятий участок судді вже не призначають кілька місяців. А тут попадаються діла, які треба як найшвидче вирішити. Врешті Нікіфоров просить голову звернуть увагу кого слід, щоб швидче призначили суддів у Астрахань.
— Окуляри „Радій". Сього року в газетах „Бирж. Ведом.", и „Копейка" и і журналі „Огонекь" почали друкуватися оповістки, в яких повідомлялося про винахід окулярів „Радій", з якими кожен може бачити, яка година на годиннику, не виймаючи їх з кишені, бачити наскрізь всякі речі, карти і т. и. „Благодітель" висилав спробні окуляри дурно. До того ще висилалася за 50 коп. брошура, в якій оповідалося про це чудо. Потрібні були компаніони і агенти. Адреса їх була: Рига, Ротслане. Рижський сискний одділ зразу догадався, що це шахрайство, розраховане на ймовірних людей і почало розшукувати д. Ротслане. В іюлі д. Ротслане і його товариша найшли на дачі біля Риги, де вони наймали роскішну кватирю. Зробили у них трус і найшли силу одкриток, переводів і 2 скриньки з „окулярами Радій". Тут же найшли переводи за останній тиждень на 503 карб. та в той же день прийшло 53 карб. За останній час надійшло 275 заказів і їх ще не виконали. Шахраї, як видно, добре заробляли. Окуляри їх були звичайнісенькими окулярами з поганим шклом, через яке трудно було що-небудь бачити. А брали вони за них 45 карб., за бінокль 50 карб. Об'єктиви для фотографій од 100 до 800 карб, і мікроскопи „Радій" од 500 до 2.500 карб. До цього вони прикладали силу всіляких відозв од тих, що одержали буцім то чудесні окуляри. Обидва „вигадчики" селяне — Ростлане, 26 років і Трейфельдтом 30 років. Справу передано судовому слідчому, а їх посажено в губернську тюрму. (У. Р)
— Контроль на газети. Обиватель міста Землянська д. А. передплачував і читав газету „Русское Слово". Це не подобалося місцевому справникові і він раз прикликав до себе д. А. і порадив йому кинути газету „Рус. Сл.“, а передплатить „Губернскія Ведомости“ або „Воронежскій Телеграфть", а то навіть і „Живое Слово". Одначе обиватель не погодився з справником і одмовився передплатити рекомендовані газети. Але коли прийшов до дому, і добре подумав, то рішив без меншого лиха не сердити начальство і передплачувати газету, яка виходить в Москві без дозволу землянського справника. (У.).
— Робітниче життя. В Москві тепер йде ціла низка забастовок робітників. Сама вперта забастовка за останні час — на фабриці Гівартовського, яка тяглася три тижні, і закінчилася перемогою хазяїв. Робочі мусіли стать на роботу на попередніх умовах після того, як їх всіх рощитали і почався набор нових робітників. Але забастовочний рух йде все такі. Недавно забастували робочі фабрики Шерфа, яка виробляє бинди. Ці теж мусіли стати на роботу на старих умовах. А робочі ситцевої фабрики Рабиновича стали на роботу після того, як хазяїн пообіцяв де-яким робочим побільшити жалування. Всього на протязі іюля в Москві було 11 забастовок, в яких брало участь біля 5.000 душ. Тілько в трьох випадках рабочим пощастило добитися задоволення деяких вимог. В усіх других перемогли хазяї. Всі забастовки не обійшлися без арешту „зачинщиків" та „подстрекателів". А професійне товариство робочих мануфактуристів попало під підозріння і недавно в помешканні його зроблено трус і забрано папери, листування, документи. Секретаря товариства арештували і одправили в часть. (Вечь).
— Робітник і господарь. Лікарь веселовського участку доніс мелітопольській повітовій управі, що, об'їздючи свій участок, він, 27 іюля, увечері, біля села Веселого, в степу, натрапив на хвору людину, у якої були ознаки холери. Виявилося, що це робочий селянина села Веселого Кобзева, котрий захворів на хуторі Черноморченка і хазяїн вивіз його з жінкою в степ та там і покинув біля села Веселого.