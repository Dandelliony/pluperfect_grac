Зріст соціальдемократії.
Цими днями центральний комітет германської соціальдемократичної партії випускає своє щорічне звідомлення. Німецькі газети вже тепер наводять з того звідомлення де-які числа, дуже характерні для зросту соціалістичного руху в Германії. Виявляється отже, що в минулім році число членів партії зросло з 633.309 до 722.830 душ, або на 14,13 проц. За той час відбулось 29.826 закритих і 13.814 одкритих партійних зібрань. Поширено більше 23 милійонів відозв. Агітаційних калєндарів і брошур роздано безплатно більше 2,5 милійонів примірників. Опріч великих успіхів партії при виборах до рейхстагу й до краєвих сеймів, звідомлення зазначає ще й те, що дуже зросло число соціальдемократичних представників в органах місцевого самоурядування. Було їх торік по всій Германії 6.431, а тепер їх стало 7.729. За рік уряд покарав членів партії й партійних професійних товариств усього 37 роками арешту й 30.524 марками грошевих штрафів.