Свята в Чорногорії.
ЦЕТІНЬЄ, 11. На обіді царя Фердинанда були: італійське королівське подружжя, чорногорські князь і княгиня з своєю сім'єю, посланники італійський і болгарський і почет. Після обіду царь Фердинанд з балкона вітав народ, вихвалюючи в короткій промові Чорногорію і чорногорців. Натовп вигукував „жівіо“. О п'ятій годині царь виїхав через Катарро і Рагузу в Білград. Наслідний княжич Данило випроважав його до кордону.
ВІДЕНЬ, 11. Австро-Венгерський посланник в Цетіньє передав княгині Мілєні пару добрих коней з Кладербуського завода. Коней цих подарував княгині імператор Франц-Иосиф з нагоди святкування золотої свадьби князівського подружжя.
БІЛГРАД, 11. Сербський король наставив чорногорського князя генералом сербської армії, наслідного княжича — полковником, княжича Мирко — капитаном піхоти, княжича Петра — поручиком артилєрії і княгиню Мілєну нагородив орденом св. Савви першої степени, з бриліянтовими знаками.
ЦЕТИНЬЄ, 11. Царь Фердинанд сказав на аудієнції кореспондентові с.-пет. тел. агентства, що він прибув в Цетіньє засвідчить князю Николаю свої давні товариські почування і любов болгар до чорногорців.