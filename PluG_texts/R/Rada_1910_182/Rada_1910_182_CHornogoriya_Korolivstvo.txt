Чорногорія-королівство.
У Цетіньї почались свята з нагоди наіменування Чорногорії королівством. Свята затягнуться на цілий тиждень. Самий акт наіменування відбудеться в урочистім засіданні національної ради, яка потім повідомить про це короля через особливу депутацію. В суботу в палаці був великий прийом, а в місті улаштовано було цілий ряд народніх гулянок, процесій і т. и. Увечері все місто було ілюміновано. Найцікавіша частина свят розпочнеться, коли з'ідуться чужоземні монархи. Італійське королівське подружежя прибуває в Антіварі з цілою ескадрою. Болгарський царь Фердінанд уже прибув у Цетіньє разом з своїми міністрами Папріковим і Ніколаєвим. Має ще прибути й російська ескадра в Антіварі. Од імени турецького султана нового короля вже привітав бувший великий візірь Хільмі-паша. Князь Миколай, який тепер має 69 років, вступив на чорногорський престол 13 августа 1860 року. Виходить, таким чином, що сьогодня минає рівно 50 років з того дня, як він княжить. Сьогодня його й мають наіменувати королем.