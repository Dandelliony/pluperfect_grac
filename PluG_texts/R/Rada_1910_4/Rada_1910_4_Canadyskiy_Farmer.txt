Украінці в Америці.
Нова газета. В Торонто, Орентія, почала виходити нова українська релігійна газета „Сьвідок Правди". Газета ця призначена для yародніх мас. В своїй програмі редакція газети обіцяє задовольняти кожного христіянина і навчити словом правди любити ближнього і робити добрі діла. (Канадийський Фармер). 3 життя українсько-англійської учтиельської семінарії в Саскачевані. Як відомо вже нашим читачам, ліберальний уряд Саскачевану заснував 14 октября минулого року українсько-англійську учительську семинарію в Реджайні. Всіх учнів рахувалося в ній в цім році 24, але насправжки було їх всього 18, бо, хоч уже наука в семинарії відбувається цілих два місяці, та через свою байдужність не всі ще учні українці з'їхалися. Одначе в житті тих учнів, що прибули зараз же до семинарії, скоро її було відкрито, сталося вже де-що таке, що варто зазначити. Найповажніший крок їх —.це заснування товариства імени Івана Франка для самоосвіти. Члени цього товариства збіраються що суботи на товариські збірки. Для характеристики цих збірок наведемо програму збірки, що відбулася 4 декабря. Почалася збірка промовою „Про життя і заслуги Михайла Павлика"; далі було продекламовано "В Петропавлівській кріпости" (?) та "До Основ’яненка"—Шевченка; потім прочитано було реферат "Про нутро землі" і, врешті, відбулася діскусія на тему "Капіталізм і робітництво". Збірка закінчилася співанням патріотичних пісень. (Канадийський Фармер).