З'їзд діячів добродійности
ПЕТЕРБУРГ, 4. 8 —13 одбудеться перший загально-російський з'їзд діячів громадської та приватної добродійности. Брати участь можуть представники добродійних відомств та інституцій, приватних добродійних товариств та приватні особи, що цікавляться добродійністю. Про бажання взяти участь в з'їздові треба сповістити в раду спілки: Петербург, Басейна, № 15. Сюди саме звертатись з заявами про доклади. Програма з'їзду: поділ обов'язків громадської добродійности між урядом та громадськими установами; основна одиниця організації громадської добродійности; які можливі в Росії джерела матеріяльних засобів, потрібних для відповідної постановки громадської добродійности; професіональне навчання дітей, що виховуються в добродійних інституціях; питання про зріст дітей, до якого держати їх по цих інституціях.