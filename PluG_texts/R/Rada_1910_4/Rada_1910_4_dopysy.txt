ДОПИСИ.
(Од власних кореспондентів).

ЛИПОВЕЦЬКИЙ ПОВІТ (на Київщині). Позичкове товариство. Сторонні заробітки. Недавно одбулась ревизія зозовського позичкового товариства. Висновки ревизії дуже втішні: всіх членів у товаристві —1.292 чол.; основний капітал його —4.702 карб. 20 коп., запасний —3.241 карб. 34 коп. Приватних вкладок товариство має —49.603 карб. 99 коп., а роспозичило своїм членам —57.139 карб. 
Про те, в якій мірі розвинуті сторонні заробітки в липовецькому повіті, свідчить остання офіціяльна статистика про кількість взятих селянами пашпортів. З цієї статистики видно, що на протязі 9 місяців минулого року по Андрушківській волости селянами, що йшли на заробітки, взято 406 пашпортів (на 12 600 душ усієї людности в цій волості), по Липовецькі —383 пашпорти (на 13.966 душ людности), по Зозовській—295 (на 12.601 душу), по Іваньківській-192, Ільїнецькій —347, по Медовській — 346 пашпортів.

ХОЛМ. Зїзд. 28 —30 декабря у нас відбувся "сьездъ русскихъ деятелей Привислянскаго края " . Програма з'їзду була дуже широка, але участники з'їзду не зуміли її розробити, як слід. Резолюції з'їзду були дуже вже не цікаві, то не буду про них і говорити, хіба згадаю про одну, яка добре може схарактеризувати той з'їзд. До справи про заснування ремісницьких і сільсько-господарських шкіл, та про те, як удешевити нижчу й середню науку, всі поставились приязно й одноголосно постановили будувати школи та ще й заснувати при них бурси. Але важно те, що та "дешева" наука дуже вже не дешева, бо з'їзд визнав, що сто карбованців плати за утримання дитини в школі—то для селянина "мізерна" сума. Наперед можна сказати, що з того нічого доброго не вийде, бо бюджет тих бурс має складатися з дуже непевних прибутків: концерти, добродійні вечори, жертви, прибуток од майбутніх товариських крамниць то що. Взагалі з'їзд був не цікавий і скидався на істино-русску маніфестацію.

БЕРЕЗОВ. (Тободьщина). Невеличкий город зімою зовсім стає одірваним од усякої культури (залізна дорога більше як за 1000 верств). Літом хоч инколи пароходи ходять, на них привозять крамарі усяких припасів на зіму, але чомусь цих припасів кожного року буває мало. От і тепер, ще тільки середина зіми, а вже починають говорити, що й борошна мало і сахару зовсім обмаль. Картоплі, капусти, буряків і т. ин. ні за які гроші не достати. Крамарі, як тільки перестають ходить пара ходи, зараз-же починають трохи чи не з кожнимт днем збільшувати ціни. Перш усього набавляють на крупчатку і сахар, бо цей товар найбільше йде (сахар тепер 22—23 коп., з осени був 18 коп,), житнє борошно 1 р. 40 к., — було 1 р, 20—1 р. 15 коп., крупчатка з осени 11 р., 11 р. 50 коп. — доходить тепер до 18 р. Це беру середню крупчатку і середні ціни. Продають крамарі свій крам не завше добрий, гроші-ж беруть завше добрі. Особливо пагано тут живеться засланцям, а їх тут буде душ 70. Одбіраючи од уряду по 5 руб. 10 коп. на місяць, вони дуже бідують. Живуть по два —три в маленьких, холодних та сирих кімнатах, гарячу страву їдять иноді не більше 2—3 разів на місяць. До останнього часу у нас все було тихо, а оце 28 ноября один з крамарів одібрав за підписом "группа террористовъ", безграмотно написаного листа, в якому вимагалось 500 карб. і щоб ці гроші сам крамарь приніс у 2 1/2 —3 год. дня до пошти, і як хто спитає про довг, то повинен віддать йому. Поліції щоб не казав, бо вб'ють. У низу на тому листові намальовано кинджала і револьвера. Крамарь узяв з собою гроші і пішов у назначений час куди сказано, але перед цім сказав справнику і передав йому листа. Справник зробив засаду з стражниками. Крамарь ходив раз і вдруге, а все ніхто не підходить. Думали що на цім і залишиться, та не тут-то було. 6 декабря, у вечері, хтось кинув у лавку цього крамаря бомбу. Бомба закрутилась і дитинка, яка тут бігала, думаючи що це играшка, підбігла і хотіла піймать руками, та тут хтось трапився з старших і одтяг її. Бомба вистрілила мов з рушниці, а далі ґніт погас і на тому все скінчилось. Зараз-же дали знати поліції. Нарядили салдат і пішли до крамниці. Тут поставили вартових і пішли з трусом у слюсарну та теслярну майстерню політичних засланців. Все тут перетрусили, але небезпешного нічого не знайшли. Тепер усюди йде балачка, що це зробили політичні засланці. На цього крамаря, як кажуть, є багато сердитих, і от може хто хотів налякать його й з мешканців, а може й з засланців, тільки не політичних, бо тут тепер багато є усякого сорту „административно-ссыльныхъ", яким все одно чи буть анархистами, чи союзниками, аби поживи більше. Тут всіх цих „административно - ссыльныхъ“ охрестили політичними, і де б яку капость не зробив цей адміністративний, зараз валять на політичних. Може це зробив хто, щоб напакостить засланцям, бо й такі тут водяться. Тепер ждуть приїзду губернатора і можна сподіватися, що погане життя засланців стане ще гіршим. 
На днях тут заснувався "Патронат". Членами "патронату", за винятком 2 —3 душ, усе тутешні урядовці та їхні жінки.