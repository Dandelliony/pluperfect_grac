За кордоном. Польський конгрес.
Американські газети повідомляють, що „Польська національна спілка", ця найголовніша польська організація в Сполучених Штатах, постановила скликати літом 1910 року польський національний конгрес у Вашингтоні, скористувавшись для цеї мети національним святом з приводу відкриття памятника Пуласконові й Костюшці. 
На конгресі буде обмірковуватись сучасне становище польського народу, як у самій Польщі, так і в еміграції; буде звернено увагу не тільки на політичний бік цього питання, але також буде підраховано наслідки культурного, економичного й наукового розвитку польського народу за останнє століття. Підчас конгресу буде прочитано цілу низку рефератів. Лекторами мають виступати такі видатні представники польської літератури, умілости й науки, як А. Свєнтоховський, 
М. Конопницька, Корзон, Лимановський, Брюкнер, Коссак (про польське малярство), Падеревський (про польську музику). Особливо цікавими будуть реферати про польську еміграцію. 
Опріч конгресу в Вашингтоні буде влаштовано цілу низку літературно-музичних вечорів також по инших містах Америки —в Нью-Іорку, Чикаго, Буфало, Мільвоки, Клівлєнді то-що. Референтами на цих вечорах мають виступити участники Вашингтонського конгресу

Італійський адрес.
Із Мілану до Петербургу послано адрес, підписаний 5.000 італійцями, в тім числі сенаторами, нотаблями, промисловцями, купцями та иншими. В адресі висловлюється бажання, щоб між Росією та Італією панувала вічна згода.