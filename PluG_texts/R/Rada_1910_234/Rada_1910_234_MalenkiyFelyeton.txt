Маленький фельєтон. НЕБЕЗПЕКА.
„В селі Дергачах склався дитячий майський союз, завдання якого — захищати пташок, їх гнізда тощо. Губернатор не затвердив устава союзу". З газет.
Його Вельможність сиділа у своїй канцелярії над одним папером, захованого й загадкового змісту якого вона ніяк не могла зрозуміти. „Ми, низчепідписані, — стояло в тім папері, — прохаємо Вашу Вельможність дозволити нашим дітям завести поміж собою „майський союз", щоб захищати пташок і їх гнізда". Далі йшли підписи фундаторів „союзу". — Що за оказія!— думала Його Вельможність.—Перший раз чую про такий дивний союз. Є союз 17 октября — його я знаю: це — помірковано — шкодливі люде. Є, далі, союз руського народу, — його я ще краще знаю: там я почесним головою. А що то за майський союз —от же їй Богу ніяк не второпаю. Гм!., думала собі далі Його Вельможність.—Захищати пташок іїх гнізда... Тут неодмінно заховано якусь протиурядову тенденцію. „Пташки", „гнізда" —це напевне якісь сімволи. Пташки... птички... Птичка позаія не знаєт... Фу ти, аж у голові замакітрилось... Секретарь! Шшшсссь, Ваша Вельможність! Чи не знаєте ви, що то за майський союз? Майський союз? Як же, знаю. Це робочі, Ваша Вельможність, в маю завше забастовки роблять, от вони по Європах закладають такі союзи, щоб їм зручніше було бунтувати... Так ось воно що! А я думав-думав, та ніяк... Себ-то, як же, я зразу побачив, що тут є якась небезпечна тенденція, але навмисне запитав вас, щоб упевнитись і зробити все по закону. Так от який ви хотіли „майський союз" завести у мене під носом!— бубоніла собі його Вельможність.—Ач, капосні, ока з них спустити не можна — зараз накоять якого-небудь лиха. „Діти" тобі, „пташки", „гнізда"... Бач, як ловко все підвели! Ну, то я ж не попущу, не попущу!.. І твердою рукою його Вельможність черкнула червоним олівцем через увесь папір; Не утверждаю... Могар.
