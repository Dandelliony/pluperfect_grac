В Кореї.
Японська адміністрація наказала, щоб всі корейці — мужчини негайно обстригли собі коси. Цей наказ дуже обурив корейців. Простий люд міцно держиться там дідівських звичаїв і дивиться тепер на інтелігенцію, що послухалась японського наказу, як на зрадників. На цьому грунті було навіть скілька жорстоких самосудів; тепер корейцеві без коси не можна ввечері показуватись в Сеулі на вулиці. Цікаво, що раніше всіх обстриглись корейські пани — мандарини, се б то самий консервативний елемент в країні. Окрім цього, японці заборонили ще в Кореї шлюби малолітніх. Наказ цей війде в силу через три місяці. Як тільки стало відомо про нього, в Кореї почалась просто пошесть на дитячі весілля: народ спішить переженити своїх дітей, користуючись трьохмісячною одсрочкою. Раніш вінчали дітей по 12—15 літ, тепер женять навіть по 5 —7 літ. Застрелився бувший корейський міністр юстіції і наклали на себе руки способом „харакірі” скілька сановників.

