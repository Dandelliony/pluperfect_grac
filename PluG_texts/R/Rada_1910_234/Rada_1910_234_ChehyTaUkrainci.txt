Чехи та УКРАІНЦІ.
Реферат про національне відродження Чехів по споминах О. Н, Пипіна, що відбувся минулої середи в Українському клубі, був виключним по цікавости порушених питаннів. Бо й справді: всі ті „прокляті” пи тання, що хвилюють українських публіцистів, вже практично вирішені в Чехів. Освідомлювання селянства, народження національної буржуазії, становище зденаціоналізованого робітника—ці та подібні питання являються в нас темами дня. Самих споминів О. Н. Пипіна я не читав, через те не можу сказати, наскільки повно вони малюють розвиток чешського національного відродження та поясняють ті причини, що його витворили. Коротенький же реферат не може дати відповіді на всі ті запитання, що виникають в слухача. На щастя, присутні гості Чехи любязно згодились де-що розповісти про відродження своєї національности. І надзвичайно цікаві думки викликають їхні оповідання про ту ролю, яку грала в історії чешського відродження... національна пісня. Проста, мужицька пісня своєю природною поетичністю ворушила в онімеччених чехах приспане національне почуття. Правда, шаблонним вже зробилось тверження, що головним стімулом національного відродження являється милування своєю старовиною, захоплення всіма проявами чисто мужицької, оригінально-первістної культури. Романтизм життя—це необхідний стан в історії національних рухів. Але для нас українців, це „експеріментальне” правило тим приємніше, що українська пісня йде разом з сербською по своїм художнім достоїнствам, а історичні захоплюючі традиції наші не потребюуть жадних прикрас. Взагалі, багацько аналогичних рис можна побачити в історичнім розвиткові чешського та нашого рухів. Ось де-кілька прикладів. У чехів і досі майже немає національної буржуазії (засновую цю фразу на словах п. Чеха), дворянство ж чешське остаточно понімеччилоеь ще за царювання Іосифа ІІ, котрий видав 1774 року указ, щоб в школах і урядуванні вживалась виключно німецька мова. Згадайте в нас брак буржуазії, помосковлення старшини (а ще раньше ополячення) за часів Катерини ll—аналогія навіть хронологична майже цілковита. Друга половина (власне, кінець,) 18 ст. для чехів являється початком новішого літературного та громадського рухів, котрі тільки після 1831 року (заснування Чешської Матиці) та після революції 1848 року набрали собі більшої інтенсивності. Розвиток української національної ідеї йшов майже паралельно: ледве помітний в першу половину 19 ст., український рух після Шевченка та Кирило-Мефодієвського брацтва (1846 року) значно почав ширитись. І тільки сучасне становище наше і чешське дуже і дуже неоднакове: коли там будучність націнальности цілком забезпечена, як загальними політичними умовинами, так і самосвідомістю мас, то ми й досі стоїмо на роздоріжжі, не знаючи в який бік вирушить наше селянство. Але будемо вірити, що історичний процес буде провадити аналогію до кінця. С. Дорош.
