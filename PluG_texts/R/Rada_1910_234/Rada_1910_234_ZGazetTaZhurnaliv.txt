З газет та журналів.
3 приводу огидного злочинства польського учителя Броніслава Грайса, що вбив українського школяра, „Діло“ (ч. 237) пригадує ті почуття, з якими поляки поставилися в свій час до Мирослава Січинського, Zbrodnia pospolita? morderstwo skryt boj ze spelnione przrz l tra? dlia ktorego szybiencica jest zbyt lagodna zbut ludska kara!— писав: „Dziennik polski” а і всі органи польської „народової“ преси, коли Мирослав Січинський з револьвером у руках, віддаючи своє життя, в жертву пішов розправитися з найвисшим представником державної власти в краю, гр. Андрієм Потоцьким, за приписуваний ним, Січинським, йому, гр. Потоцькому, гніт над українським народом. Якже ж маємо написати ми про звістку, що учитель поляк, засліплений національною ненавистю, звірським катуванням, заподіяв смерть, повіреній його опіці, українській дитині?!.—Запитує „Діло”. Бо як не дивитися на акт 12 цвітня 1908 р., все таки всі мусять згодитися на тому, що гр. Андрій Потоцький був представником найвищої державної власти в краю і в тім характері міг викликати невдоволення серед українського народу, та що мотивом, який заставив Мирослава Січинського піти на своє діло, було власне те невдоволення, сконцентроване в його свідомости в такій інтенсивности, що вона заставила його шукати такої розвязки польсько-українських відносин. Але що була винна польському учителеві довірена його опіці українська дитина, якими шляхами його польська національна свідомість перемінилася в таку сліпу ненависть, що з чоловіка зродився звір, —що кажемо — гірше звіря, бо ніякий звір не збиткується так над своєю жертвою?! І кажуть нам, що ми маємо, — очевидно дякуючи польському почутю національної справедливости, — українські народні школи... Школи, в яких українська дитина наражена на смерть з рук польського учителя за те , що не хоче молитися инакше , як своєю рідною мовою. Якже безмірно блідне перед Жулином Вжесня, якій поляки постаралися надати світовий розголос, значіня символу катування дітей поневоленого народу завойовницькими педагогами за рідну мову?! Бо там накладали на дітей фізичні кари за непослух законним приписам, — очевидно, нас ніхто не запідозрить в оправдуванні тих приписів або фізичних кар у школі, —а тут учитель протизаконно заставляє дитину молитися чужою мовою і за непослух катує її на смерть! І кажуть нам, що ми живемо в правовій державі, де закон є правилом, а протизаконність тільки виїмком, виїмком, якому покликана до того, власть, старається зараз запобігти. А тим часом жулинський учитель від самого початку свого учителювання в тім селі катує дітей, про те катування знає окружна рада шкільна, а одначе йому ані волос з голови не спадає. Що більше, навіть тепер, коли одна жертва його катування уже в могилі, а друга лежить у львівській кліниці, з якої вийде на ціле життя калікою, — навіть тепер не видно, щоб покликані до того власти занялися належно цією справою, а п. Дембовський просто заявив, що окружна рада шкільна ані на телеграфичне, ані навіть на телефоничне його запитання не дала досі ніяких відомості в. І кажуть нам, що ми — гайдамацьке племя, серед якого польські „сіячі культури" не почувають себе певними свого життя. А в дійсности наші селяне найсвідомішого повіту терпеливо зносять катування своїх дітей і навіть тоді не вибухають, коли те катування смерть приносить в їх хату, смерть рідної дитини! А польська преса, польська публична думка? Мовчить, бо ненависть до нашого народу виїла з неї всі людські почування, бо українська дитина —не дитина, український батько й мати —не батько й мати, бо де річ йде про русина, там у неї замовкає все, що людське, а родиться звір, засліплений національним егоїзмом. І марно було би апелювати до людських почувань наших польських гнобителів, марно класти їм перед очи весь жах злочину, де шовністичне засліплення перероджене в звірскість, позбавляв життя малу, неповинну дитину, якої вся вина тільки в тім, що вона дитина українських родичів. Як же повинно відповісти на таке огидне злочинство українське громадянство? Цілком зрозуміле обурення галицьких українців повинно вилитись у відповідній по силі й захопленню національній роботі. Нехай всі ті, що мають який-небудь вплив на громадську думку — „агітатори й організатори, преса, посли, видобудуть з себе як найбільшу енергію, —щоб як найширші круги, щоб цілий культурний світ довідався про те, чим є піддана польським властям школа на українській землі для українських дітей!" —з таким закликом звертається до своїх читачів українська газета.

