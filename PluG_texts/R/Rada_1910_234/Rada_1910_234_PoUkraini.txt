ПО УКРАІНІ. У КИІВІ.
В українському клубі сьогодні одбудеться чергова танцювальна вечірка. Початок у 9 год. веч. Тіло В. М. Доманицького вивезено з Аркашона 23 октября нов. ст. Українське Наукове Товариство. В неділю, 17 жовтня, в 12 1/2 год. дня, в помешканні українського клуба (В. Володимирська, 42) відбудеться наукове засідання т-ва. Прочитано буде доклади: 1) проф. В. М. Перетца „Українська драма початку 18 в. в освітленні нових дослідів Рєзанова” 2) О. 1. Левицького „З історії українського відродження 60 р.р.“ Вхід безплатний, гості входять за рекомендацією членів. Оповістка в „Раді“-—„нелегальная дєятельность". У вчорашньому числі „ Кіевлянина" уміщено таку замітку: „Відгуки демонстрації 7 октября на Бібіковському бульварі. В № 226 газети „Рада" місцеві „общества распространенія образованія въ народє“ і „общество дєятелей періодической печати и литературы“ довели оповісткою („на малорусскомъ нарєчіи“) до відомости своїх членів, що 7 октября в Володимирському соборі мала одправлятись колективна од всяких організацій панахида по С. А. Муромцеву, як голові першої Державної Думи. П. начальник губернії вважає, що цим публичним виступом товариства виходять з меж легальної діяльности, вказаних в їх статутах, і при тім в бік демонстрацій явно політичного характеру. Через це правлінням обох товариств зроблено адміністративно, на підставі ст. 34 од. І закона про товариства і спілки, попередження, що за другий подібний вчинок діяльність товариств адміністративно буде припинено, а справу передано на розгляд присутствія, чи можуть далі істнувати товариства, що допустили незакономірні вчинки”. Як відомо, ці оповістки уміщено було і в російських поступових газетах, але через щось в замітці про це не згадується. Кружок натуралистів при київському політехнікумі, в суботу, 16 октября, В З 1/2 г. дня в ботаничній авдіторії К. П І. преп. В. Р. Заленський прочитає доклад на тему: „О задачахъ экономической географіи растеній". Новий залізничий посідок. 81 октября на ст. Київ І одбудеться зібрання служащих і майстрів п.-з. залізниці. На цьому зібранні обговорюватиметься справа про новий залізничий посілок Софієвка, на Сирці. Землю буде куплено в Бродського і поділено на 400 участків. Заборона збірати на подарунки начальству. Начальник п.-з. залізниць заборонив служащим збірати гроші на подарунки своєму начальству з якого б там не було приводу. Прохання про допомогу. Головний комітет по управлінню Михайловським маєтком і колонією О. С. Пушкина прохає київську губ. земську управу про допомогу. В т-ві Нестора-ЛІтописця. Завтра, 17 октября, в 7 г. вечора, в V авдиторії університета св. Володимира, на засіданні історичного т-ва Нестора- Літописця прочитають свої доклади: 1) д. А. С. Грузинський: „Критическія и палеографическія замєтки о Пересопницкой рукописи” і 2) д. чл. Г. Г. Павлуцький: „Орнаментъ Пересопницкой рукописи". В справі закриття „клуба трудящихся лицъ". Між провинами, за які закрито клуб, стоїть і те, як повідомляє „Кіевлянинъ", що клуб „стремился способствовать развитію „украинской" національной сознательности среди рабочихъ". Пожежі на Київщині. В страховий одділ київської губ. земської управи надійшли відомости, що цими днями на Київщині були пожежі в таких місцевостях: в с. Геленовці, вас. пов., вигоріло 105 осель; в с. Феліксовці, лип. пов., 24 оселі і в с. Буках, ум. пов., 42 оселі, Пошесть скарлатини і дифтериту на Київщині. В одповіді на запитання п. губернатора про те, яких заходів вживається проти пошестей, київська губ. земська управа дала такі відомости: за сентябрь місяць захворіло на скарлатину 2.239 і на дифтерит 2.607 душ. На боротьбу з пошестю вислано 12 епидемичеих фершалів і тільки за 12 днів октября 5.420 ампул дифтеритної сироватки, 5.420 скарлатинної і 275 скарлатинної вакціни. З Київщини. „Занепад дісціпліни". 4 октября інспектор народніх шкіл в районі київської губ. Н. Д. Кармазін заїхав в старостинецьку двохкласову школу, сквирського повіту, і не застав одного з вчителів на уроках. Завідуючий школою пояснив, що цей вчитель 2 октября поїхав в село Семигородку і повинен був вернутися 4 октября, але повернувсь він тільки 5 з свідоцтвом фершала про свою хворість на пропасницю. Інспектор Кармазін, повідомляючи про це діректора народніх шкіл, звертає увагу на те, що поміж земськими та залізнодорожніми вчителями дісціпліна помітно занепадає, піднять її можна тільки „строгимъ отношеніемъ къ зтимъ лицамъ”. Грабіж у поїзді. 14 октября на станцію Коростень київо-ковельськ. залізниці прийшов поранений селянин А, Павленко і заявив, що на площадці вагона, поїзда № 32, що вийшов з Київа, накинулось на нього троє злочинців, поранили, пограбували гроші 336 карб, і викинули з вагона. 3 Волині. Сердитий санітар. Санітарний попечитель Желіховський зайшов, в г. Житомірі, обдивитися дворище чужого участка, й невідомо, яким способом опинився в кватирі Кравцова. Тут він домагався документів про орендне право, але йому не дали їх, і санітар разом з своїми приятелями побив жінку Кравцова. 3 Поділля. Справа бібліотеки. Каменець Подільська громадська бібліотека закінчила 1909 роком 44 рік свого істнування. В касу бібліотеки поступило 3749 карб. 78 коп., видано 2157 карб. 90 к., на виписку книжок та газет потрачено 468 карб. 68 коп. В бібліотеці було до 1 янв. 1909 р. 3333 назвиськ книжок в 14,477 томах. На протязі 1909 р. прибуло нових 1120 книжок. Всього ж книжок з 1 янв. 1910 р. рахувалось 9176, періодичних назвиськ 9176. Абонентів було 751, з них 26 безплатних. Приходило до бібліотеки 3980 душ, книжки брато 28644 рази, а журнали 4534. Організація зєднання. Виникло питання про організацію в Уладовці районного з'єднання потребительських товариств для закупки краму. В цей союз мають увійти потреб, крамниці: Уладовки, Вайковки, Чернятина та Майдана Треповського. Судова справа. Виїздна сесія кам.-подільського окружного суду 9 октября в г. Ямполі розбірала справу студента університету Цибульського, який вистрілом з рушниці вбив одного селянина і другого поранив. Діялось це в с. Вилах, в маєтку поміщика Бєлінського. Цибульський, онук Бєлінського, сторож та помішник економа засіли за кущі і стерегли селян, які випасували коней на люцерні. Випадково дорогою проз них їхав селянин з сином на возі Цибульський вистрелив і сина вбив, а батька поранив. Суд Цибульського виправдав. З Чернігівщини. Народня освіта в чернігівському повіті. В минулому 1909 році в чернігівському повіті було 74 земських школи, а в них 115 душ вчителів (28 вчителів і 87 вчительок). Училось в школах 5,282 душі, з них скінчило школу 517 душ. Учителі та вчительки були з такою освітою: з дівочих духовних шкіл 40 душ, дівочих гімназій—B4, з свідоцтвом вчителя—30, з учительської семинарії —8, глухівських вчит. курсів —1, інститут благородних дівчат —1, тих, що не скінчили повного курсу дівочих гімназій та духовних шкіл—6 душ. На муштру. З наказу чернігівського єпископа Антонія з сум епархіяльного свічного заводу видається допомога на організацію воєнної гімнастики в середніх школах. З Полтавщини. Популярна газета. Лохвицькі земські збори асігнували 3.000 карб, на видання своєї газети зрозумілої для селян. За редактора газети буде предсідатель управи Терешкевич. Бібліотечна справа. Були у нас на селі (Лисянка) бібліотеки: при чайній П. Н. Тр. друга—громадська. Перша з них хоч увесь час велася і не бездоганно, але, по змозі, була користна для села і мала увесь час багато читачів. З закриттям чайної було припинено і видачу книжок з неї. З громадською справа вийшла зовсім инша. Ще при своєму житті, вона не була нікому користна, бо туди за книжкою ніхто не міг достукаться. І от, велике село зосталося без бібліотеки, та й взагалі без того місця, де можна було б добути чи почитати хоть яку небудь книжку, бо школа не має права видавать не учням книжки. З Харківщини. Нові стіпендії в університеті. Катеринославське повітове земство засновує при харьківському університеті стіпендії імени предсідателя повітової земської управи С. А. Бородницького в пам'ять 25-літньої його громадської діяльности. Стіпендія буде в 360 карб, і призначатиме її до смерти Бородницький. Зубний лікарь А. А. Ніколавв вніс в казначейство університету 1.215 карб, на заведення стіпендії або премії за наукову працю— як захоче університетська корпорація— імени Ф. В. Піснячевського. Премія. Харьківська повітова земська управа послала в харьківський університет 273 карб. 60 коп. на заснування капіталу імени покійного секретаря правління університету та предсідателя з'їзду мирових суддів М. І. Ільїнського для видавання студентам премій за кращі праці по гражданському праву і процесу. Асігновка на реальну школу. Валківські земські збори асігнували 30.000 карб, на будинок реальної школи, яку мають одкрити в пам'ять 50 років скасування кріпацтва. З Катеринославшини. Павлоградські земські збори прохають начальство, щоб їм було дозволено брати земські податки з церковних земель і про одкриття ремісничих класів з двохкласових школ. З Херсонщини. „Дім побачення" на акіцях. В Одесі поліція викрила „дім побачення”, який істнував на акціонерних основах. Директор-роспорядчик був колишній віце-директор одеського „Ліонського банку" д-ій „П —ь", що одержував в банку 8000 карб, жалування, але сам одмовився од цієї служби, щоб бути директором „дому побачення”. Єлисаветградські земські збори обмірковували заяву про незакономірну діяльність поліції при збіранню з селян земських податків. Ухвалено просити губернатора наказати чинам поліції, щоб вони виконували законні порядки.
