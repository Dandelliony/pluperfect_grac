Бунт проти шинкарів. В селі Кожині, володимирської губернії, счинився бунт бабів проти шинкарів. Юрба жінок і хлопців, душ 30, з ломаками та залізними киями в руках учинили погром сельських шинків. Перш всього підступили до хати шинкарки вдови Карпової і оточили її. Вибивши вікна з рамами, юрба на чолі з жінками, перебігла до хати Сергієва. Тут вони зустріли опір: Сергієв зустрів юрбу з вилами, а його жінка з сокирою. Юрба роз'ярилася. Забряжчали шибки, посипалося каміння. Досталося Сергієвим. Розумніші селяне, що прийшли на погром, вмовляли юрбу не робити насильства. „Не треба робити бешкету" — втихомирювали вони бабів. Відберіть у них вино і оддайте під суд. А за бешкет будете самі одповідать. Але розлютована юрба не слухалася, а обіцяла і цих побити. „Шинкарі подлі всю кров з нас виссали, ми з синяків не виходимо через них, з торбами старцювати ходимо - кричали жінки". По черзі дісталося всім шинкарям. Тільки росправившись добре зо всіма, жінки заспокоїлися і поросходилися по хатах, (Ц. Мисль).