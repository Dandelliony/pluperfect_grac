Сила життя.
Коли у 1871 році, як Германія подужала Францію, керманичі нової германської імперії прилучали до поєднаних німецьких країн давні німецькі землі —Альзас та Лотарінгію — це була на їх думки не звичайна здобич побідної війни. І тодішні загально-німецькі верховоди, і захоплені перемогою над історичним „ворогом" німецькі націоналісти запевняли, що, прилучаючи ці нові провінції, вони виконують лишень давню, з 1848 р., програму об'єднання усіх німецьких земель. На всю Німеччину протестували проти такого виразно облудного становища переможців лишень соціяль-демократичні гурти. Правда і соціяль-демократи вважали себе, може навіть поперед усіх, спадкоємцями де-яких політичних вимог німецьких демократів 1848 року і між нашим об'єднання усеї Німеччини, але вони виходили з ділком иншого погляду і, головна річ, вимагали, щоб це сполучення сталося за згодою людности кожної німецької країни, яка досі жила окремим життям. Тимчасом мешканців Альзасу та Лотарінгії ніхто й не думав питати, чи згодні вони пристати до сполученої Німеччини, хоч було також захоплено скілька повітів з чисто французьким населенням. Але й німецька людність видимо була невдоволена своєю долею. Після зверх двухсотлітнього життя під кормигою французької держави, після спільної боротьби підчас французької революції і витвореного через цю революцію міцного економичяого з'язку, який переважив навіть національні ріжниці, прилучення до Німеччини було для більшости альзасців не давно бажаним поєднням з „рідними" з національного боку братами, а тяжким горем.
 Німецький уряд бачив ворожість людности так званих імперських провінцій до нового ладу і зараз же заходився боротися з французькою „інтригою". Вжито всіх адміністративних засобів, щоб яко мога швидче винищити французький вплив і, розуміється, почато з переслідування французької мови, хоч корінь ворожого „сепаратистичного" настрою альзасців та лотарингців був зовсім не у французькій мові і звичаях. Про те, як це звичайно буває, німецькі урядовці погналися поперед усього за цими зовнішніми прикметами життя здобутих провінцій. 
Ці адміністративні заходи трівали до 1874 року, поки уряд не пересвідчився, що таким шляхом „об‘еднати“ альзасців та лотарингців не вдасться. Року 1874 заступників Альзасу та Лотарінгії допущено до спілкової ради усіх сполучених німецьких держав і до парламенту. Обрані до парламенту посли перш за все запротестували проти прилучення Альзасу та Лотарінгії до Германської імперії, поставили вимоги, щоб людності з їх країн було дозволено, за поміч'ю загального голосування, висловитись за або проти прилучення до Німеччини, і виступили з парламенту. Тоді уряд спробував наче б то опертися на партію альзаських угодовців-автономістів, яка незабаром після цих подій склалася. Автономісти наважилися погодитися з прилученням до Німеччини і вимагали лишень власного виборчого уряду для внутрішніх справ обох країн. Розуміється, німецький уряд не мав навіть на думці йти на зустріч широкій програмі автономістів. Він не вірив автономістам і обмежився тим, що призначив окремого для Альзасу та Лотарінгії намістника, з окремим секретарем і радою, причому було засновано також краєвий видділ, до якого входили заступники місцевої людности з правом виключно дорадчого голосу в справах бюджету і встановлення нових законів. Такі уступки не могли вдоволити людність та прихилити її до Німеччини, і коли року 1881, підчас виборів, уряд став домагатися, щоб людіність одверто визнала належність Альзасу та Лотарінгії до Германської імперії, значна більшість висловилась проти цього прилучення. Од тих часів і до сьогоднішнього дня йде завзята боротьба альзасців і лотарингців за право керування усіма внутрішніми справами обох прилучених країн. Одностайно і однодумно виступали заступники Альзасу та Лотарінгії в обороні автономних прав, не вважаючи на економичнополітичні ріжниці, які ділять послів з цих країн до німецького парламенту на окремі партійні групи. І ось нарешті автономісти дочекалися першої значнішої перемоги. Німецький канцлер Ветман-Гольвег виступив в парламенті з проектом автономії Альзасу та Лотарінгії, при чому поясняв цей проект необхідністю сполучення цих країн з імперією і зміцнення монархічної ідеї! Таким чином, після сорокалітнього досвіду, зневірившись в усякого сорту адміністратівних заходах, німецький уряд устами свого премьера визнав, що помилявся, що імперські провінції, не вважаючи на свою національну кревність, тоді лишень щиро прихиляться до Німеччини, коли будуть вдоволені справедливі вимоги людносте цих країн. Зараз не відомо докладно, якою саме має бути автономія Альзасу та Лотарінгії, після проекту Ветмана- Гольвега. Загальний нарис одначе цеї автономії, відомий з промови канцлера та німецьких газет, вказує, що німецький уряд не вважає можливим далі дурити свої західні „окраїни" нікчемними уступками і наміряється ступити на шлях рішучих реформ. Сила життя захитала віру в міць адміністративних засобів навіть у прусько-німецьких реакційних верховодів.