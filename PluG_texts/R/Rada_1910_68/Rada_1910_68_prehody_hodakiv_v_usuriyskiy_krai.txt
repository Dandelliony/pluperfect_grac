Пригоди ходаків в Усурійській край і переселенська вправа.
І. В середніх числах червня місяця заїздили до мене в Харбин мої земляки-односельці, що їздили ходаками в Усурійський край шукати для переселення землі. Було їх 4 чоловіка, та ще один, недалекий земляк— людина з городською освітою. „Були ми в Усурійськім краю, кажуть вони, находилися, та повертаємося вже додому; а оце вступили до вас, щоб одвідати та, правду кажучи, порадитися: як його в світі Божому достатися назад без грошей? Просили переселенчеського начальника в Нікольському, щоб дав якесь пособіе: то де там! нема чого й думати! Добре, що хоч білети безплатні дав до ст. Манчжурія. Були б випросили до самого дому, але як почули инші ходаки, що нам пообіцяно, то як сипнули до того бідного начальника —то він схватився за голову, та втік; каже: „до Манчжурії — далі й не просіть, а там білети дадуть дальше і може яке пособіє" Але ми бачили, їдучи сюди, що там коїться на тій Манчжу- і рії то ще гірше, ніж в Нікольському. 
Та й ото насилу досталися до вас, і а далі їхати то не здолаємо, бо грошей І зовсім нема... Просили одного начальника станції, щоб чимсь пособив, алеї він сказав, що „не треба було їхати з дому без грошей", та з тим і пішли від нього". На вакзалі, куди прийшов я разом з земляками, було чимало ходаків, що теж поверталися додому. Всі вони з наших сторін. Де-хто з них жував хлібець, запиваючи тепленькою водицею, то звалася „чаєм"; а инші так собі вешталися, инколи поглядаючи на тих, котрі щось там жували. 
Де-котрі підходили до нашого гуртка і втручалися в розмову. Одному з них, що дуже бідкався —як дістатися без грошей до ст. Манчжурія, я виняв гарабіду, яка на той час була в кишені, та й дав йому, прохаючи, щоб ділився з иншими. Коли незабаром дивлюся —йде з вагона чоловіків з десять і обступають мене з подякою. Худий сивобородий дідок, котрий за сльозами не міг слова промовити, не знав як і дякувати. Виявилося, що цей дідок вже давненько вибився з грошей і підкреплюється тільки тим, як хто з ходаків одломить кусочок хліба, та й дасть йому з милости. Поїзд переселенчеський рушив далі на захід, а моїх 5 земляків зосталися зо мною. А тепер перекажу про ті пригоди, які траплялися з ними в дорозі. Перша пригода трапилася в повітовому місті на Волинщині, де давали ходацькі свідоцтва. І от „бланків” на той час, як на те, не вистачило. „Вийшли всі", сказав їм якийсь „панич": „треба, каже, їхати мені в „губерню" за ними, коли хочете долучити швидче... Але це коштуватиме по 5 карб, з чоловіка мені на дорогу, — ще й аби хватило, може своїх доведеться докласти”.
Полагодивши з „бланками", ходаки рушили в дорогу. З дому взяли і вони по 35 карб., бо начальство казало, що досить буде, а виїзжаючи зміста мали по 30 карб, і „бланки". Переїхали вони благополучно Уральські гори і прибули в Челябинськ, де пересадка й перший переселенчеський пункт. „Захожу, — каже один з них, —в переселенчеську контору, подаю документи—либонь бухгалтерові чи секретареві —і питаюся, куди й як повернутися на щот землі. То хоч би словечко промовив, а швиденько зробив на них якісь помітки і сердито повернув, промовляючи: „дальше!", щоб значиться не задержував його, бо ходаків їхало повний поїзд". Переїхали довгу Сібірь та Забайкальську Область і приїхали до китайської гряниці, на ст. Манжурія. Тут вони росположилися на якийсь час в переселеньческих бараках. Народу в них застали чимало: були тут  такі, що вже оглянули землі та поверталися назад, і такі, що тілько ще їхали шукати; були навіть і сем'ї що не вдержалися в Усурійськім Краю і оце втікають назад до дому, де „хоч і з торбою підеш, та з голоду не пропадеш" , як казали вони. Дожидалися всі ті люди, що сиділи в бараках, переважно пособія або хоч безплатних білетів; були меж ними навіть такі ходаки, що тілько ще їхали шукати землі, а вже просили пособія.
В тих бараках чимало наслухалися вони нехорошого про той Уссурійський Край. Іх завертали назад і раяли краще в Сібіру пошукати, — але не дуже то вірилося тим розмовам і хотілося власними очима побачити ті дива, про які наслухалися вдома. І зібравшися, поїхали таки далі. Через всю Машкурію, по Китайсько-Восточній чавунці, їхали вони, либонь, днів з чотирі, і знов переїхали границю на станції „Пограничная“ і вступили в Усурійський Край; а годин за скілька прибула в г. Школьськ, до першого переселенчеського пункту. Тут їм порадили їхати „куди завгодно", бо в Нікольський район переселення вже припинено. Одначе в цім районі землі не всі заселені: багацько самих лучших з них призначено для тих, хто був на японській війні. Один з ходаків заявив, що і його брат був на тій війні, і просив дозволити йому оселитися там з братом. На це начальник сердито одповів: „ну, пойді, сядь, да сіді!“ Прийшлося їхати далі, на північ, до Хабаровська. Скрізь, не тілько в Нікольському, а й на инших пунктах і по станціях, бачили вони силу ходаків і переселенців. Народ майже весь з України. Одні з тих переселенці — брудні, обірвані й голодні верталися з дітками назад, а другі пробували оселитися і здобувати кращої долі, ніж зазнали вони вдома, ці теж, були голодні, та тілько не так ще обірвані. Зупинилися наші ходаки на переселенчеському пункті в Імані. „Пішов я, —росказує городянин, до контори. Бачу: біля дверей, на дворі, стоять в два рядки по скілька чоловіка козаків, щоб не всіх зразу, а потрошку пускати в контору, бо ніби одного часу переселенці розходилися і помняли трохи начальника. Скортіло мене добратися в саму канцелярію, де писарі, щоб докладніше розвідатися від них про землі. Було це о 9-і й годині ранку. Йде якийсь писарець —я за ним. Починаю балачку — мовчить, —і тілько я до порога канцелярії, а він, бачить це, швиденько—-брязь дверима, тай замкнувся. 
Аж дивлюся —йде другий: постукав, відчинили і я—шушіль за ним. Став розпитуватися, коли це повертається до мене один з писарців та й каже, щоб я замовчав, бо це вадить його роботі. А я одказую, що мені треба роспитуватися. Тоді він схватився і як крикне; „убирайтесь отсюда, не то я казаковь» позову, чтобн вась арестовали!" „За віщо?—-питаю; до кого ж повинен я вдаритися, що до переселенчеської справи? А вій тоді: „сторож! виведи его!“ А сторож, недовго думаючи, за плечи мене, та в двери. Зоставалося зайти в другу кімнату через віконце розпитатися про те, що треба; але я побачив що з тими канцеляристами трудна розмова, повернувся до своїх, та поїхали далі до Хабаровська". »Ну, а чом же ви не звернулися до самого начальника?— питаюся я. „Еге, підіть, найдете ви його там!., так то, думаєте, лехко побачитися з ним та послухати порада... Не знали ми, що то ще в Хабаровському чекає нас. Якось прикро було на душі, але що вдієш; треба тягнутися за людьми… 
От ми —і в Хабаровському. До переселенчеського пункту довелося тріпати верстов з чотирі. Заходимо в барак. Народу повнісінько та ще дітвори багацько. Бараки холодні, невеселі, мов ті хліви для худобини, а піде дощ, то люде мов та комашня заворушаться, пересовуючися з одного місця на друге. Дітвора підіймає писк... і таке коїться в тих бараках, що сумно дивитися. Дітвора мре, майже що-дня одна-дві труни проводиться на могилки. Многі сем'ї сидять вже по скілька місяців; є такі, що ще не знають де їх участки, то чоловіки пішли роздивлятися; инші сидять з самої осени, дожидаючися того часу, коли буде можна вибратися в поле; инші ждуть пособія, бо рушити нема з чим. А є й такі, що повтікали з полів в бараки од голодної смерти, а тутечки „тупають" перед начальством, щоб як достатися назад в Росію. І отак сидить народ та, не маючи роботи, гомонить, поки спати ляже. Чого тільки там не наслухаєшся! а найбільше—лайки: лають новий край, лають тих, хто спричинився до їх переселення, лають дорогу, лають і начальство, що повинно дати по 200 карбованців „пособія", а тимчасом 2 карб, трудно випросити. А про ті участки так наслухаєшся, що мов би то їх бачиш перед собою: знаєш вже скілька до якого верстов, як називаються, як високо треба штани підкачувати, щоб добратися до нього. Яка ввишки трава росте і все проче- Розказують не тілько ті, що їх бачили, а й ті, що і з барака не вилазили, і росказує іден з другим так докладно, мов то він сам там був і бачив своїми очима. А скілько там того плачу!!. Плаче мати за помершою дитинкою, плаче за своїм селом, за близькими людьми; в голову заходить пускаючи сльоза з очей, батько, немаючи змоги придумати, як вибратися з скрутного становиська. І поруч зустрічаєш задоволені обличча, з надіями на ліпшу долю, ніж бачили вони вдома. 
Наслухавшися всякої всячини, пішли ми до контори. Невеличка кімната, народу повно; всі тиснуться в один бік до стіни, за якою в такій самій кімнаті сидять писарі. В стіні, до якої тиснуться люди, прорізано 3 віконця, як от на вакзалі, де продаються білети. Віконця з дверцятами і одчиняються на короткий час три рази за весь час роботи в конторі, то-б-то з 9 до 2 год. дня. 
Ого дивись, одчиняються віконця: люди заколихалися і нетерпляче ждуть, щоб допхатися до того віконця. Тілько що засьпіло скілька чоловіка щось там побесідувати, притуливши голову, як дивися — хлоп! і зачинилися. Та й знов заднім стій ідей за другим і жди доки одчиняться. У віконце дуже то не розбалакаєшся: зараз тебе спроваджують, бо „ніколи розмовляти з тобою “. Протиснешся до другого віконця за иншою справо —теж саме чуєш. Всі якісь сердиті, невдоволені.. А найбільше невдоволений сам помічник начальника, як достукаєшся до його віконця і почнеш просити пособія". „А хто про участки дає ходакам відомости — питаюся “. „Та писарчуки ж у віконце, і як зберуться скілька охочих подивитися на якись там з тих участків, то призначається провідник, бо сам не втрапиш, а то часом, не доберешся, хоч би й знав куди йти". „А що балакав з вами сам начальник переселенчеського пункту?" „Та ми його й не бачили який він на обличча. Якось бачив я здалік, каже один з земляків, як він проходив через подвірря, але таких щасливих,як я, мабуть не багацько найдеться”. 
„Ну, а так ніхто не виходить до людей на двір побалакати?" „Де-е там!! Я звернувся, каже городянин, до канцеляристів, що йшли на службу, то й говорити не хотять! "В контору, каже, йди". А в конторі, ви вже чули, що коїться. Ба! коли-б то вийшов до людей, та ще й сам начальник, та побесідував, порадив що і як діяти, то може хоч на душі веселіше було б. Скілька день сиділи ми й клопотали про пособія, бо з грошей зовсім вивелися; а помічник каже, що грошей нема і дає нам до Нікольська білети дешевого тарифу але чим ти його доплатиш, коли тут їсти вже нема чого? Нарешті росердився я, кинув у віконце документи, тай кажу: що хоч те з ними робіть, бо без грошей вони мені не потрібні. Тоді він, чи злякався, чи змилосердився, дав нам білети іпо 3 карб, на чоловіка. З тим ми і виїхали, не бувши ніде на участках". Вертаючися назад, земляки мої все ж таки облюбували собі участки не як навіть далеко од чавунки. Хвалилися, що участки попалися добрі: земля вдобна для оранки, є й ліс, сінокоси; з обох боків течуть річки, а далі за ними піднімаються гори з лісом. І ото збіраються переселитися туди зовсім, з сем'ями. (Кінець буде). Гордій Сморшковецький.