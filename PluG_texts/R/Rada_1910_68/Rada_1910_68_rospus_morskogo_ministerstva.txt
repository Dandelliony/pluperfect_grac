Роспис морського міністерства.
Звегинцев докладуе роспис морського міністерства, вирахований в сумі 97.465.283 карб, і зменшений комісією на 21.979.956 карб. Морський міністр прохає повернути кредіт на збудування чотирьох броненосців та кредіт на ремонт кораблів. Далі він вважає можливим виконати побажання комісії. Челноков критикує хазяйство воєнного міністерства, яке часто прохає зовсім зайвих кредітів. Далі промовець звертає увагу на малу продуктивність заводів, що не можуть збудувати проектованих кораблів. Гр. Уваров каже, що він голосуватиме за асігновку на збудування кораблів, з огляду на те, що не тільки в самому морському міністерстві панує безладдя. Мотовилов , від імени націоналістів, заявляє, що їхня фракція голосуватиме за асігновку на збудування і ремонт кораблів. Після промов Буцького , що радить звернути головну увагу на оборону на суходолі та на заведення повітряного флоту, та Жечкова , який вважає можливим голосувати за асігновку на корабельне будівництво, — засідання закрито.