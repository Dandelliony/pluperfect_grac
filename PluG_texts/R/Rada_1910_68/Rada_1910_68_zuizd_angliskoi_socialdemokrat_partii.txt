За кордоном.
З'їзд англійської соціальдемократичної партії.
У лондонськім передмісті Вертгемі відбувся що-річний з'їзд англійських „правовірних" соціальдемократів, об'єднаних у соціальдемократичній партії. Партія ця дуже немноголюдна. Англійський робітничий рух пройшов повз неї, втілившись у професійних організацяіх тред-юніонів і в об'єднаній парламентській робітничій партії. До останньої ортодоксальні соціалісти відчувають дуже велику ворожнечу. Не зважаючи на свою нечисленність, соціальдемократична партія на виборах виставляє безнадійні кандидатури, за які подається надзвичайно мізерне число голосів. Такі кандидатури, при відсутности перебалотіровок, дають тільки зайви шанси консерваторам, бо вони виставлялись не тільки проти кандидатів ліберальної партії, але иноді також і проти кандидатів робітничої партії. Хоча до робітничої партії належать мало не всі видатніші прихильники соціалізму в Англії, проте соціальдемократична партія обвинувачує їх у зраді робітничому класові. Одначе, поразка ортодоксальних соціальдемократів на останніх виборах, коли було забалотіровано їх єдиного депутата в попереднім парламенті, Грейсона й коли не пройшов ні один з инших виставлених ними кандидатів, —ця поразка, очевидно, трохи вплинула на непримиримих. Правда, голова останнього з'їзду Гайндмен у своїй програмовій промові напався на робітничу партію за те, що вона вступає в згоду з лібералами. Але зараз після цеї бойової промови внесено було резолюцію, щоб між соціалістами всіх одтінків було встановлено приязні відносини, а особливо щоб такі відносини було встановлено з робітничими професійними організаціями. І цю резолюцію ухвалено більшістю 108 проти 43 голосів. Зазначимо, що засідання соціальдемократичного з'їзду відбулись у залі Вестгемської городської думи, Городський голова Вестгема привітав членів з'їзду дуже коректною промовою. „Хоча я й не поділяю ваших поглядів, — сказав голова до членів з'їзду, але я вас вітаю, як громадян, цілком вільних у виборі своїх переконань". Скінчив він свою промову бажанням повного успіху праці з'їзду.