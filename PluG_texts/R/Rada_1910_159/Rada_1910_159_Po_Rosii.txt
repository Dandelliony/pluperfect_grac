ПО РОСІЇ.
- Чутки про політичну амністію. Ходять чутки, що в звязку з майбутнім трьохсотліттям царювання Дома Романових треба сподіватися повної політичної амністії. Нею хочуть покінчити з наслідками революційних років. „Бирж. Въд." провірили ці чутки і запевняють, що вони не мають під собою ніяких підстав. В міністерстві юстіції нічого про амністію не знають. Така амністія, як би її хотіли провести, потребувала б великої підготовчої роботи. Тимчасом нічогісінько в цьому напрямкові ніхто ніде не робить. Особи, які стоять близько до міністра юстіції Щегловітова, запевняють, що і міністр рівно нічого не знає про те, що свято трьохсотліття хотять вшанувати широкою політичною амністією.

- В пензенській тюрмі. В московській газеті „Столичная Молва* надруковано листа Миколая Студенцова, в якому він описує порядки в пензенській тюрмі. В останні часи, каже він, катування й знущання над пензенськими політичними вязнями доводять їх до самогубства. Оце недавно розбив собі голову вязень А. Але надто знущається тюремне начальство над бувшим офіцером А. І. Студенцовим. Був час, коли його не випускали з карцера і держали в дуже поганих обставинах, не дивлячись на те, що він слабий на сухоти. Насамкінець він не міг витерпіти знущання і збожеволів. З клопотів родини, щоб зглянулися над бувшим офіцером і співробітником газет, не вийшло нічого. Заступник тюремного інспектора на прохання матері про це одповів: "як би в мене був такий син, я задушив би його своїми руками". А тюремний лікарь сказав таке: „Цього падлюку давно слідувало б розстріляти". І от хворий на сухоти і божевільний, Студенцов що досі сидить в тюрмі, а тюремна адміністрація ще знущається над вязнем. Його то переводять в пересильний одділ, заявляючи йому про висилку в Сібір, то знов садять в карцер, в якому він вже доволі висидів.
- Суслики пригодились. "Саратовскій Листокъ" зазначає цікавий поворот в відношенню до сусликів. Цього літа в новоузенському повіті появилися представники закордонної фірми і стали скуповувати шкурки сусликів і тхорів. Ціну давали добру: за суслика 8 коп. і за тхора 15 коп. Люде взялися бити звірків. Одна людина може вбити за день більше 100 сусликів. На новий заробіток кинулися всі: чоловіки, жінки, діти і старі. Багато залишили свої ниви, вважаючи, що на суликах більше зароблять. Тепер селяне навіть сперечаються за ті землі, де більше сусликів водиться. Один перед другим рвуть ті землі і накидають ціни на ті землі. На шкурки попит величезний. Шкурки ці одправляють в Париж. Говорять, що йдуть вони на жіночі вбори.
- Трус у тюрмі. Цими днями в московській губернській тюрмі помішник тюремного інспектора Старов зробив трус, В одиночних камерах найшли рукопис фракційного одчоту арештантської каси, якого передавали з камери в камеру. Потім найшли вірша революційного і рукописного сатиричного журнала, що видавали самі арештанти "Росинантъ" №2 Губернатор висловив догану начальникові тюрми та його помішникам. 
- Забавка. „Б. Ж." переказує, що в Кілії начальник міста, прапорщик Спісовський, забавляється собі тим що під час спеки по обіді викликає собі міську пожарну команду і примушує її обливати свій будинок. Пожарні під'їзжають до будинку і наповнивши машини, починають лити воду туди, куди покаже пальцем пан ОшсовськиЙ, який сидить на ґанку. Зразу мають подвірря, потім покрівлю і стіни будинку. Нарешті тротуар і вулицю біля хати. На цю дарову виставу сходиться дивитися сила людей. Часом, щоб потішити начальство, брандмейстер обливав водою кого-небудь з цікавих. Виллявши всю воду, пожарня їде до себе. Що то буде, каже газета, як в якийсь день після такої „праці" на пристава Спісовського, трапиться пожар, а в бочках пожарних не буде води? Що тоді робитимуть вони?
 