Наш порадник.
Праця. 
Запитує 3. М —с. Яке утримання за час відпустки сплачується робітникові, що бере здільну працю. 
Відповідь: Коли йде в чергову відпустку робітник, що отримує здільну оплату праці, то йому належить платня за час його відпустки в розмірі 1|24 його фактичного пересічного місячного заробітку за кожен день. Пересічний фактичний місячний заробіток визначається шляхом встановлення пересічного розміру по заробітку попередніх платіжних місяців. До зарплатні включаються —як основне утримання, так і инші вигляди оплати праці. Платня за зверхурочні роботи, одержана за попередні часи, включається в пересічний заробіток тільки по тих підприємствах, де робота носить систематичний характер і викликається власними умовами виробництва. 
Запитує П. С —к., чи мають право на винагороду не за рахунок платні за працю ті службовці сільради, що їх було перекинуто на працю до РВК. 
Відповідь: Коли цю працю не було зв'язано з перевищенням нормального робочого дня, то оплата робиться за їхньою ставкою. Коли ж праця переводилась у зверхурочний час, то, помимо платні, вони мають право на винагороду, як за зверхурочну роботу (арт. 60 зем. код.). 
Запитує Кирило Т—й. Чи може Народний суд відпускати свідків на обід. 
Відповідь: Суд має право відпустити свідків не тільки на короткий час, але й до другого дня, якщо по ходу судового слідства не передбачається допиту всіх свідків в один день.
Житло. 
Запитує М. Синеухова. По якій нормі оплачуэ житлову площу громадянка, що не досягла інвалідного віку, а проживає на утриманні сина. 
Відповідь: Є правило таке: коли громадяни не мають певного заробітку, безробітні й не отримують допомоги, то зарахований їх до тієї чи иншої категорії в справі оплати помешкань робиться домоуправлінням, на підставі —як наявних даних, так і даних, що їх здобуто шляхом обслідування соціяльного й майнового стану безробітніх. Всі питання, шо-до розміру мешкальної платні, розв'язуються домоуправліннями й лише на разі розходження мешканця з вирішенням домоуправління, передаються до Нарсуду. З'окрема —з особи, що перебуває на утриманні сина, кватирну платню можна визначити стосовно до категорії сина.
Колективізація. 
Запитує Л. Гопенко із Народич. З кого можна скласти колектив, щоб він провадив господарство, відповідно зі спільними інтересами. Чим відрізняється колектив від комуни. 
Відповідь: Колективи, або земельні громади, з товариським порядком землекористування, можуть складатись із числа таких осіб, які вже мають у свому користуванні земельні участки, або з числа таких, котрі землею ще не користуються. 
У першому разі — члени колектива складають всі свої земельні участки, або частину їх та утворюють один суцільний масив, найбільш придатний для сільськогосподарчого користання. В тім разі, коли особи, що складають колектив, ще землею не користуються, вони наділяються земельними органами землею. На разі входження до колективу членів комітету незаможніх селян, їх наділяється землею в порядкові арт. 6-го зем. код. в першу чергу. 
Сільсько-господарчий колектив відрізняється від комуни тим, що в колективі кожен член колективу має певне право на одержання прибутків з певної частини землі, у той час, як по комунах — наслідки праці всіх членів комуни становлють загальну власність цілої комуни і всіх її членів.
Різні. 
Запитує робітник Колесников з Романова. Чи може суд відмовити в відновленні терміну для оскарження вирішення, як-шо зазначено слушні причини. 
Відповідь: Визнати причини пропуску терміну за слушні — залежить цілковито від суду й треба гадати, що відмовлення в відновленні терміну має підстави. 
Запитує А. 3. Ш-рг, чи видається вихідну допомогу працьовникам по виборах.
Відповідь: Виборні робітники, коли їхня служба по виборній посаді припиняється через те, що минув час їхніх повноважень, вихідної допомоги не одержують. 
Запитує Я. Сищук з Ганнополя, чи припав виграш студенської лотереї на Ч.Ч. 47 і 50 в серії „Б“. 
Відповідь: За наведеними справками—не припав. 
Запитує Карпелюк з Троянова, чи припав виграш на Ч.Ч. 213581 І 213582 серія „А“ й 1512795 Серії „Б“.
