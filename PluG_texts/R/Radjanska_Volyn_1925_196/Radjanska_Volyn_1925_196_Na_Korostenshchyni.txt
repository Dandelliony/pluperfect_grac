На Коростенщині.
Протест проти вбивства робітників у Польщі. 
26-го серпня в Коростені відбувся величезний мітннг-протест робітників та селян проти вбивства польськими катами т. т. Гібнера, Рутковського та Кнієвського На мітинг прийшло кілька тисяч залізничників Коростенського вузла та селян околишніх сел. 
З червоними та чорними прапорами робітники та селяни пройшли по місту, посилаючи прокляття польським катам, що нещадно знищують найкращих представників польського пролетаріату. 
Робітники та селяни Коростенщини висловлюють своє співчуття польському робітництву з приводу нового звірства-розстрілу т. т. Гібнера. Киієвського та Рутковського.
Розтрата профспілкових грошей. 
Бухгалтер Коростенської філії спілки радторгслужбовців Котов розтратив коло 600 карбованців спілкових грошей та зник.
Справи переселення. 
Корестевський окрвиконком доручив окрземуправлінню розробити план переселення частини господарств Овруцького району на колонізаційний фонд України бо цей район дуже перенаселений.
Боротьба з пожежами. 
Збільшилась кількість сільських пожеж на Коростенщині, що виникають через підпали. Окрвиконком ухвалив прохати суд по найбільш великих справах про підпали перевести показові процеси на селі.
Відчиняють нові додаткові камери нарсудів. 
Окрвиконком ухвалив відчинити з нового бюджетового року постійні додаткові камери нарсудів в Малинському, Олевському, Овручському та Народичському районах.
Боротьба з марнотратством. 
Слідчими органами виявлено великі словживання членів правління Броницької гути (шкляного заводу). Бухгалтерські справи дуже заплутані Через те неможливо встановити розмірів розтрат. Правління тісно звязалось зі спекулянтами та збувало їм вироби зі знижкою 20 - 25 відс. Кооперації знижок не давали. Все правління притягнули до суду.
