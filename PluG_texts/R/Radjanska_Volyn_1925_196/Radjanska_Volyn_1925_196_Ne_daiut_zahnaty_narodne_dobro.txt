Не дають загнати народне добро.
До революції в нас було, так зване, Російське товариство пароплавства й торгівлі. 
Коли наша контр-революція тікала за-кордон, — подались геть і керовники цього товариства, забравши з собою всі пароплави, що їх удалось забрати. 
Здебільшого ці пароплави опинились у Франції. 
Останній час наш уряд почав рішучо вимагати у французького уряду, щоб нам повернули як військові кораблі, так і торговельні пароплави. 
Тоді керовники цього товариства почали спішно розпродувати пароплави, щоб принаймні заробити на цьому ділі. 
Така ганебна діяльність цих самозванців викликала велике обурення серед моряків торговельної флоти. 
Цими днями із Франції до Одеси приїхали колишній співробітник правління товариства Чехів та судовий механнк Чумаченко. Вони розповідають, що моряки вживають усіх заходів, щоб не дати розпродати решту пароплавів, що стоять у Марсельському порті. 
7-го жовтня французький суд має остаточно розвязати цю справу—чи буде повернено нам торговельну флоту.
