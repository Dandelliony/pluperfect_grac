Будуймо нашу газету
Наша газета „Радянська Волинь” з кожним днем має все більш читачів. Вона все більш наближається до селянства. Але ми поставили собі завдання добитись того, щоб наша газета була не тільки газетою для селянства, але й газетою самих селян. Треба, щоб усю, чи майже всю газету заповнювали сами селяни. Треба, щоб дописи селькорів заповнювали не тільки відділ „По селах Волини”, але також і всі инші відділи газети.
Лише тоді ми доб'ємось того, що „Радянська Волинь” матиме великий вплив та авторитет серед селянства цілої Волини, її любитимуть селяни, як справжню свою газету. 
Ми вже й зараз маємо в цій справі значні досягнення. Чимало селян постійно дописують до газети. 
Треба відзначити, що тепер селькори почали вже писати нам не тільки про хиби радянського будівництва, але й про досягнення. Це дуже важливо. 
Ще більш задовольняв нас те, що все частіш надходять дописи про досягнення селян у справі поліпшення сільського господарства. 
Було б дуже добре, щоб селяни на сторінках газети обмінювались своїм досвідом та досягненнями в справі кращого обробітку й засіву землі, писали про перевагу тієї чи иншої форми землекорнстання, про годування й догляд за худобою, про хмілярство, пасічництво та городництво, взагалі —про все, що стосується справи господарювання на селі. 
На жаль, заміток і дописів про цс надходить поки-що дуже мало. 
Так само мало пишуть селяни й про партію. А користь від такого писання була-б величезна. Партійні осередки й комітети по місцях мали-б змогу виправляти свої помилки й поліпшувати керовництво громадським життям села, як-що вони-б знали думку селянства що до цього. 
Окремі комуністи, що їх діяльність обговорювалася-б у газеті, знали-б, які вчинки їхні йдуть на користь селянства, а які лише дратують селян. Осередок знав-би, що йому треба зробити, щоб мати довір'я та авторитет у селянства.
Партія дуже багато робить для села. Отже, треба писати до газети, що думають про це селяни. А як проводять шефство над селом? Що дає місто селу? Чи дає воно селянам те, що потрібно? В чому село відчуває найбільшу недостачу? — Ось, про що треба писати. Та й багато ще є инших справ, що їх треба висвітлювати. 
Також дуже бажано, щоб селянство подавало свої думки про газету, — якою вона повинна бути, що треба в ній виправити, які зміни зробити. 
Наша газета повинна бути голосом селянства, що до нього прислухатимуться місцева партійна організація й Радянська влада. 
Крім того, обмінюючись своїм досвідом на сторінках газети, селяни цим допомагатимуть один одному будувати своє господарство. 
Сільський актив повинен приймати діяльну участь у газеті. Активіст повинен писати про все, що цікавить село. Він повинен поширювати коло читачів своєї газети. 
Учитель, як культурна сила на селі, повинен допомагати селянам передплачувати газету, читати її й розбиратись у ній. 
Селькори, учителі, селяни, — добийтесь того, щоб ваша газета стала необхідною для кожного селянина.


