До 20-ої річниці революції 1905-го року.
Комісія ВУЦВК'у в справі переведення свята 20-річчя революції 1905 року ухвалила пристосувати свято до 20 грудня—до дня, коли розпочавсь загальний страйк у Москві. 
Свято матиме широкий масовий характер. Треба, щоб у ньому взяли участь найширші верстви трудового населення міста та села. 
19-го грудня, по закінченню роботи на заводах та в установах, відбудуться загальні збори робітників та службовців. На зборах будуть інформаційні доповіді про 1905 рік, про його значіння в історії революційного руху. Відбудуться також спеціяльні широкі пленуми виконкомів, міськрад, партійних, професійних, громадських та червоноармійськнх організацій. 
20-го грудня по всіх клубах, театрах та червоних кутках буде влаштовано вечорі спогадів та врочисті вистави. 
Особливу увагу треба звернути на переведення свята на селі й висвітлювання настроїв селянства в 1905 році. Демонстрацій та походів не буде.
