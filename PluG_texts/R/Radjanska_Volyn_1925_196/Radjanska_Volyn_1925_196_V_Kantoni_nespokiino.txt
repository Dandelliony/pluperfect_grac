В Кантоні неспокійно.
Кілька днів тому було повідомлення, що в Кантоні (столиці південно-хінського уряду) невідомі люди забили комісара фінансів Кантонського уряду Ляо-Чжун-Кая. Небіжчик був член лівого крила партії Гоміндан, що бореть ся проти чужоземного гніту. 
Тепер одержані нові відомості, що юнаки військової школи Вампу, де вчиться революційна хінська молодь, зайняли Кантон. Вони заарештували там по-над 100 чиновників Кантонського уряду, обвинувачуючи їх у співучасти у вбивстві Ляо-Чжун-Кая. По місту йдуть повальні обшуки. В місті дуже неспокійно.

