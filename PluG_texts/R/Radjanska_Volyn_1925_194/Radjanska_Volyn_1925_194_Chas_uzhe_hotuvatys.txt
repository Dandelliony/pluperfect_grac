Час уже готуватись. Незабаром мають розпочатись перевибори сільрад. Вони є показчиком політичного зросту селян. На перевиборах комуністична партія й Радянська влада перевіряють, чи правильна їхня політика що-до села. Такий самий іспит складають місцеві партійні організації й радянські органи. На перевиборчих зборах сільради й райвиконкоми широко, перед усім селянством, відчитуються в своїй праці. Селяни виявляють хиби минулої діяльности сільрад, критикують їхню працю. Крім того, вони говорять про свої потреби, про те, що їх болить, і що треба зробити на-далі. Можна сказати, що день перевиборів —це день масової перевірки цілого низового радянського апарату. Особливо-ж важливим повинен бути цей день за настуної кампанії. Партія сказала, що треба за деяку ціну оживити працю сільрад. Для цього треба було, щоб регулярно працювали всі комісії, щоб керували селом не лише голова та секретар сільради, а всі члени сільради й всеньке селянство.Отже, на цих перевиборах виявиться, які сільради зуміли оживити свою працю, а які не зуміли. Це дасть можливість виявити, гарно чи пагано йшла робота. Крім того, обиратимуть новий склад сільради,— треба конче добитись, щоб туди входили середняки й бідняки, щоб було здійснено спілку поміж ними. Особливо значну ролю в передвиборчій кампанії повинні відограти комітети незаможніх селян. Про це пленум ЦКНС ухвалив відповідну постанову. Комнезамам треба підготуватись до перевиборів та притягнути до цієї справи всеньке незаможне селянство, з'ясувавши їм необхідність спілки з середняками. Цілий радянський та партійний апарати повинні активно готуватись до перевиборчої кампанії. Всі сільради й райвиконкоми вже зараз повинні взятись підготовляти свої справоздання (відчити). Це дуже відповідальна справа. Час уже починати готуватись до дня перевиборів рад.