Як у Фасівському районі справи „морозять".Р, на Радянській Волині такий собі Фасівський район. Район, як район. Є там і районний Виконавчий комітет, є також і міліція. Спокійнісінько там бюрократизм та тяганина процвітають, —як воно й слід кожному „порядному" районові. Ось і факти. У нашій газеті колись, ще в березні місяці цього року з'явився допис „Випили могорич". В селі Салах, за часів кампанії по справі наданий пільг селянам по сільгосподаткові, розпочалась ще одна кампанія... „бенкетів". Хто домагався знижки, — влаштував самогонні вечірки й на цих вечірках голова сільради до-схочу задовольнявся, а за це вдячний голова ставав до послуг- давав знижку. Допис надсилається Райвикові для розслідування. 23-го березня він уже в райміліції. Через 5 день начальник міліції шле папірця прокуророві про необхідність дізнатися в редакції про прізвище селькора. Прокуратура працює „швидко". Протягом цілого місяця (з 28 березня по 25 квітня) вона обмірковує відповідь. Врешті, 25-го квітня прокуратура спромоглася а відповідь такого змісту:- „Запитайте самі редакцію". Тепер черга прийшла „думати" для начрайміліції. Думав місяць, думав два, думав три. Врешті, 19 серпня гонить папірця в редакцію:-  „Повідомте прізвище селькора, бо не можна провадити слідства".          Таким чином, мудрі голови думали-гадали рівно... 5 місяців, мало не півроку, поки врешті редакція одержала запитання. Чи ж це не злочинна тяганина й бюрократизм? Але припустимо, що для розслідування цього допису справді потрібно було довідатись про прізвище селькора. То чи ж не краще було б самому начрайміліції поїхати до села Салів і там побалакати з селянами. Але?... Тепер послухайте другу історію, більш цікаву й занятну. Вже не в березні, а 17-го лютого року 1925 в „Радянській Волині" надруковано замітку дядька Охрима про „пана Морозова". У тому ж таки самому злополучному Фасівському районі, в районовому Виконавчому комітеті, є секретар Мороз-Морозів. Людина він „значна" не тому, що носить тужурку старого царського урядовця, з двома рядками блискучих гудзиків. Сама по собі тужурка холодом відвідувачів не обдає й не прізвище „Мороз" „морозить" відвідувачів, а сама особа Мороза- Морозова своїм поводженням. Він просто не відповідає на звернення до нього. От, скажемо, працьовник Робітземлісу Семенів аж 5 разів звертається до нього з одним і тим же запитанням, але... відповіди не чує. Мо же цей холодний Мороз зі своєю старою урядівською тужуркою зберіг і всі староурядівські завички... Як і слід, допис попадає до РВК'у й теж счиняє переполох.  Голова хвилюється: Що-ж це далі буде. Сьогодні секретаря пробрали, а взавтра можуть і мене. Мушу цьому запобігти. Подать сюди селькора. Ми йому пропищимо". Скликається президія РВК‘у в с. Кропівні 5 березня 1925 р. і виносить таке вирішення: ,,. ., запропонувати райміліції перевести в справі виявлення автора цеї замітки відповідним порядком слідство для притягнення умістившого замітку до відповідальности за наклеп" . . . Розважають селяни, не можуть взяти цього ніяк до-тяму: „перевести відповідним порядком слідство’’. Це для того, аби виявити селькора, до відповідальности притягти. Дозвольте, а де ж тут розслідування допису? Адже-ж тут легко його вчинити. Пів-року думати не треба. Викликати Семенова, що про нього в дописові мова, й запитати в нього, чи відповідав „секрета’’ пан Морозов на 5-тиразове запитання, чи ні. Й тоді буде ясно: чи-то селькора тягнути до відповідальности чи може самого Мороз-Морозова. Та не РВК'івцям це стямити. Вони міркують по свойому. А в наслідку йде папірець до Начрайміліції 28 березня 25 року такого змісту: До начміліції: Надсилаючи при цьому витяг з протоколу засідання РВК‘у з дня 5 березня 1925 р. за ч 7-38 і вирізку з часопису «Рад. Волини» під назвою ,,Пан Морозів’’. РВК пропонує вам перевести в цій справі слідство для виявлення автора цеї замітки та притягнення до відповідальности. І тута ж задоволено красується підпис Мороз-Морозова. Але через те, що «пан» Морозів взагалі працює, як це йому й личить «побюрократичному, по чиновницькі, то й відношення до міліції йде. . . лише через 23 дні (28 березня) Начміліції цілих 6 день б'ється, як риба об лід, аби дізнатись прізвища «злісного» селькора. Нічого не виходить. Тоді пише відношення до прокурора, аби той запитав у редакції прізвища селькора. Прокуратура на цей раз зрадила своїм звичаям і не через місяць, а через один місяць і двацять днів, повідомляє: ,,Вимагайте самі в редакції’’  Начрайміліції знов заметушився. Знов веде слідство. 5 місяців бідняка потіє, мучиться, а прізвища селькора дізнатись не може. Аж коли минуло 6 місяців і 17 днів до редакції надходить запитання про прізвище селькора з додатк--- листування аж на 5 сторінках. Ось що значить злчинити „пан--- Морозова!!! Ми гадаємо, що РСІ потрібно буде не 6 місяців, а тільки но 6 днів, аби розслідувати цю справу й винуватих у хабарах са--- гоном (як це було в с. Сала---, нечемному поводженні й брутальному ставленні до відвідувачів «пана» Мороз-Морозова, всіх бюрократів, та тих, що заводять тяганину, притягти до відповідальности. А для того, аби РВК і міліція Фасівська знов не потратили цілого півроку на справи виявлення злісного автора цього допису, підписуюсь повністю Остап Петренко