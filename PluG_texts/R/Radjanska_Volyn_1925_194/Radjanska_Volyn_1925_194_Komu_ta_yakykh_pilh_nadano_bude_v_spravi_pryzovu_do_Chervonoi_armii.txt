Кому та яких пільг надано буде в справі призову до Червоної армії.Центральний виконавчий комітет і Раднарком ухвалили постанову про пільги для призовних до військової служби. Встановлено 3 розряди пільг по семейно-майновому стану. Пільга 1-шого розряду —для працездатного члена сем'ї-одинака, коли ще є 3, або більш, непрацездатних членів сем'ї. Пільга 2-го розряду—коли е один, або два непрацездатних членів сем'ї, й, врешті, Пільга 3-го розряду —для працездатного члена сем'ї, коли в ній є ще другі працездатні, й при умові, що працею обох утримується 3 чи більш непрацездатних членів сем'ї. Правом на пільгу не користуються громадяни, позбавлені виборчих прав, громадяни, заслані в адміністративному порядкові, й особи, що скінчили ВУЗ'и, Робфаки, школи 2-го ступня та відповідні ним учбові заклади. Цим останнім пільги не надається тому що вони служать у Червоній армії лише один рік. Пільга першого розряду цілком звільняє від служби в постійному (кадровому) військові. Особи, що користуються пільгою 1-го розряду, відбувають військову службу по за військовим чином, або яко перемінники терчастин. Пільги 2-го й 3-го розряду звільняють від служби в постійних частинах лише тоді, коли наряд на військово-службовців повністю задовольняється непільговими. Постанови повітових, або відповідних їм призовних комісій про пільги можуть переглядатись губерськими комісіями по скаргах зацікавлених осіб. Вирішення губерських комісій є остаточними.