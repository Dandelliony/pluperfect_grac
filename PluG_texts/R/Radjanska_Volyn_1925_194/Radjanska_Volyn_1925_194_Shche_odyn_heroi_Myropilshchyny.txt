Ще один герой "Миропільщини".Хворобу, що нею слабував Миропільський РВК, занесено також і до инших інституцій району. Попала вона до Миропільської страхдільниці. Там орудував страхагент Вольський. Він спокійно робив зловживання, а губстраху про це було невідомо. Ліквідація пожеж та виплату селянам за різні збитки провадив мудро.   Більша половина нагороди, що належала тому чи иншому селянинові, залишалась у Вольського в кишені. Часто-густо практикував він прийом страхових внесків під свою розписку, не провадючн ці гроші по книгах. Різні „гербові збори" теж брав собі в кишеню. Довго селяни пам'ятатимуть Вольського, особливо ті, які одержували нагороду, або вкладали гроші „під розписку". Коли ревізія губстраху, що приїхала по вимозі теперішнього складу РВК'у, всі вищезгадані зловживання в Миропільській страховій дільниці виявила, страхагента Вольського ніби було «усунуто» з посади. Вийшло же, що його за енергійну „роботу" не „усунуто", а «пересунуто» до Житомірської дільниці. Коли прокуратура не знає про це, то треба їй нагадати, щоби Вольський вкупі з иншими „героями" Миропільщини одержав відповідну „посаду". Око.