ПО СІЛЬРАДАХ.Кепсько з такою сільрадою. Голова сільради с. Крошні, Левківського району, часто скликав збори селян о 2 годині в буденні дні. На збори приходять тільки куркулі, що мають наймитів, а незаможник не може прийти, бо в господарстві нема кого залишити. Бувають часто постанови не на користь незаможників. Крім того, в селі багато самогонщиків. Голова сільради їх не виявляє, бо сам любить випити. Ковтун.Чим можуть похвалитись. Голова сільради с. Купеч, Ушомірського району, вкупі з секретарем, під час занять співають, свистять і під їхній свист улаштовують танці. Приходить аматор по танцях — „Яшко“, який так вибиває закаблуками, що в повітрі здіймається курява. Ходаківський.Недбайлива сільрада. Славівська сільрада, Володарського району, не турбується про те, щоб дістати виконавчий лист на відібрання лишків у куркуля І. Кулика. Окрземсудкомісія давно вже розглянула справу й ухвалила лишки відібрати, а сільраді байдуже. Незаможник.Сторону куркулів держить. Земля, що відсуджена від куркулів кол. Солянки, Пищівського району, перебуває ніби в запасному фонді сільради, але куркулі засівають її, як свою. У теперішній час куркульня, не маючи змоги користуватись найманою працею, як це було раніш — добре обробити землі не може. Багато хліба пропадає на полі.  На таку господарку жалко дивитись. Сільрада цього не бачить, вона тільки збирає матеріяли на тих, що дописують до газети. Пастернак.„Засідання’’Пісчанської сільради. 16 серпня, після загальних зборів селян Голіївки, Черняхівського району, голова й секретар Пісчанської сільради пішли до члена сільради — Кравченка. Затуливши вікна, посідали за стіл. Президія сільради в повному складі. Засідання почалось... На порядку денному справа по боротьбі з самогоном... Нещадно нищила його президія, співаючи й галасуючи.  Пізно вночі пішли голова й секретар. Плентаючись додому, проміж себе говорили, що гарна річ служити в сільраді. Хоч голова КНС партієць і не хоче пити, про те ми непартійні, влада на селі- грошики одержуємо й по чарці випиваємо. Чумак. 