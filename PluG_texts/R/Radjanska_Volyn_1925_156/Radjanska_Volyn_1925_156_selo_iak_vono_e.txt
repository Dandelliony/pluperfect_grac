  Село, як воно є.  В.-Жеребки, Базалійського району.   Село наше—досить передове. Шкода тільки, що немає кому в ньому перед вести. Сільрада—в другому селі, Шмирках. Звідтіль голова заглядає до нас мало коли. А повноважний „безплатно" не хоче працювать. З райвику ніхто не загляне. Просили селяни, щоб райвиконком відчинив окрему сільраду. А їм сказали:   - у вас тільки 923 душі населення. Гоніть швидче на 1000, тоді відчинемо.   Провели землеустрій та вийшли на чотирьохпілля.  За це взяли нагороду в 500 карбованців. Цієї весни—отримали насінньової позики 800 пудів чеського ячменю та 120 пудів червоної конюшини. Землеустроєм усі задоволені.   Урожай—озимина середня. Ярина —не дуже гарна, бо довелось її сіяти на весняну оранку. Конюшина місцями загинула, а подекуди—зійшла на половину. На ту весну селяни спробують сіяти еспарцет, бо з ним „менше риску".   Є в районі постанова, щоб відчинити в нас спусковий пункт та прокатну станцію. Але, мабуть мало ще паперу списали, бо щось довго не відчиняють.   Кооператив  працює досить гарно. За малий час (п'ять місяців) зібрав 140 пайщиків, відчинили філію в с. Попівцях, де люди боялись відчинять кооператив, щоб їх не обдурили. Тепер товариство добре постачає селянам муку, крупу та инші річі споживання й має власних коштів до девятисот карбованців.   Пагано тільки ставляться до кооперативу вчителі: не хочуть своїм досвідом допомогти.   Хата-читальня — завмерла.   Немає коштів, щоб виписать газету. Чомусь про неї ніхто не дбає. Особливо втікають од неї демобілізовані червоноармійці, а найбільше—сам завідуючий. Він бо-ж голова культосвітньої комісії при сільраді.  3 великим зусиллям організувались комсомольці. Тепер у них праця зовсім зникла, й секретар од жалю кричить у церкві на крилосі з усієї сили:   - господи, по-о-ми-и-луй!!!   Організація комнезамська   працює однодушно. Вона вся з'являється на зібрання, й кричить коли йде розподіл лісу, або випас худоби. А коли цього немає, організація починає так само однодушно куняти й дрімає до того часу, коли треба знову кричати. Голова вирахував собі, щодо перевиборів ще де-який час зостався й спокійно спочиває.   Церква в Жеребках старенька, нікудишна.   Попик  автокефальний, особа дуже хитра, вміє добре брехати. Каже, що був помішником у „самого" Леніна, за царя в тюрмі сидів, матросом плавав з офіцерами на всіх кораблях, брав приступом Ленінград. Ця брехня йому помагає вимантачити зайву копійку та держатись у селі. А оце на-днях попик привіз на показ до села якогось митрополіта автокефального Василя. Та й не помилився, бо цей поміг йому виманити біля сотні курей на обід та по три снопи. Це вийшло біля трьох тисяч снопів.   Що треба?   Сільраді й комнезамові щиріше взятись до роботи. Райвиконкомові — частіше до села навідуватись. Там на нього вже давно виглядають.   Райагрономові — прочитати дві-три лекції по сільському господарству.   Вчителям —не переривати громадської роботи в селі, бо все, що переривається, прихопиться починати знову, а це —не добре.   А—к.  