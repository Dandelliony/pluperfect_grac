  Чого добивається Англія?  Зничтоження Радянського Союзу. Ось якою тільки й може бути відповідь на поставлене в заголовку статті запитання.   Шляхів до цього може бути два: шлях війни та шлях економічний.    Перший шлях Англія випробовувала протягом трьох років, підтримуючи всі білогвардійські армії, з'організовуючи йjyтворюючи їх.   Лорд Черчиль, як зараз відомо, з показів на суді Боріса Савінкова, розглядав білогвардійські армії, ніби „свої", — їхній фронт, як „свій" фронт.   Не спинявся тодішній ліберально-консервативний уряд Англії й перед висадкою свого власного війська, особливо в тих місцях, де „тхнуло" нафтою й де був зацікавлений англійський капітал (Кавка).   І лише тоді, коли ці спроби „безпосереднього діяння" розбились об непохитну волю до перемоги робітників і селян нашого Союзу, об їхній героїчний і самовідданий опір; лише тоді Ллойд-Джордж,— тодішній голова англійського уряду, відмовився від шляхів інтервенції.  А ще по де-якому недовгому часі він був примушений відмовитися від економічних шляхів, шляхів економічної блокади, ізоляції, що ними супроводжувалась, що з ними комбінувалась інтервенція. Ставку після того було зроблено на те, що ми не справимось з відновленням господарства на соціялістичних основах і будемо змушені здатись на ласку панів капіталістів.   Та коли й цю ставку було бито, на черзі знову станули старі шляхи, способи нашого знищення.   Але в тім то й справа, що коли й тоді вони були невдалими, то ще менше сподіванок на успіх вони мають зараз.   Часи зараз далеко не такі.  Виросли ми й в економічному, й у військовому, і в міжнародньому відношенню.   Виросла політична й класова самосвідомість робітничої класи по цілому світі й у першу голову —в самій Англії.   Зросла національна самосвідомість всіх колоніальних народів, у першу колію —по колоніях і півколоніях тієї ж Англії (Індія, Китай, Єгипет, Судан і инш.).   Остаточно дискредитували себе в очах трудящих мас нашого Союзу всі дрібно-буржуазні партії (меншовики, с.-р.)   Велико-Британська імперія за останній час тріщить по всіх швах: такі домініони (самоврядувальні колонії), як Австралія й Канада все більш та більш звязуються економічно зі Сполученими Штатами Північної Америки.   Індія, Єгипет, Судан,— кращі самоцвіти в англійській короні, — дедалі трудніш втримувати за цею короною.   У самій Англії зростає безробіття: промисловість, за винятком лише двох галузів: автомобільної й електротехнічної, —не виходить зі стану економічної (постійної) кризи.   Суперечності з „союзниками" (Сполуч. Штатами, Францією, Італією й Японією) зростають і множаться зо дня на день.   У таких умовах не дуже повоюєш: не до жиру, було б пиво.   Тоді залишається шлях економічний — перешкоджати нам відновлювати своє господарство.   Не давати позик й кредитів. На цей шлях Англія вже стала.   Гальмувати наш експорт (вивіз); инакше кажучи—заподіяти таке щоб ніхто в нас не купував —ні хліба, ні льону, ні инших яких сільсько-господ. продуктів, що їх ми здебільшого вивозили, і в такий спосіб підірвати селянське господарство нашого Союзу, основу всього його господарства.   Особливо в цьому році, коли в нас гарний урожай.   Правда, це викличе подорожчання життя в самій Англії, збільшить безробіття, бо ми тоді перестанемо купувати в Англії.   Але що з того: від цього терпітимуть лише робітники.   І не це, звичайно, може стримати панів англійських лордів.   Справа в тому, що така політика, аби стати дійсною, повинна бути погодженою: відмовитися від стосунків з нами повинні відразу всі, або хочай-би головні капіталістичні держави.   Инакше: не буде купувати Англія — купить Італія, або Франція, або Німеччина.   А з сьогоднішніх телеграм видно що тут то й є заковика й пани консерватори йдуть на поп'ятну.   Не дурно в цій кампанії проти нас найбільш обачні з них. — Болдвін і Чемберлен — наче-б то „втримувалися".   Але все ж таки заспокоюватись нам поки що не слід.   Спроби натиснути на нас ще будуть: не сьогодні так узавтра.   До цього ми завжди мусимо бути напоготові.  