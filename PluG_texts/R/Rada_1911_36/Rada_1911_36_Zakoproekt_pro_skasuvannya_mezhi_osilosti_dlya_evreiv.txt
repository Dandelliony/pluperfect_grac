Законопроект про скасування межі осілости для Євреів.
Державна Дума законопрект про скасування межі осілосте передала на обміркування в комісію, і невідомо ще, як та комісія поставиться до нього. А законопроект цей треба як найскоріше вирішити, бо він має величезне значіння не тільки для євреїв. Як відомо, тепер закон „о правѣ жительства" дозволяє євреям жити, окрім губерній Царства Польського, ще у 15 губерніях західної і південно-західної Росії. Але і у цих губерніях євреї мають право, на підставі закона 3-го мая 1882 р., жити тільки у містечках і городах, і їм цілком заборонено селитися на селах. Поза межею осілости мають право жительства тільки невеличкі групи євреїв, себ-то ті, що скінчили вищу школу у Росії, купці 1-ої гільдії, які приписані до городів поза „чертою“, ремісники, які займаються своїм ремеством. Але і для цих, дуже нечислених груп, є ще багато обмежень і всяких пояснені в, які дуже обмежують їх. Наслідком цього законодавства є те, що євреї дуже нерівномірно розділені по Росії. Так по перепису 1897 р. євреїв усього було в Росії 5,189,401, з яких тільки 314,765 жили поза межою осілости. Оці штучні заборони дуже шкодливо відбились на матеріяльному і духовному становищу євреїв, викликали страшенні злидні і бідність єврейської маси, яка мусить купчитись по містечках і городах, де не може знайти для себе заробітку і через те тікає у далеку Америку шукати кращої долі. Не треба й доводити, що обмеження права вільно вибірати собі місце для життя, є одно з найбільш несправедливих, тяжких які б можна було б придумати. Воно не тільки нівечить, життя єврейського народу, але не приносить також користи і для людноноси, серед якої євреї живуть, бо утворює серед неї голодних, безправних людей, поставлених у неможливі обставини життя. Разом з тим ця політика обмежень, яка перешкоджає євреям розселитися по всій Росії, шкодить і людності, поза межою осілости, бо позбавлює її енергійних людей, що були б корисними для розвитку торгу і промисловости і і взагалі продуктивних сил. Оці всі заборони, які є не що инше, як остатки старого державного ладу, повинні бути назавжди скасовані. Для нас, українців, як ми згадаємо, що величезна більшість євреїв мешкав на території України, що всі тяжкі обставини життя єврейської маси, які дуже шкодливо відбиваються на її розвитку, мають вплив і на життя нашого народу, скасування межі осілости повинно мати особливе значіння. Через те ми бажаємо, щоб цей законопроект, як найшвидче перейшов у життя. 