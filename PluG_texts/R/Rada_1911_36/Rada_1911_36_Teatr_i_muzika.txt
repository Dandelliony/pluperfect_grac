Театр і музика.
Театр М. К. Садовського. Сьогодня в українському театрі йде останній раз „Брехня" В. Винниченка, Весь чистий прибуток піде на пам'ятник Т. Шевченкові у Київі. Завтра в бенефіс артиста і адміністратора труппи —д. Ковалевського виставлено буде пьєсу Карпенка-Карого „Прислужники". Труппа д. Садовського лишається у Київі до першої неділі посту, а з другої розпочинає свої вистави в Петербурзі в театрі „Пассаж". Бенефіс М. й. Садовського. В пятницю, 18 февраля, в бенефіс М. К. Садовського піде в українському театр —„Ревизор“. В театрі „Соловцовъ* сьогодня прощальний бенефіс артиста Рудницького. Йде „Ивановъ" Чехова з бенефіціянтом в заглавній ролі. Городський таатр. Сьогодня, 15 февраля, відбудеться бенефіс капельмейстера Л. П. Штейнберга. Виставлено буде в третій раз оперу „Долина", над музичною частиною якої д. Штейнберг так багато і з таким успіхом потрудився.