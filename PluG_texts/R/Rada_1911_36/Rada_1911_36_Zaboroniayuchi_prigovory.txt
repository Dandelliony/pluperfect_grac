
Забороняючі приговори.
На черзі стаття 6, яка дає право сельським, станичним, аульним, гминним сходам і городським думам складати забороняючі приговори про продаж напитків в своїх районах. Товариш міністра Новіцький радить виключити із статті про городські думи. Кропотов обороняє поправку трудовиків, щоб забороняючі приговори поширити на землі приватних володільців, які увіходять в райони показаних в статті громад, а також про те, щоб право складати приговори було надане волосним громадам і міщанським зібранням. Предкальн вимагає, щоб в прибалтійських губерніях право складання забороняючих приговорів волосні сходи мали змогу поширювати на мизні землі. Карякін заявляє, що коли товариш міністра, зауважуючти проти городських дум, боїться зменшення прибутків од казенного продажу напитків то ця осторога цілком зайва: гроші які збережуть люде, попадуть в той самий гаманець міністерства фінансів, в формі акцизу на цукор, чай і инші корисні речі. Єп. Митрофан, вважаючи право забороняючих приговорів найліпшим знаряддям в боротьбі з піяцтвом, стоїть за поширення цього права на городські самоврядування. Мейєндорф висловлєюеться проти обмеження прав приватних володільців на одкриття на своїх землях продажу напитків. Челишов нагадує, що наближається ювилей визволення селян од кріпацтва і радить одзначити його визволенням народу од піяцтва, котре можна вважати за лихо більше, ніж кріпосне право. Балотіровкою одкидають поправки товариша міністра і Мейєндорфа. Стаття 6 приймається в поправкою трудового гуртка і Кропотова; статті 7—12 приймаються з дрібними поправками. Статтю 13 приймають в редакції спеціальної комісії з поправкою Челишова в такій редакції: „на сельських сходах, коли буде там обговорюватися питання про заборону продажу напатків, разом з мужчинами мають брати участь з правом рішаючого голоса і повнолітні жінки". Боронячи свої поправки, Челишов заявляє, що вважає себе щасливим виступити в третій Думі в оборону жінок, особливо в такому питанні, як оздоровлення сем'ї. Далі засідання було в понеділок'

