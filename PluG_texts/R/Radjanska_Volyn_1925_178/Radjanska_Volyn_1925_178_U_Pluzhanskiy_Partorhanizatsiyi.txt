Плужанська районова партійна організація складається з 5 осередків: 4 селянських і I—радянський. Загальні збори регулярно й систематично, за планом переводились у Плужанському, Кунівському й М'якотинському осередках: в перших двох були навіть і позачергові збори. Кепсько стоїть справа з загальними зборами в Борисівському й Слобідському осередках, дарма, що їхні члени живуть в одному селі. Зв'язок з непартійним селянством найкраще держить М'якотинський осередок, майже не має зв'язку з непартійним селянством Слобідський осередок, Борисівський осередок, хочай вважається за осередок при комуні, але живе якось відокремлено:" на загальних зборах, крім членів комуни, нікого з місцевого селянства не можна побачити. Що-до внутрі-осередкової праці, то тут де-що з своїх завдань осередки усвідомили собі, із розглянутих осередками питань 70-відс. були партійного характеру, а відсотків 13 — сільсько-господарчого й кооперативного. Треба зазначити, що в Слобідському й Борисівському осередках більшість питань розв'язується лише формально: „прийняти до відома", „взяти участь всім членам осередку” й т. и., а пророблення зазначених питань нема й не можна розібрати, чи виконано ухвалену постанову осередку, чи ні. Гасло „обличчям до села" осередком засвоєно, але певного уявлення про це члени осередків не мають. Борисівський та Слобідський осередки, не усвідомивши як слід цього гасла, блукають. Тут помічаються такі ухили: де-які партійці намагаються підроблюватись під „дядька-, гадаючи, що це вже й є „обличчям до села". Делегатські зібрання жіноцтва провадяться регулярно лише в м. Куневі —раз на місяць. Втягнено до партії 7 жінок-делегаток. Райорганізація ЛКСМУ — цілком селянська (91 відс.) і зріст її відбувається за рахунок селянства. Організація звернула увагу на зріст за рахунок дівчат та нацменшостів (поляків, німців, чехів). Зусилено працю партизації організації на селі. Які ж загальні висновки, — легко зробити з ознайомлення з роботою Плужанеької парторганізації. По-перше: —ранпаркомові необхідно звернути особливу увагу на Борисівський осередок, прикріпивши до нього для праці одною члена бюра райпаркому. По-друге: —сільосередкам треба звернути увагу на виявлення активу села. Далі треба взяти певний курс на зменшення командування, добиваючись правильного партійного впливу на селі. Для поповнення організації селянами від плугу треба переглянути комсомольців, селян і актив, а також всіх,хто має право на перевід, — перевести до лав партії. Райпаркомові треба нарешті добитись того, аби сільські осередки допомагали селу в його практичному житті. Для цього вони мусять добирати порядок денний своїх зборів, цілком пристосований до вимог і запитів села. Г.
