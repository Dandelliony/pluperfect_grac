Жнивуємо. По всьому Радянському Союзу йде тепер польова праця. Збираємо новий урожай. По де-куди жнивам шкодить сльота. А наприкінці минулого місяця дощ не дав завчасу зібрати озимину й ярину на Північному Кавказі та в чорноземній смузі. Але ж пагана погода все-ж таки не може пошкодити гарному врожаю цього року. Проте, було-б в нашому сільському господарстві більше машин — швидче б урожай зібрали. А для цього селянська праця повинна стати більш колективною. Влада готує насіння для засіву. Без допомоги громади, Радянської держави, селянинові тяжко по де-куди підготовитись до осінньої сівби. От державні органи тепер заготовлюють насіння для селянства різних районів. Усього буде заготовлено 12 з половиною мілійонів пудів. Щоб приставити насіння куди треба, до початку засіву, центральна влада вживає всіх заходів. Для села буде крам. Допомагаючи селянству скористати теперішній врожай та засіяти землю, держава також дбає, щоб забезпечити село промисловим крамом. Закордоном Радянський Союз тепер купує багато краму. Більш половини цього краму ніде на село через кооперацію. Буде дано,на село також досить цукру. На той рік працюватиме ще нових 26 цукроварень, крім 125, що тепер працюють. Досить буде на селянському ринкові й гасу та колесної мазі. Треба, щоб кооперація просунула крам на село. Крам у селянства буде тоді, коли сільсько-господарська кооперація як слід заходиться коло справи. От Народній Комісаріят Торгівлі та Центроепілка недавно дали розпорядження всім місцевим кооперативам, щоб вони подбали заготовити найважливіший для селянства крам, як-от: гас, сіль, сірники, цукор та инш. Цього краму в нашій країні є досить. Не може бути так, щоб селянин у свойому сільському кооперативі не знаходив його. От-же кооперативним спілкам потрібно подбати, щоб краму в сільських споживчих товариствах було досить. Такий наказ Радянської влади. Сільсько-господарська кооперація повинна сама слідкувати, щоб цей наказ виконали, і скаржитись прокуратурі, коли торговопромислові органи будуть недбайливі. Наш торг з закордоном росте. За ці 9 місяців ми вивезли за кордон краму на 354 мілійони карбованців. А за весь минулий рік ми вивезли тільки на 195 мілійонів карбованців краму. Виходить, тільки за цих 9 місяців ми вивезли краму на 80 відсотків більше. Ввезли-ж за цей час до себе краму вдвічі більше, як уторік. Уторік ввезли на 249 мілійонів, а у цьому році—на 499 мілійонів карбованців. Треба швидче вивозити хліб закордон. Тепер закордоном добра ціна на хліб. Але ж ціна може зменшитись, як до світового ринку почнуть підвозити хліб з південних країн. Ці райони збирають хліб на декілька місяців пізніше од нас. Нашому селянству корисно, щоб як найшвидче продати хліб закордон. Хліба у нас на ринкові багато й вже ціна на його почала зменшуватись. ІЦоб не дати їй ще більш впасти, треба допомогти державним торговельним органам та кооперації заготовити як найбільше хліба. Коли частину цього хліба вивезуть закордон, то в самому нашому Союзові ціна на хліб не буде знижуватись. А за вивезений хліб ми зможемо купити крам, потрібний для селянина. С. Губерман.
