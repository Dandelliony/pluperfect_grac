Галичина. 
,,Товариство української ремісничої молоді імени Тараса Шевченка".
 Саме в ювилейний день Шевченка став право сильним статут нового товариства під назвою ,,Товариство української ремісничої молоді імені Тараса Шевченка”. Це товариство має ширити просвіту і чесноту серед української ремісничої молоді, дбати про поправку економичних стосунків серед неї, та опікуватися українським ремісничими учениками. Першим прилюдним виступом товариства має бути самостійне святкувані ювилею Тараса Шевченка. Комітет упорядчиків робить вже в цім напрямі пильні заходи.
Для чого не обійдеться без дісонансу? Ученики обох українських гімназій у Львові (головної гімназії і філії) забажали прилучитися до загального Шевченкового свята по цілій Україні і тому вислали депутацію до дір. Кокорудза і дір. Громницького, щоб звільнили на цей день молодь від науки. Та дірекції відмовились рішучо дати дозвіл, хоч по статуту мали на це повне право. Тоді ученики головної гімназії, відбувши першу годину, вийшли з шкільних заль і пішли до філії (в „Народнім Домі"), та сполучившися з учениками філії, зійшлись на нараду, на котрій порішено вислати привітні телеграми до Москви і Петербурга. Після цього подалися під дім „Просвіти” і відспівавши тут народні гімни, спокійно розійшлися. Чим скінчиться цей порив молодого ентузіазму, трудно сказати.
 Відбитка погруддя Тараса Шевченка. „Товариство вакаційних осель“ у Львові видало за дозволом ювилейного комітету своїм накладом переписні листки з відбіткою бюсту Шевченка роботи різбяря Ґодебського з Парижу. Сам бюст переховується в приватнім помешканню радника Ал. Барвінського, а „Наук. "тов. ім. Т. Шевченка" робить, досі безуспішні, заходи перевести бюст до свого музею.
