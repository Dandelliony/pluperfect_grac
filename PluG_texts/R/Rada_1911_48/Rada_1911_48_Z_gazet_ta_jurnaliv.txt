З газет та журналів.
Серед прихильних статей, якими місцева російська преса (за винятком, розуміється, ,,Кіев-на“) відзначила 50-ті роковини смерти т. г. Шевченка, дісонансом пролунала стаття С. Померанцева ,,О Шевченкѣ“, уміщена в газеті «Кіевская Почта“. Трудно зразу зрозуміти, що саме хоче сказати автор своєю статтею — до того вона туманна, неясна й не послідовна. Але, вчитавшись добре, починаеш розуміти, що мета автора — посрамити сучасний український рух „къ вящшему прославленію" Шевченка, або, кажучи инакше, — прославити Шевченка ціною посрамлення українства. Автор гадає, що в Шевченкові боролись дві душі: одна загальнолюдська й друга — місцева, національна. Перша підносила його вгору й ставила нарівні з такими світовими геніями, як Міцкевич, Пушкін і Лєрмонтов, друга — тягнула його додолу й рівняла до вузько-місцевих поетів, як словінський Прешірн і провансальський Містраль.
Ваагалі, д. Померанцев не благоволить до націоналізму й, з'осібна, до сучасного українства. На його думку, "теперешніе поэты Малороссіи пишуть такъ, что ихъ не могутъ ужъ понять люди имъ чуждые". У другім місці, назвавши українську мову ,,малорусскимъ діалектомъ“, він каже: „Терминъ - „малорусскій" теперь почему то считается неприличнымъ и я не знаю, почему“. Було б річчю цілком безнадійною доводита д. Померанцеву, що сила Шевченка —  як раз в його націоналізмі, що він, як Автей, черпав своє натхнення тільки в своїм народі й як Антей, ставав безсилим, коли відривався від національного грунту. Так саме було б марною працею переконувати д. Померанцева, що кожний народ має право зватись так, як це йому найбільше подобається, й що неделікатно навязувати кому б то не було немилу назву. Хто не зрозумів цих елементарних істин досі, той, мабуть, не зрозуміє їх ніколи.
Досадно тільки, що цей дісонанс пролунав у такий день і з сторінок такої газети, яка загалом, очевидно, ставиться прихильно до українства: принаймні, статті д.д. Ірського, Observator'а й Каяловича, уміщені в тім самім числі, де й стаття д. Померанцева, дають право так думати. Зостається тільки висловити спочуття редакції „Кіев. Почти“ з приводу цього досадного недогляду.