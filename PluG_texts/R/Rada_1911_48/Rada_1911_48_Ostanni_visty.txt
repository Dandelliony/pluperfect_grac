Останні вісти
Шевченківське свято.
ПЕРЕЯСЛАВ. Місцеві священики одмовились через „незалежні обставини “ правити панахиду по Т. Шевченкові, чим місцеве громадянство незвичайно було здивоване. (Власн кор).
 НИКОЛЬСЬК-УСУРШСЬК. В день 30-ліття смерти великого Кобзаря України в соборі, при повному хорі півчих, одслужено було панахиду.  ( Власн . кор.).
 ТАШКЕНТ. 27 лютого в соборі одправлено панахиду по Т. Шевченкові. Увечері одбулося народне читання. 5 марта — великий концертний вечір, присвячений нам'яти поета. Вечір влаштовує т-во імени Пушкіна. На чолі українці: інженер Чубенко, адвокат Опоков. Беруть участь українські артисти Ванченко-Писанецький, Віламова, Гловацькі, Полтавка та инші. (Власн. кор.).
 АЗОВ. На останнім сході пішківське сельське обчество приговором постановило збудувать нову школу імени Т. Г. Шевченка з допомогою місцевого взаємно-позичкового товариства, яке на цю справу визначило дать з своїх коштів 400 карб, з умовою, що школа буде присвячена нам'яти українського поета. Окрім того, теж таки саме товариство в пам'ять п'ятидесятиріччя з дня смерти славетного поета постановило відкрить у себе книгозбірню з читальнею його імени, а в день смерти поета одправило у своєму помешканні панахиду. (Власн. кор.).
 МИКОЛАЇВ. Городська дума в пам'ять 50-роковин смерти Т. Г. Шевченка постановила одкрити початкову городську школу імени Т. Г. Шевченка. Місцева „Трудовая Газета” 26 февраля умістила два вірші і дві чималих статті „ДѢдъ украинской пѢсни” та „Мьсли нѢкоторыхъ писателей о ШевченкѢ", присвячених 50-роковинам з дня смерти Кобзаря. (Власн кор.). 
ДУБНІ. Одправлено в соборній церкві панахиду по Тарасові Шевченкові. Панахида відбулася хоч і з дозволу місцевої адміністрації, але оповісток про неї друкувать не дозволено. 
В м-ку Лукомні, лубенського повіту, в неділю, 27 февраля, теж одправлено панахиду в місцевій церкві по Кобзареві України. (Власн. кор.).

