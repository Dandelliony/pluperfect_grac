Всякі звістки.
ПЕТЕРБУРГ. Відомий „авіатор" Татарінов починає видавати двохкопійчану газету. 
В Калузі одкрився археологичний інститут.
В Катеринославі поліція арештувавала якогось Радіша, що збував фальшиві гроші. У його витрушено 57 двадцятип'ятирублевих кредіток.
 ПЕТЕРБУРГ. З музея Імператора Олександра ІІІ десь поділися три ескізи.
 В Маріїнському театрі зроблено пробу голосів, з 104 співаків тільки в трьох гарний голос.
 „Пет. Листокъ" пише, що державне коннозаводетво робить спроби лічити коней препаратом 606
. „РѢчъ” повідомляють з Кишиньова: конфісковано газету „Друга", що в статьї, набраній афишним шрифтом, протестувала проти арешту редактора. 
З Смоленська: штраф, наложений на редактора „ДнѢпровской Зари", покрило місцево громадянство. 
МОСКВА. Вечір, присвячений пам'яти 19 февраля, в жіночому клубі через незалежні обставини не одбувся. 
Особам, що скінчили вищі жіночі курси, міністр народньої освіти дозволив держати при університеті державні іспити. 
З Курська „Рус. ВѢд.“ повідомляють: на редактора союзницької газети „Курская Быль” наложено 100 рублів штрафу, за вірш Пурішкевича, надрукований в газеті.
 ,,Рус. Сл.” сповіщають з Євпаторії: колишній городський голова Дуван заявив думі, що крім 5000 карб , пожертвуваних раніш, пожертвує ще 16,500 на одкриття бібліотеки на спомин про 19 февраля. Серед публіки на бібліотеку зібрано 1,500 карб.
 З Ковно: Випущено з тюрьми члена 2-ї Думи Гудовича, який одсидів рік.
 З Рязані: Губернатор приговорив на три місяці під арешт члена повітової земської управи Слівкова за грубу одповідь поліцмейстерові.

