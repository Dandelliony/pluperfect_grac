Лист з Відня.
„Прихильність“ намістниш Бобжинського до українців.—Як австрійські і тульські власти „переслідують“ москвофілів? 
    Польська преса, особливо вшехпольська,старається теперішньому намісникові Галичини Бобжинському при кождій нагоді зробити рекламу „українофіла“, чоловіка, прихильного українському національному рухові. Голосячи про „українофільство“ Бобжиесьеого, вшехпольська преса має на увазі дві ціли: 1) здіскредітувати його в очах польського шовіністичного загалу і висадити з його становища, щоб таким чином звести свої партійні рахунки з краківською групою консерватистів; 2) вмовити українців, що Бобжинський справді їм прихильний і приспати їх увагу на те, що робиться за-для укріплення їх панування над ними. 
    Вшехполяки воліли б бачити на становищі намістника когось зі східно-галицької шляхти, яка на точці україножерства зовсім годиться з вшехполяками. І тому вони на кожнім ступні закидають Бобжинському „українофільство“, а вшехпольська академична молодіж в декабрі 1908 р. напала навіть на Бобжинського в університетськім будинку і обкидала його гнилими яйцями за те, що він ніби-то в університетській справі зраджує польський стан володіння на користь українців. 
    Але це зовсім не значить, що Бобжинський такий, як його представляють вшехполяки. Він, як і ціла краківська група консерватистів, ріжниться від вшехполяків і східно-галицької польської шляхти тільки тактикою. Коли вшехполяки і східно-галицька шляхта голосять, що українців треба винищити, Бобжинський і його група думають, що ліпше буде українців приманювати солодкими словами і нищити їх тайно , по-за їх плечима. 
    Найліпшим доказом цього являється тактика Бобжинського у відомій справі державної запомоги підпірання годівлі худоби. 
    Як відомо, у цій справі між польським колом і галицько-українським клубом наступила угода, яку приняло також правительство, що ті субвенції повинні бути розділені міжпольські й українські хліборобські товариства на основі національного стану худоби. Відомо далі, що хоч вшехполяк Гломбінський є голова польського кола, то вшехполяки перші виступили проти тої угоди, укладаючи плани, як би її обійти. 
    Не те намістник Бобжинський і його група. Орган тої групи, „Czas“, що правда, виступив проти тої угоди, але став на тім, що тепер таки треба буде її додержати. Так само намістнак Бобжинський заявив у сеймовій комісії краевого господарства, що правительство додержить угоди. А в дійсности? В міністерстві рільництва один голова секції, німець, сказав українським послам довірочао, що власне намісник Бобжинський робить усе можливе , щоб українські господарські товариства з тих субвенцій нічого не дістали! 
    Ось так виглядає в дійсности „прихильність“ Бобжинського до українців. Є це „прихильність“ напастника, який зустрічає вас солоденьким усміхом, а за плечима ховає на вас здоровенну ломаку. 
    Як буде роз'язано справу допомоги, це не знати. Але коли українським господарським товариствам нічого з неї не дістанеться і вся вона піде в польські руки, то це буде в першій мірі заслуга „прихильного до українців“ намістника Бобжинського.

    Та не тільки поляки роблять Бобжинському рекламу „українофіла“. Також галицькі москвофіли, а за ними й російські обрусителі, репетують на все горло, що Бобжинський і вза галі всі польські власті в краю підпірають українців і страшенно переслідують „русскихъ“. Скільки в тім репетуванні правди, про це вже нераз було писано в „Раді“. А ось найновіший факт. 
    Недавно опорожнилося при окружнім суді в Станиславові місце віцепрезідента, яке все обсаджувано судовиком української народности,— очевидно таким, який найліпше подобався полякам. І кого настановлено тепер на те місце? З-поміж десятка кандидатів української народности обрано москвофільського сеймового посла, д-ра Богдана Криницького. 
    Цей „русскій“—чистокровний тип каріериста. Хоч сам попович і жонатий з попівною, дочкою визначного москвофільського священика о. Івана Литвиновича крилошанина єпископської капітули в Станиславові, весь вік був „gente Ruthenus, natione Polonus“, знаючи, що це в службі ще вигідніше, ніж бути чистокровним поляком. Бо коли між поляками кандидатів на вищі службові місця є багато, то такий „gente Ruthenus, natione Polonus“ все має надії дістати якесь визначне місце, щоб потім поляки могли хвалитися, які вони справедливі до українців. 
   І досі не забув я цього характерного факту: підчас науки в гімназії був я деякий час у москвофільській бурсі св. Николая в Станиславові. Тесть Криницького, о. Литвинович, голова чи член комітету, який займався бурсою, займав кватирю таки в бурсацькім будинку, а в тій кватирі жив також д-р Кришщький. (До речі: це показує, кому служать москвофільські бурси: чи бідним бурсакам, чи також ріжним москвофільським діячам і їх рідні!). Маленький, кількалітній синок д-ра Криницького, часом вибігав бавитися до молодших бурсаків, при чім все говорив з ними попольському. А коли я раз запитав його, чому не говорить по-українському, хлопья відповіло: „Po rusku mowi tylko chlop!“ В таких поняттях виховує д-р Криницький свого синка! 
    Покійний намістник Потоцький, заключаючи політичний союз з москвофілами, хотів очевидно мати між ними як найбільше своїх людей. Тоді впало його око також на д-ра Криницького, 3 наказу Потоцького Криницький з „gente Ruthenus, natione Polonus“ став „gente Ruthenus, natione Polonus“, виступив як кандидат москвофільської партії в богородчанськім повіті і з ласки уряду став сеймовим послом. Потоцький наготовив для нього місце члена Краевого Виділу, але тимчасом його спіткала трагична смерть і Криницький остався без награди за свою вірну службу. 
    Аж тепер назначено його віцепрезидентом окружного суду в Станиславові. 
    А які польські власти ласкаві для своїх москвофільських прислужників, це видно найліпше з цього: польські власти так уже привчили австрійських міністрів, що ті за найбільший гріх чиновника української народности вважають участь у політичному життю. Отже щоб як найліпше зарекомендувати Криницького на назване місце, презідія висшого краевого суду у Львові представила його в міністерстві судівництва , що вів власне тому найвідповідніший кандидат, бо ціле життя держався здалека від усякої політики. 
    Таким чином презідія не завагалася сказати на користь свого москвофільського протеже неправди. Адже Криницький кандидував як кандидат москвофільської партії до сейма; опісля по виборах, разом з усіми иншими москвофільськими послами підписав відомий маніфест „Къ Галиц кой Гуси“, який домагається, щоб у Галичині всі права, належні мові українського народу, мала російська мова; в кінці в сеймі він і досі є членом „Русскаго Клуба", А одначе президент висшого краевого суду у Львові Тхоржніцький, під якого правлінням східно-галицький суд стає що-раз більше польсько-шовіністичною інституцією, позволив собі представити Криницького як чоловіка, що ніколи не брав ніякої участи в політиці. 
   І так москвофільський сеймовий посол став віцепрезідентом-окружного суду в Станиславові, що дасть полякам привід знов хвалитися, які вони справедливі супроти українського народу. А галицькі москвофіли і російські обрусителі—ті далі будуть ршетувати, на які тяжкі переслідування виставлені „русскіе" в Галичині... 
                                                     М. М.