Скрутне становище.
Повітовим землеустроїтельним комісіям наказано, щоб вони цього року не випускали зовсім на переселення тих селян, що мають для цього грошей готівкою менш 400 карб., бо до цього часу доволі часто траплялось так, що селяне рушають з дому на переселення в далекий край з дуже малими коштами, яких не вистачав навіть на те, щоб доїхати з своїм семейетвом до призначеного місця. Наказ, можна сказати, має ніби-то й справді доволі гарну мету—попередження того селянства, що останніми часами великою хвилею суне з теплого, насиженого, рідного місця в далекі краї шукати собі десь кращої долі та так дуже потрібної для його землі. Але треба зауважити, що його видано дуже невчасно для переселенців і через цю невчасність сила селянства опинилася і тут дома в дуже скрутному становищі, замісць того, щоб уникнути його. Видано наказ як-раз уже тоді, як усі селяне, що мають переселятися цього року, вже зовсім приготувалися до переселення, спродавши усе до щенту, що тільки мали: земельку, як що вона у кого була, огородець чи хатину, худобчину та й усе „зайве“ в подоріж збіжжя і ждуть тільки того часу, щоб добути потрібні їм свідоцтва на проїзд в землеустроїтельних комісій і рушати з дому, а тут тобі зовсім новий і несподіваний „закон“.
    В якому ж становищі опинилися тепер переселенці? Тім, в кого назбіралося готівкою 400 карб., добре. А що ж мають робити ті, в кого цих 400 карб. немає? Дома усе спродане і, звичайно, за безцінь, бо в таких випадках селянам завше доводиться спродувати тільки за безцінь, а користуються з цього ріжні сельські павуки; добути коштів для переселення нема де; господарство хоч сяке-таке, поганеньке, яке було раніш тут дома, зруйноване зовсім до щенту; рук нема за що зачепити і переселятись теж неможна. Що ж їм робити і як бути? Як й куди апелювати на такі невчасні й шкодливі накази? А опинилося в такому скрутному, безпорадному становищі чимале число селян. З лубенського та й инших повітів Полтавщини нас повідомляють, що такі селяне, почувши про це нове „благодіяння“, не знають, що їм робити і як додому повертатись до своїх семейств. Що їм казати і яку пораду дати, чим заспокоїти їх? „Хоч з мосту та в воду“—кажуть вони з відчаєм в душі, а поміркувавши над своїм тяжким становищем, звернулись до кого треба з уклінним проханням змилуватися над ними й повипускати на переселення хоч тих, що мають більш 250—300 карб., а не 400, бо однак їх становище тут буде ще гірше. Які наслідки дадуть ці прохання, ще невідомо. Селяне ждуть відповіді з великим напруженням і гадають, що над ними вищі власти, до яких вони звернулися з своїми проханнями, таки „змилуються“. Чи змилуються? А доки що, становище їх надто тяжке. І сльози селянські ллються. 
             Ів. Лубенець.