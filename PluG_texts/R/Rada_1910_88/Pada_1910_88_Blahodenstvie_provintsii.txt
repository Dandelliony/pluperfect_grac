„Благоденствіе“ провінціі.
(Лист з г. Радомисля)

    Байдужне до всеї решти світу, наше місто животіло по милості Божій, се б то: їло шматок хліба, випивало чарку горілки і було, як то кажуть, сите, п'яне і ніс „въ табакє“. Таке благоденствіє відогнало від нього навіть хвилю бурхливого 1905 року. Правда, було „нашествіє галлов“, але вже 1906 року. Це „посягательство“ на заснування спілки учителів. Але, дякувати Невсипущому, для цих галлів знайшовся ще куток в міській тюрмі, бо просторна вона собі, з палаців митрополіта уніятського колись—во время оно на тюрягу обернена, і благоденствіє осталось благоденетвієм: менший перед більшим шапочку ламає і все йде, як і Бог велів. Маємо в місті аристократію й демократію. Правда, які там у нас аристократи в хріна! Обличчя бурякового цвіту, каракулева шапка на аршин заввишки, цигарка на чверть в зубах,—оце тип аристократа зверху. Думки його такі: преферанс, графинчик з „Єрофеїчем“, більярд, „похожденія съ носом’ъ въ табакє“... Це вершок нашої культури. „Демократи“ дрібнота, „по мєрє сиъ и возможности уподобляющаяся“ аристократам. 
    Не диво тому, що за рік на гастролі до нас прибув... єдино негр „Франць Дудлесь, — удивительный юмористичеекій фокусникъ“.. Не диво тому, що трапилась і „оказія з усами Охрімовича“, про яку згадувалось в свій час і в „Раді“. Але не зважаючи на все, „потуги“ в громадянстві єсть. Все таки, як не уподобляється чоловік тій благородній особі, що над коритом вік проводить, а все таки він инколи здається чоловіком, хоча б і надто мізерним... „Потуги“ є у демократів. Правда, були вони і в арістократів. Суддя д. Полянський колись хотів „правовий порядок“ завести, але як зійшовся „народ“, то виявилося, „языкосмєшеніе Вавилонское“ і суддя махнув на все рукою. А тепер от демократи захотіли клуба. До цього часу в місті був один клуб арістократів і туди—до „соблазнительнаго“ буфета демократів не пускають. От і допекло демократів... „А чим ми не арістократи?“ — поставили ребром питання і взялися писати статут клуба, назвавши його „Общественное собраніе чиновниковъ“. Писали, писали, думали, а далі статутом ковбасу завернули, а натомісць поставили „Кума Мирошника з танцями й співами“. 
    А оце зараз велике діло звершається в нашому місті: „расширеніе“ городської черти. Продають участки землі, проводять нові улиці. Заметушились городяне—всякий „домовладєльцемъ" бажає бути і в Думу попасти, бо трапився ж такий курйоз що з Радомисля аж у Таврійський палац попав був депутат Михайлюк, який навіть про царицю Катерину байку в Думі сказав. А батькам міста таке „событіе“ теж на руку, щоб увіковічить пам'ять про себе! Три кити, на яких держиться наше місто, бувший і теперішній голова та один гласний таки достукалися того, що за заслуги многі нові улиці міські найменовані: Никодимська, Феодосієвська і Наумовська. От нехай такої слави заживе хоч би київський Проценко або Дяков! Ніколи в світі Тай заслуги, правда, китів Радомисля великі! Скілько дубів цо два аршина в діаметрі даром поросло в міському лісі, скілько вікових сосен стирчало! Тепер вони всі виселені, та ще й кажуть далеко—в саму Герма-нію на клепку то що. Або якого труда треба було цим китам прикласти, щоб одвести од Радомисля напасть велику „залізну руку“, яка мала на яйця та кури ціну нагнати і небезпеку дамам міським зробити „нашествіем“ воєнних і инших „ухажорів“. 
    Скілько тоді красномовства вилив один з китів! І от маємо залізну дорогу тепер за ЗО верстов від міста. Зовсім безпечно на щот яєць, курей і дам. А то один кит бульвари обгородив колючим дротом і велику користь крамарям та кравцям зробив, бо скілько то за день дами міські суконь перепорють! 
    І ще він шибениці на плацу поставив, ігри народні завести хотів. Та й це не все. Ще один кит наградив місто продавши йому свій маєток за 40.000 карб. Чого ж ще треба? Місто безпечне, „благоустроенне“ і багате. 
    І от в награду за це кити виклянчили собі три вулиці, які вічно носитимуть імена їх, хіба якийсь письменник або що на їх голову видиреться і Никодимська чи там Феодосієвська вулиця його іменем наречеться. І це передбачили кити, вони на всякий случай заздалегідь дали кілька улиць Гоголю, Пушкину іт. ин. Ru—s.



