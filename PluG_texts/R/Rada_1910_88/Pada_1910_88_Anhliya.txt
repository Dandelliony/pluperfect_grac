Англія.
(Од власного кореспондента).
    Старі гріхи. Обміркування справи з „Veto'м ради лордів на якийсь час перепинилося було в раді громад, і увагу всього тутешнього громадянства було забрано в полон сенсаційними посвідченнями лорда Роберта Андереона, дотичними старої забутої справи. Лорд Роберт Андерсон, що колись був на службі в уряду і займав в той час високу посаду в поліційнім департаменті, тепер публичио признається, що він був також, одночасно, автором голосних колись статтів в Times‘і про ірландський національний рух,—тих статтів, що в 80-их р.р. викликали суворі репресеії з боку англійського уряду на ірландських національних діячів. Цікавий бік справи є той, що лорд Роберт Андерсон послуговався до своїх статтів секретними матеріялами поліційного департаменту; що він ці матеріяли перекручував, як сам знав, аби краще оббрехати ірландців перед англійським громадянством; що він нарешті, платив за надрукування своїх етаттів великі гроші „Times‘ові“ з публичних, державних, фондів... Незабаром по появі етаттів в „Times‘і“ лорда Роберта було настановлено на ще вищу посаду, з якою з'ясувалось доручення йому провадити слідство в справі „ірландських злочинств“— „злочинств“, яких ніколи не було в дійсности. Таким чином, несподівані посвідчення балакучого лорда виявили тепер, що англійський уряд чи його високо-довірені слуги, не гребували—бажаючи задушити ірландські змагання до автономії—і такими ганебними способами, на яких потому зробили собі карьеру російські Азефи. Натурально, що всі признання лорда Андереона, наробили великої сенсації, і що вони найбільше схвилювали безпосереднє зачеплених ними ірландців. Ірландські парламентські посли, на чолі з Джоном Редмондом, їх ватажком, одразу внесли в парламент аж кілька наглих запитань, вимагаючи од правительства негайного розслідування всієї справи, і запитуючи його, чи є які гарантії, щоб ірландці хоч в цю хвилину могли вважати себе безпешними од подібних провокаційних виступів з боку англійських високих урядовців. Прем'єр Асквит і міністер внутрішніх справ Винстон Герчил, відповідаючи на запитання ірландців, цілковито стали на їх бік, і пообіцяли що вони зроблять все од них залежне, аби розслідувати справу, В теперішню хвилину, на думку Асквита, нічого подібного до того, учому признається лорд Андерсон, трапитися не могло б. Між иншим, цікаво, що прем'єр радо згодився на пропозіцію Джона Редмонда щоб переглянути підстави, на яких ґрунтується що річна пенсія 10.000 карбованців, що має нині лорд Роберт Андерсон. Таким робом, незабаром, вся справа обіцяв знову ожити перед очима тутешнього громадянства, і ірландці, на боці яких співчуття великої частини англійців, певно зроблять все од них залежне, щоб не подарувати за свої старі кривди.