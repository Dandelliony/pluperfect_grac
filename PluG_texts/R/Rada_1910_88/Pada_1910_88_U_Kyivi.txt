      В українському клубі. В понеділок, 19 апріля, має одбутися сімейна вечірка для членів клубу і постійних гостей і чай, а потім танці. Для сторонніх звичайна рекомендація. Вхід для всіх—50 коп. Початок о 9 год. ввечері. 
    В середу, 21 апріля, має бути великий бал з оркестром до танців, Поч. о 9 год. ввечері.     В суботу, 24 апріля,— звичайна танцювальна вечірка. 
    В неділю, 25 апріля, вокальномузична вечірка.
      Килими з ряднини. В крамниці „Київського Кустарного Общества“, як сповіщав „Рідний Край“, продаються дуже гарні килими, вишивані по рядну. Взори взято з стародавніх тканих килимів. Один рядняний килим купив сербський король, при огляді крамниці. (Опріч того король купив скатерть, вишиту вирізуванням, і скілька опошнянських мальованих кухлів). 
      Відділ „Галицко-русскаго общества“ в Київ!. Міністр внутрішніх справ дозволив „ Гали цко-русскому Обществу й заснувати в Київі філію товариства. Мета товариства—культурне єднання „русскихъ“ галичан, буковинців і угорців з росіянами і допомагати їм матеріяльно і морально в їх просвітніх та економичних заходах. Фундаторі філії товариства: д.д. Т. Д. Флоринський, В. Є. Чернов, А. В. Стороженко, А. І. Савенко, Н. Е. Мілорадович, О. А. Волкова, С. А. Гольмберг, Н. В. Мальшин, С. Я. Леонтєв і Д. С. Чіхачов. Перші загальні збори товариства відбудутся незабаром після великодня.
      Скарга. Київська єпархіальна шкільна рада поскаржилась п. губернаторові, що за порадою Оратовського волосного писаря, липовецького повіту, сельська громада с. Животовки одмовилась давати на місцеву церковно-парахвіяльну школу що-річну запомогу 80 карб., призначивши ці гроші на збудування повітки для пожарної справи. Громада пояснює свою постанову тим, що тепер учителі дістають платню од казни.
      Перенесення мощей преп. ЄвфрОосинії. Свято перенесення мощей преп. Євфросинії з Київа до Полоцьку почнеться 19 апріля, коли о 5 годині ввечері в церкві в дальніх печерах відправлено буде архирейську службу; 20 апріля о 9 год. вранці в тій же таки церкві відбудеться літургія; правитимуть київський митрополіт і лаврське духовенство; після літургії одправлено буде молебень преп. Євфросишї, під час якого духовенство має перенести раку з її мощами до великої лаврської церкви, де поставлять її на нарочито для цього прилаштованому місці; о 6-ій й годині ввечері в великій лаврській церкві відбудеться знову архирейська служба; 21 апріля о 9 годині вранці почнеться в великій лаврськ. церкві архирейська літургія, а потім відбудеться молебень; о 6 годині ввечері київський митрополії з архиреями і лаврським духовенством відправить службу; 22 апріля о 9 год. вранці відбудеться в великій лаврській церкві літургія, яку правитиме митрополіт; після літургії мощі преп. Євфроеинії обнесуть круг великої лаврської церкви, а потім святою брамою понесуть до Дніпра на пристань. В цій процесії братиме участь київський митрополіт і все чорне та біле духовенство. Підчас служб до великої лаврської церкви пускатимуть тільки тих, хто матиме на це відповідні квитки. В той час, як одпливатиме параход од пристані, публику пускатимуть в Царський садок, на Володимирську гору, до Купецького саду та на праву частину Набережної вул.; їзду по тих вулицях, якими нестимуть мощі преп. Єфросинії, буде припинено з 11 год. ранку. Разом з параходом, на якому перевозитимуть мощі, пливтимуть два катери, що не підпускатимуть до його човнів.
      Відгуки лубенської справи. Як уже відомо, київський військовий суд ужвалив судити п'ятьох свідків з боку обвинувачення в лубенській справі про єврейську самооборону за їх неправдиві посвідчення на суді; їх мають незабаром судити. Кілька тому часу підсудним доручено акти обвинувачення. Обвинувачують селян: Петра Чайку (колишнього агента лубенської поліції), Гаврила Кабанцова, Дмитра Стадниченка, позбавленого вже особливих прав та привилеїв, Уляну Товстоп'яту та єврея Гершка Грушковського (сина власниці дому роспусти). Усіх їх обвинувачують по 942, 236 та 201-й ст. карного закону! вони підлягають судові київського! окружного суду при участі присяжних засідателів. Зважаючи на те, що І ця справа стосується лубенської справи і має чималий громадський інтерес, боронить підсудних згожуються і київські адвокати Ратнер та Калачевський, що виступали оборонцями і в лубенській справі. Ходить також чутка, що цю справу мають передати на розгляд ніжинському окружному судові.
      Переведемо до тюрми. Арештованих цими днями після трусу на Дмитрівській вулиці, № 6, Афанасова і Іванюка переведено вже з старокиївської части до тюрми.
      Наказ міністра фінансів. Зважаючи на те, що на Київщині ціна в продажі на цукровий пісок перевищила найбільшу законну ціну—4 карб. 20 коп., міністр фінансів дозволив пустити в продаж увесь той цукор, що рахується в нерухомому запасі.
      Зоологичний сад. 15 апріля почали пускати публіку в Зоологичний сад київського товариства аматорів природи. Зоологичний сад цього року значно цікавіщий, коли порівняти його з торішнім. Привезено чимало нових звірів та птиць. Особливу увагу звертають на себе фазани: кавказький, сріблястий, манчжурський та злотистий.

       3 Київщини. Харчовий капітал. В звязку в надіями на сьогорічний урожай, селяне почали охоче оплачувать борги харчового капіталу, що взяли під час голодних років. За місяць од 1 марта до 1 апріля, як свідчать мирові посередники, селянами на Київщині виплачено харчового боргу — 11.485 карб. 64 коп.
       Вбито священика. Недавно ми подавали коротеньку звістку про вбивство священика в селі Вищих Верещаках, чигиринського повіту. „Кіев.“ подає подробиці цього злочинства. В Вищих Верещаках тепер будують церкву і через це через руки свящ. о. Михайла Вироцького проходили часом великі гроші. Про це довідались злочинні. В-ввечері 31 мазепа, коли вже смеркло, в кухню священикової хати увійшло четверо невідомих людей. Слуги о. Вироцького вечеряли в той час. Ці люде заявили, що вони приїхали за батюшкою, щоб повезти його до якоїсь хворої жінки на сповідь. В той час до кухні вийшла жінка о. Вироцького. Подорожні почали з нею дуже голосно розмовляти, на крик вийшов сам о. Вироцький; він тільки що приїхав з Київа і злочинці думали, що в нього єсть гроші. Помітивши о. Вироцького, розбійники почали зразу в нього стріляти, о. Вироцький, чоловік дужий, схопив двох розбійників і почав їх душити, тимчаеом третій з них стріляв раз-пораз в священика. На сам кінець одна куля тяжко ранила його і о. Вироцький впав. Тим часом слугам вдалось вискочити у двір, дали знати сторожеві, задзвонили у церкві на гвалт. Збіглись люде, але розбійники тимчасом сіли на підводу і втекли. Селяне погнались верхи за ними і догнали по слідах біля „Вдовиченого хутора“ під селом Суботовим. Там арештували одного з розбійників селянина Пушкаря і його сина. Инші розбійники втекли кудись.
       3 Волині. За хабарі. Волинське присутствіє по міських справах оддало під суд за хабарі десять депутатів кремінецького міщанського товариства.
       „Подорожні“. Недавно до селянина Матвія Ващука, що вертався з м. Колок до дому в село Боровичі, луцьк. пов., впросилось на підводу якихось двоє подорожніх. Ці подорожні, як виявилось пізніше, німці-колоністи Густав Шиць і Густав Бертин з Антонівки, викинули Ващука з його власної підводи і зо всіми покупками втекли. Тепер обох їх арештовано.
       3 Поділля. Втеча арештантів. Недавно з волочиеького арештного дому, виламавши стіну, втекли були арештанти: Л. Негрі, Ів. Бойко, Феофан Держак та П. Шандура. Трьох з них арештували на границі, а четвертий сам після цього явився.
       Звістки про тиф. По останніх звістках подільської губернської управи в губернії тепер лютує сипний тиф в 78 пунктах, а простий (шлунковий) більше ніж в трьохсот пунктах.
       Вбивство селянина. В селі Шелестянах, ушицьк. пов., цими днями двоє селян П. Кузнець і М. Маріяш вбили з метою грабіжа свого односельця В. Дидуша. Вбивали вони дрючками, розбили череп, перебили 11 ребер. Грошей взяли всього 15 р.
       3 Чернігівщини. Розбійники. В суражському повіті в-ночі проти 12 апріля грабителі напали на економію поміщика Баратова. Схопивши прикащика Маневича, розбійники накинули йому на голову мішок і хотіли задушити. Але на щастя Маневича приспіли сторожі і розбійника мусіли втекти. Двох з них арештовано.
       Бібліотека в Чернігові. Скілька днів тому чернігівська городська управа одкрила нарешті для публіки бувшу громадську бібліотеку, що перейшла, як відомо, до неї після закриття її адміністрацією. В Чернігові не було аж три місяці бібліотеки.
       3 Полтавщини. Смертна кара. В ночі проти 12 апріля в Кременчуці, як повідомляє „Полт. В.“, повішено міщанина з Лубень Івана Васильченка. Він в компанії з селянином Ларіоном Артюхом напав на дім міщанки Тат'яни Умнової, пограбував її і тяжко ранив, від чого Умнова померла через скілька днів. Воєнний суд засудив Артюха і Васильченка на смертну кару. Але пізніше Артюхові було даровано життя з заміною вічною каторгою.
       3 Катеринославщини. Нещастя з робітниками. На брикетній фабриці Жиловських шахтів загорівся вугільний порох. Четверо робітників згоріло в
великих муках.  
       Сухоти в тюрьмі. Лікарі, оглядаючи в Катеринославі тюрму, дізнались, що там лютює пошесть сухотів; в тюрмі за рік вмірає більше на сухоти, ніж у всьому Катеринославі. З приводу цього скликається нарада міської думи.
       3 Харківщини. Геологичні досліди. Міністерство торгу посилає на Харьківщину геолога Сняткова для геологичних дослідів.
       Зміни в учебноиу відомстві. Московські газети повідомляют , що харьківський попечитель округи Соколовський незабаром виходить в одставку і на його місце мабуть буде призначено ректора харьківського університету Д. І. Багалія.
       3 Херсонщини. „Польський дім“. Присутствіє в справах товариств дозволило одкрити в Одесі знов просвітнє товариство „Польський дім“.
       Заборона. Попечитель учебної округи не дозволяє лютеранській общині одкрити класичну гімназію.