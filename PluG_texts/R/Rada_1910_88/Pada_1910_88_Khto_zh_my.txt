Хто ж ми?
Про одного з відомих російських генералів за старих часів оповідають, що він збірався прохати начальство 
„о производстве в'ь немцы“. То була доба, коли чужоземцям доставалися і кращі посади, і вплив у високих
сферах,— взагалі те, що зветься благами життя. Росіянинові, не вважаючи на заслуги, важко було доступитись 
до всього того, і російський генерал підкреслив це своїм оригинальним проханням. 
    Власне в такому ж становищі довгий час стояли ми, українці. Всі обмеження падали на нашу голову 
тільки через те, що нас у впливових сферах мали за прирожденних „русскихь“,— принаймні ті обмеження так 
мотивовано. Нам забороняли наше письменство, бо ми „русскіе“ і тільки через якусь незрозумілу примху 
наважились росколювати Росію. До нас обертались раз-у-раз з чужою мовою, бо ми „русскіе“ і ту мову 
повинні розуміти. Нам не давали власної національної школи, бо ми „русскіе“ і діти наші „должны учиться по русски“. Одно слово, „русскість“ наша була для нас вічним джерелом репресій в „русскомь государстве" і так нам нарешті обридла, що ми і свого історичного ймення ладні були зректися. Просто хоч бери та слідом за тим генералом прохай „о производстве вь инородцы“!. 
    І нас „произведено“,— правда, без нашого спеціяльного прохання, але таки найменовано нас „инородцями“. Февральський циркуляр д. Столипіна „объ инородческихъ обществахъ“ виразно ім'я українців написав у графі „инородці“ і поставив їх поруч євреїв. Це, певна річ, несе за собою нові обмеження, і вони вже прийшли хоча б у формі тієї надмірної уваги, яку почала уділяти адміністрація українським товариствам. Але все таки думка була, що принаймні одпадуть ті обмеження, які засновано було на нашій „русскості“. Инородці—ну, значить будемо терпіти те, що инородцям положено, але за те хоч того нарешті спекаємось, чого инородцям не положено. Так, напр., инородці все таки мають бодай манісеньке, бодай у теорії право на власну школу,— ну, й ми, виходить, з ними. Проте сталося щось цілком вже незрозуміле. Думська, напр., комисія шкільної освіти таки скасувала українську школу, бо ми все ж таки, на її думку, „русскіе“... 
    Там—инородці, там —„русскіе“: відповідно до того, з якого боку легше вдарити. 
    Єсть, напр., митний закон, що мито накладається на закордонні книги тільки ті, що друковані російською мовою. Чи уряд тут мав на увазі „покровительство отечественной промышленности“ і наших видавців бажав захистити од чужоземної конкуренції, чи „умьіселчъ тугь былъ другой“ і оборона стосувалась власне до нашого мозку, щоб захистити його від „завиральныхъ идей та превратныхтъ толкованій“ — цього ми зараз зачіпати не будемо. Досить того, що закон зовсім виразно кладе мито тільки на російські закордонні видання. І на підставі цього закона українські друковані за кордоном книги повинні бути оплачені грандіозним митом—щось коло 17 карбованців з пуда... 
     Тут ми вже знов зробились „русскими“, а мова українських виданнів точнісенько такою, як і по російських книгах. Як це так виходить—ледві чи зможе це зрозуміти найдотепніша в світі людина, а тільки всі протести проти такого порядку, всі посилання на виразні норми закона ні до чого досі не доводили. Митниці так само нараховують на українські книги мито і так само роблять українську закордонну книгу неможливою по своїй ціні в Росії. 
     Мусить бути одно з двох: або ми „русскіе“ і повинні тоді користуватися з усих тих прав, що належать „русскимъ“,то б то між иншим і правом не терпіти знущання й репресій за свою „русскую“ мову; або ж ми инородці і тоді маємо хоч ті обмежені права, які инородцям належать, то б то напр., не платити скаженого мита за українські закордонні видання. Бо не можемо ж ми разом і „русскими“ бути, й инородцями, відповідно до того, де нас лекше дошкулити. Практика, що такий абсурд терпить, очевидно, кульгає на обидва боки і повинна ж нарешті на чому-небудь одному твердо стати. Не дожидати ж справді, поки українці почнуть скопом подавати прохання „о производстве ихъ въ инородцы“!.. 

