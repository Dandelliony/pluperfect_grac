За кордоном. Курйозна республіка.
Напевне не всі знають, шо на Апенинськім півострові істнує мікроскопична республіка Сан-Маріно. Людність її могла б легко уміститись у яке-небудь повітове місто чи навіть і в добре наше містечко. Проте ця республіка має свій парламент і навіть своє військо. Людність так само терпить там од тягаря воєнщини, як і по всіх великих державах. Оповідають, що р. 1888, коли склався тройственний союз і в повітрі запахло порохом, парламент Сан- Маріно постановив збільшити своє військо до 18 душ і купити для генералісімуса нову шаблю. Місцева газета тоді гостро повставала проти такого марнотратства. Але тепер республіканське військо зросло ще більше. Нещодавно, як повідомляє римська „Tribuna“, над республікою Сан Маріно була нависла велика небезпека. Триста душ селян, незадоволених з якогось законопроекта, напали на дім, у якому містяться всі урядові інституції, й громили його чотирі години підряд. Довелося мобілізувати всі військові сили, щоб утихомирити революціонерів. Горожане Сан-Маріно висловили глибоку подяку карарінерам, що „врятували республіку від загину».
