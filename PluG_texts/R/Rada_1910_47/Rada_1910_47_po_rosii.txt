По РОСІІ.
— Скарга на сенат. Комісар по селянських справах в Царстві Польському Федоров вдався до Царя з проханням, щоб одмінено було постанову сенату, що віддав його торік під суд за недіяльність власти. Ця недіяльність власти виявилася в не досить пильному догkяді за гмінними касами. Сенат зробив свою постанову про оддачу під суд його без всякого слідчого матеріалу. Ні обер-прокурор, ні сенатори не помітили, що немає того документа, на підставі якого тільки і можна розглядать, чи винен д. Федоров, чи ні. І оддали під суд без документів. Це виключний випадок в практиці сенату. (РЬчь). 
Попалася в пастку. В „Б. В.“ оповідається про звичайну драму в життю беззахистної, безправної бідноти в Петербурзі. Пятнадцятилітня дівчинка, нянька Катя В , каже газета, лишилася без міста. Шукаючи місця, пішла вона до свого брата. Під вечір добилася до Лісного і там стала слухати музику біля одної гостинниці. З гостинниці вийшло двоє панів—чоловік та жінка. Побачивши гарне обличчя дівчини, пан зупинився і запитав — чого вона тут стоїть. Дівчинка розповіла все. А нам як раз треба нянька — сказали пани і тут же умовилися з дівчиною. Вони завезли дівчинку в гостинницю, нагодували її і послали спати. Дівчина лягла, не роздягаючись. В ночі до неї прийшов пан і вилаяв за те, що вона лягла в одежі. Вона розляглась. А через чверть години він знов прийшов і, загрожуючи, що вбьє її, знасилував дівчину. Коли на другий день дівчинка прокинулася, то нікого з панів не було. У того, що стояв за стойкою, вола запитала, де ділися пани, що були з нею. Той одповів, що не знає, а як хоче вона, то може стати у нього за няньку. Дівчинка згодилася лишитися. Од старшої доньки господаря вона дізналася, що живе в гостинниці „Лондон" в господаря Новожилова. Два тижні пройшли тихо. А після хазяїн сказав дівчинці йти ночувати в окрему кімнату. На третю ніч до неї впустили невідомого чоловіка. А після цієї ночі її вже нікуди не випускали з кімнати, а по ночах приводили до неї иноді по п'ять чоловік. Був у неї і сам Новожилов, часто бував і місцевий околоточний надзиратель Тарасов. Всіх Катя з слізьми прохала вирятувати її, але ніхто не зважав на її прохання. Урятував її студент-політехник Булигін. Він якось розмовляв з візником і той розповів йому про Катю. Візник був родич Каті. Тоді вже прийшли родичі Каті і взяли дівчинку до себе в той час, коли Новожілов з жінкою кудись поїхали. Родичі звернулися до поліції з скаргою, але надзиратель Стравинський не хотів складати протокола. Тоді звернулися до адвоката, він подав скаргу прокуророві. 
Справа білоруської газети. В Вільні судова палата розглядала справу „Виленського білорусского товариства". Товариство це прилучилося до „союзу 17 октября". Мало воно свій партійно програмовий орган „БЬлорусскую Жизнь", видавав його голова товариства д. Солоневич. Перше число газети вийшло в февралі минулого року. В газеті були програмові статті. Це число конфіскували, газету припинили, а д. Солоневича тягнуть до судової відповідальности. Палата присудила Солоневича до 50 карбованців штрафу. (У. Р.) 
Скарга на священика. Крамарь із слободи Милость-Куракиної д. Квасюк скаржиться на священика місцевого о. Луку Аленгоза, за те, що той не добре поводиться в церкві з своїми парафіянами. Як тільки побачить, що хтось там засміється, чи заговоре, то негайно розправляється з ними. Так, одну дівчину він вдарив по видові, другій накрутив вуха, а ще одного селянина вигнав взаший з церкви, а церковного сторожа побив і вилаяв. Він ще зробив наказ церковним сторожам пускати на сповідь в церкву тільки тих, що заплатили по 6 коп., а инших виганять геть з церкви. Єпархіяльне начальство розпочало з приводу цієї скарги слідство. (У- Р-).
