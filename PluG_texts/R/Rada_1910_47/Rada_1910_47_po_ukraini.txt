ПО УКРАІНІ У КИІВІ.
Панахида по Т. Г. Шевченкові. Вчора в Софійському соборі відправлено було традиційну громадську панахиду по Т. Г. Шевченкові. На панахиду зібралося багато людей. Серед присутніх видко було чимало визначніших українських діячів і молоді. 
В українському клубі сьогодня відбудеться ряжений вечір (бал маскарад). Вхід для всіх за плату: для д.д. членів і постійних гостей—60 коп., для одноразових гостей—І карб. Рекомендації для гостей звичайні. За краще вбрання маскарадне (чоловіче і жіноче) і за два кращих національних українських костюми видано буде чотирі призи. В неділю, 28 февраля, улаштовано буде чергову вокально музичну вечірку 
Наказ попечителя шкільної округи про „Село“. Попечитель київської шкільної округи через діректора і інспекторів народніх шкіл вдався до завідующих школами міністерства народньої просвіти з наказом „принять мЬры для недопущенія распространенія в школах газеты „Село“. 
Київське товариство охорони памяток старовини І умілости. До київського губернського в справах товариств і спілок присутствія звернулися з проханням затвердити статут товариства, що має на меті розшукувати та забезпечувати од загину памятки старовини та умілости. Діяльність товариства охоплює київську, подільську, волинську, чернігівську, полтавську, херсонську, мінську, люблінську, гродненську, катеринославську і бесарабську губ. Фундатори цього товариства: ген.-ад. Ф. Ф. Трепов, камергер А. Ф. Гірс, арх. Павел, ген. Драгоміров, професори: Іконніков, Кулаковський, Петров, Завітнєвич і Прахов, підполк. Крейтон, д.д. Невєров, Біляшевський, О. Левіцький і др. 
 Випущені з під арешту. 25 февраля, з наказу київського випущено з лук'янівської часті д.д. Поншевського і А. Свідерського, заарештованих цими днями на підставі постанови окремої наради при міністерстві внутрішніх справ. 
Є. Н. Зайцев 25 февраля помер гласний київської міської думи — Євген Миколаєвич Зайцев Покійний був впливовою людиною серед фінансистів. 
На Дніпрі навігація почалася вже. Вчора з Київа до Ржищевн пішли два пароплави —,,Кн. Святополкъ-Мирскій" і „Августинъ".
Ревизія Троїцького (Іоновсьного) манастиря. Цими днями ревизійна комісія робила допит простим манахам Троїцького манастиря; відомості, здобуті на цьому допиті, ствердили ті обвинувачення, що виставлено проти о. Мельхисидека. Ревизійна комісія ще має перевірити де які архивні документи, що стосуються господарських справ манастиря. Свою роботу закінчить вона, певно, в апрілі місяці. 
Третя жіноча єпархіальна школа. В осени біжучого року буде засновано на Демієвці третю жіночу єпархіальну школу. Для школи найнято буде будинок у прот. Рябчинського.
 Виставка і з'їзд. „Кіевское общество плодоводства" ухвалило здобути дозвіл на улаштування в Київі виставки садівництва, огородвицтва, бжільництва і шовківництва, а поруч з нею товариство має думку скликати з'їзд діячів згаданих галузів сельського господарства. 
 „Кіевъ“. В останньому (8) числі тижневика „Кіевъ", що видав Т. В. Локоть, надруковано, між иншим: „Существуетъ ли украинскій сепаратизмъ?" В. Ш. і „Два учителя" Мих. Драгоманова (переклад з українського).
 Пошесні хвороби на Київщині. З села Романівки, сквирського повіту, повідомляють губернську земську управу, що в с. Великій Чорнявці і в Кошляках немає майже й одної хати, де не було б слабих на шлунковий тиф; у с. Романівці на початку февраля було де кільки випадків діфтерита, а по сумежних селах з'явллється сипний тіф. В головному огнищі сипного тіфу на Київщині, в димерському лікарському участкові, київського повіту, 20 февраля рахувалося слабих: 1) в с. Нових-Петрівцях в 55 хатах —178 слабих, з котрих 114 видужує; 2) в с. Вишгороді в 59 хатах— 69 слабих, з них 30 вид,; 3) в с. Лютіжі в 20 хатах —28 слабих, 18 вид.; 4) в с. Валках в 16 хатах —27 сл ; 5) в Мощуні в 13 хатах —21 сл., і 6) в с. Старих Петрірцях в 3 хат. — 7 слаб. Всього в 166 хатах —325 слабих. 
До справи тов. „Грамотности". Попечитель київської шкільної округи вдався до губернатора з проханням, щоб він звелів місцевій управі передати усе майно закритого товариства „Грамотности" у власність шкільної округи. Майно це буде поміщено при школі ім. Терещенка. 
Виставка птахівництва. Вчора на Хрещатику, в № 32, одкрилась п'ята чергова виставка птахівництва, уряджена місцевим товариством аматорів природи. Виставка по кількости експонатів значно більша, як були чотирі попередні: на ній - більш 220 №№. Окрім породистої промислової птиці, надісланої на виставку переважно з українських губерній, є чимало деко ративної та співочої птиці, а також відділи — літературний і всяких приладів, потріоних у промисловому птахівництві. Взагалі виставка дуже цікава. Закриється вона 2 марта.
3 Київщини. Про Білу Церкву. 24 февраля чергове засідання київського губ. присутствія в справах селянських міркувано про те, щоб зробити з м-ка Білої-Церкви город. На думку присутствія, зробити з містечка город дуже бажано, як з погляду зовнішнього благоустройства його, так і для розвитку місцевої промисловости і инших вигод, але присілки: Александрія, Роток і Заріч'я, що тепер увіходять в містечко, повинні лишитись окремо од майбутнього городу і зберегти своє сельське управління. Ця справа через 
генерал-губернатора піде в міністерство, де її остаточно вирішать.

 „Порочні", На четвертому своєму засіданню —24 февраля, під проводом п. губернатора, київське губ. присутствіє в справах селянських розглянуло чотирі приговори сельських громад про те, щоб вислати за „порочне" життя: з таращанського, васильківського і бердичівського повітів по 1 чоловікові і з радомишльського пов. —9 душ а разом —12 селян. Присутствіє затвердило приговори про те, щоб вислати 4 чоловіка, а про 8 душ приговори скасувало. Од нового року вже затвержено висилку 22 чол,, а скасовано приговори про 28 селян. 

Банк у Смілі. Начальник краю сповістив п. київського губернатора, що міністр фінансів дозволив Російському Торгово-Промисловому банкові одкрити свій оддія у м-ку Смілі, на Київщині. 

Душогубство. 21 февраля в с. Громах, уманського повіту, селянин Сава Гриць, як жінка його поїхала на ярмарок в г. Умань, зарізав двоє дітей своїх— хлопчика 7 років та дівчинку 4 років. Порізавши дітей, чоловік пішов собі в ліс, де служив за сторожа. Двоє старших Грицевих дітей гралися на вулиці з иншими дітьми й нічого того не знали, а як прийшли до хати й побачили порізаних брата й сестру, що лежали долі в калюжі крови, то побігли в ліс кликати тата. Сава шпурнув у дітей оліном і мало не повбивав їх, як би не заступилися люде, що їхали на ярмарок. Діти побігли на село й наробили ґвалту. Люде спершу не йняли їм віри, й пішли питати Саву. „Це твоя робота, Саво?“—„Еге, моя", одповів він. Сану арештували.

 Ідуть в Америку. „К. В." мають звістку з м-ка Фастова, що там євреї, як почали тікати в Америку 1905 року, то й досі все їдуть тай їдуть туди. За цей час з містечка виїхало 33 відсотки євреїв. Що-тижня, найбільше в четверг та в суботу ввечері, по містечку сльози: прощаються ті, що виїздять. їдуть старі, їдуть діти й жінки. А в Америці, тяжко бідують, бо не знають англійської мови. 

Пошесть. Жителі м-ка Рижавівки, Звенигородського повіту, жаліються земській губернській управі, що в муку люде мруть що дня по десятку. Лютує там тиф та инші пошести, а лікаря нема. Єсть там лікарня, та чогось лікарі тікають звідтіля і містечко зостається без лікарської запомоги. 

3 Волині. Тиф. „Вол." сповіщає, що в м-ку Гощі, острожського повіту, та по околицях цього містечка з самого ноября місяця й до цеї пори дуже слабують люде на сипний та черевний тиф. Мало не що-дня когось ховають. А проти пошести мало що робиться. З лікарського персоналу, що там при амбулаторії, лікарь і санитарний фершал послабли на тиф, і на ввесь участок зостався сам фершал. 

3 Поділля. Грабіж. „Под.“ пише, що в м-ку Жванці ограблено костьол. Грабителі взяли 1000 карб. На польському цвинтарі розграбили могилу поміщика с. Демшина Ж— го.

 3 Холмщини. Відозва. Інтересну звістку подає газета „РЬчь". По Холмщині в великому числі ходить по руках агітаційна відозва, написана українською мовою. Відозву написав якийсь „Васька Ткач". Цей „Васька" обіцяє людям, що як Холмщину відокремлять від Польщі, то наріжуть усім землі і надають усякого добра. 

3 Чернігівщини, „Революціонери". „Ч. Сл." оповідає, що в Новгородсіверську начальникові почтової контори Андрієвському прийшов лист по городській почті за підписом „отамана революціонерів" А. Сєяна, та його секретаря П. Буга. В листі вимагали, щоб Андрієвський поклав на дорозі, під вербою 90 карб., а як не покладе, то буде йому горе. Андрієвський передав листа поліції і вона поклала в дупло під вербою пакет, а сама зробила засідку. І от прийшло до верби двоє гімназистів, забрали пакета та й пішли в город. За ними слідком пішов передягнений городовий і арештував їх коло вакзалу. Виявилось, що це гімназисти: Доброхоцький 16 років та Вронський 15 років. Обидва признались. Діло пішло до слідувателя. 

3 Полтавщини. Кустарна виставка. 21 февраля в м-ку Старих Сенжарах, полтавського повіту, сельсько-господарське товариство впорядкувало базар-виставку кустарних виробів ткацької, кошикової та швецької шкіл. Виставку одвідало душ з тисяча.

 3 Харківщини. Манастирь збанкротував. „Р. Сл.“ переказує, що покровський жіночий манастирь у Балашові перестав платити борги. Боргу набралося більше як 400 тисяч карб. Харьківським кредиторам манастирь дає по 14 копійок за карбованець.

 3 Катеринославщини. Німці-колонисти. Німці, що живуть по колоніях: Ново-Олександрівськ, Рибальськ та Іозефстиль останніми часами заходились спродувати землю й вивіритися на нові місця. Оце недавно на нове місце, під станцію Милерово, виїхало 5 родин німців. 

 3 Херсонщини. В окружному суді 23 февраля в Херсоні, в окружному суді судили городських хуторян за одсіч стражникам підчас перемежовування землі. З обох боків були ранені. Судили сім чоловіка. Двох виправдали, одного засудили на 6 місяців до тюрми, а чотирьох на три місяці. 

Борис Громашевський. 21 февраля в Одесі ховали сина В. Л. Громашевського студента Бориса, що вмер на передодні. Небіжчик три роки тяжко слабував на сухоти і не мав змоги брати участи в праці на українській ниві, не міг робити того, що хотів, що безперечно міг робити, як щирий громадянин. За його прикладом студентська молодь взяла ближчу участь в праці одеської „ Просвіти", бо він перший з студентів відчитав реферата в т-ві. На похорон зійшлося багато українців і товаришів небіжчика. Велика шкода за молодим громадянином, бо з нього була чиста серцем людина. 

Переселенці. З Херсонської губернії за 1909 рік переселилася в Сібір 25 018 душ. Коли порівняти до 1908 року, то це буще більше на 51 проц. 

 3 Кубані. Сектантство. „Гол, М,“ довідався, що на Кубані багато православних пристає до сектантів. У станиці Маничській одпало від православної віри більше як 100 душ.
