Політика дожидання.
Думські дебати про бюджет міністерства внутрішніх справ цього року таку виявили мізерію, що вже далі, здається, російському „парламентові" нікуди поступитись і нижче спуститись не можна. Всі промови показали одно — повний крах, wiлковите знищення тих надій, що покладали колись помірковані елементи на препароване законом 3-го іюуя народне заступництво. Не тільки опозиція, а навіть урядова партія, — правда, в одставці —
мусіла признатись, що нічого не змінилося в нашому житті і всі заходи кудись вибрести з драговини, пропали марне... Повною безнадійністю віє од цих дебатів. І ще більшою безнадійністю віддає від того рецепту на будуччину, який знайшли октябристи. Єдина програма їхня на далі — чекати. Чого чекати, чого дожидатись, на що сподіватись — нічого невідомо. Чекати —й годі... Висловити таку програму —це значить вже зовсім спантеличитись і одправити панахиду над собою. Октябристи вже вступили в останній фазис свого життя; до сконання їх, як політичної партії, видимо, вже не далеко. Ждати доведеться не довго...
