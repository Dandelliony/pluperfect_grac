
ДОПИСИ.
(Од власн. кореспондентів).

С. ЛИТВИНІВКА, київського повіту. „Потішні". Заходами чиновника особливих 
доручень міністерства внутрішніх справ п. Варкова, в с. Литвинівці зорганізована
 „потішная рота военнаго строя и сокольской гимнастики" і дитяча пожарна дружина.
 На укомплектування цієї роти в першу голову пішли школярі місцевої школи, потім 
всі місцеві пастушки шкільного віку, а за ними — діти хуторян, що оселились на колишньому 
Синельниківському маєткові. За інструктора в цій справі д. Варков настановив гуверньора 
свого сина, одставного ротмистра Д. Тарасова. Але пан організатор думає, що самому
 інструкторові важко буде ходити біля всієї дітвори, через те він клопочеться, щоб 
п. губернатор ще прислав стражника для навчання дітей фронтової мушури. Перед тим, 
як заснувати „потішних" і „пожарних“, д. Варков довгенько говорив з литвинівськими 
селянами на сельському сході. Громада одностайно пристала на думку чиновника. Селяне 
склали приговора, щоб для дружинників — їхніх дітей — була встановлена спеціальна одежа: 
літом сорочки, а зімою — кожушки; крім того, в приговорі селяне хотять, щоб куплений був 
барабан і музичні причандали. Приговора цього забрав д. Варков і одіслав п. губернаторові.
С. ВІЛЬШАНИЦЯ, кременецького повіту (на Волині). На селі. Вільшаниця перш за все 
визначається тим, що жителі цього села не тільки байдуже ставляться до „союзу" - ,
 але й свідомо вороже. Ось, наприклад, випадок, що характерізує вільшанецького селянина. 
Іде собі вільщанецький хлібороб, здибається на дорозі з незнайомою людиною. Остання 
проситься до нього на підводу, бо не мав вже сили йти. Слово по слову — розбалакались 
про се—те, а зрештою той, що йшов пішки, почав агітувати за „союз". „А, то ти союзник?!" й, 
не чекаючи відповіді, прогнав бідолаху з підводи. „Союзник" мусів трепати пішки. 
Межи вільшанецькими селянами знайшовся один „союзник", але ж неборака мусить мовчати й 
не згадувати про свої „істінно-руські" погляди, щоб не підняла громада на глум, а 
„Почаевскій Листокь", що кажуть, одержує, ховає під „спудом", Таких сел в кременецькому 
повіті, як Вільшаниця, дуже мало. Одначе приємно згадати, що по всіх таких селах є більший
 відсоток письменних, кращі достатки, нема злодіїв й таке инше; коротко мовити там „союз" 
вороже зустріли, де люде розбитніші, де їх ще не зовсім заїли злидні. Кажучи про національну 
свідомість вільшанецьких селян, треба додати, що багато попрацювала над своїми односельцями 
місцева селянська молодь. 
С. ГНІДИНЦІ, лохвицького повіту (на Полтавщині). Закуток. 
Село наше роскинулось у самому глухому куточку повіту; ні города, ні залізниці близько нема 
і через те життя іде якось кепсько. Про бібліотеки, крамниці та инші товариства, яких у людей 
є чималому нас і слова не почуєш. Дуже таки темні наші селяне, та й діячів у них нема. 
Часописів з селян ніхто не передплачує. А як інтелігенція і виписує, то дядькам того й бачити
не приходиться.