ПО УКРАЇНІ.
У КИІВІ.

Український клуб. Сьогодня одбудеться перша після літньої перерви вокально музична вечірка при участі: д-ок Валерік, Вонсовської, Наслідової, Удовенкової і Яковлевої; д.д. Вінницького, Карлашова, Лисенка, Ніколаєва. В концерті ласкаво згодився взяти участь артист Імператорських театрів А. М. Боровик. Початак о 8 1/2 г. вечора.
Професор І. В. Лучицький в справі української школи. Проф. І. В. Лучицький в розмові з співробітником „Послід. Нов.“ сказав між иншим, що коли в Думі буде розглядатись проект народньої освіти, вироблений лігою
освіти, він знову підніме питання про заведення в школах України української мови. — Наперед знаю — додав проф., що справу цю буде програно, але мовчати про це неможна.
В земських школах. Діректор народніх шкіл на Київщині повідомив київську губернську земську управу, що на прохання євреїв, жителів м. Торговиці, приймати їхніх дітей у земську школу, міністерство народньої освіти дозволило приймати „по мере возможности" дітей євреїв у земські школи.
Вечірні класи. Губернська управа постановила одкрить в цьому учебному році вечірні класи при Звіринецькій школі.
Попечитель шкільної округи повідомив губернську управу, що, назначаючи законовчителів в приходські школи, треба брати з їх на користь казни місячне жалування по закону 1873 р. До приходських шкіл належать всі земські школи на Київщині.
Асігновка на барак при арештноиу домі. Київський тюремний інспектор переслав у Київську губ. земську управу телеграму начальника головного тюремного управління про дозвіл витратити 10,000 карб, на будівлю барака при Васильківському арештному домі.
 До переіменування м. Білої Церкви в город. Київське губернське по справах селянських присутствіє переслало у київську губернську земську управу документи в справі переіменування містечка Білої Церкви в город, щоб земська управа зробила з приводу цього своє „заключєніє”. З журнала присутствіє видно, що містечко Біла Церков має 50,000 жителів, платить налогу 91,000 карб., має 5 кредитних інстітуцій з оборотом в 44,000,000 карб., 11 страхових товариств і почту з доходом 67000 карб., має 3 броварні, 7 трактирів, 4 буфети, 5 ренскових погребів, платить коробочного збору 28,400 карб., має 18 шкіл з 2851 школярем, 3 лікарні, 16 лікарів, 6 фершалів, 20 акушерок, 6 дантистів. Прибутків майбутнє місто даватиме 80,000 карб., і матиме видатків 48,000 карб. Про переіменування клопочеться гр. Браницька. На засіданню губернського присутствія постановлено поставитися до цієї справи прихильно, і можна думати, що на Вкраїні буде скоро новий город.
Київські мостові. Доклад гласного думи В. Я. Демченка про київські мостові так зацікавив представників городів і городських голов на одеському з'їзді, що вони лагодяться приїхати в Київ ознайомитись з мостовими нового типу на місці. Сподіваються їх 21 сентября.
Виїзд гор. голови. Вчора вночі І. Н. Дьяков поїхав в Петербург, яко представник од гор. Київа, для засідання в комісії при деп. залізничих справ про нові залізничі колії. 21 сентября обговорюватиметься в комісії справа про залізницю Гавань-Вокзал. Обозязки городського голови виконуватиме В. В. Солуха.
Земські садки. Черкаська повітова земська управа звернулася у київську губернську управу з проханням прислати спеціяліста садовника, щоб оглянув земські садки, засновані при земських школах .Між иншим такі земські садки у черкаському повіті є: у с. Сунках, с. Везняках, с. Матусові, с. Белозер'ї, с. Млішаєві, Драбовці, м. Орловці, с. Шелекурсах і м. Худяках. Окрім цього мають насадити такі садки у м. Мошнах, Жаботині і Дубієвці.
Книжки для народніх шкіл. Звенигородська повітова управа просить київську губернську земську управу, щоб вона закупила для земських шкільних бібліотек у звениг. пов. твори А. Луцкевича: „Сборникь патріотическихь статей, военно-историческихь разсказовь, примеровь героизма и самопожертвованія”.
  В інтендантстві. Цими днями київська прийомочна комісія забракувала 150,000 мішків, які прислано з Москви, де їх приняла абритажна комісія.
Холєра. Лікарський одділ київського губернського управліяння повідомив київську губ. земську управу, що в м. Ракитному лютує холера і проти неї не вживається ніяких заходів. •
3 Київщини. Справа з школою. В с. Матюшах, васильк. пов., уже третій рік, як роспочали будувати нову церковно-параф. школу, але нема грошей —і справа йде дуже погано. Причина — недбайливість нашого сельського „начальства": коли бувають сельські сходки, то про школу не говорять зовсім; а школа дуже потрібна. Дітей шкільного віку в нашому селі душ 150.
З Волині. Справа духовної семинарії. Житомірська духовна семинарія оточена городовими. Сюди приїздили: віце-губернатор, поліцмейстер, начальник жандармського управління. Ректор семинарії виїхав в Овруч до архиєпископа Антонія. Було слідство над семинаристами-привідцями. Інтернат при семинарії закривається. 207 семинаристів увільнено; їм дали білети і гроші, щоб їхали додому. Частина семинаристів вже роз'їхалась.
Самоправство поліції. В с. Гвоздярці,— пише „Вол.“, —з маєтку Івана Мазаракі, з наказу останнього і при допомозі стражників, забрано самоправно сіно з лугу, що належав селянам Рокацькому та Бучкові. На стражників селяне поскаржились губернаторові, якай зробив з приводу цього догану приставові 6 уч Аверіну
3 Поділля. Вистава. В Каменці Подільському цими днями відбулося дві українські вистави: на користь „Просвіти" виставлено було аматорами „Борці за мрії", а далі „Дай серцеві волю" на користь „вольно пожарнаго общества". Обидва рази грали не погано. (Власн. кор.)
Українська кустарна школа. З недавнього часу в м. Немирові відома тутешня меценатка, княжна Олександра Щербатова, заснувала на власні кошти під приводом і доглядом учительки-спеціялістки Ольги Конюшинської кустарну школу. Там вчиться багато бідних дівчат-міщанок. Вироби цих кустарів переважно стильні українські (тільки частина килимів вибивається по дуже рідких тепер стародавніх перських та французьких зразках музею відомого колекціонера покійного графа Г. С. Строганова) були цими днями на сельській виставці в с. Чукові і звертали на себе своїм мистецьким виконанням загальну увагу. Тепер відома в Київі велика фірма дитячих цяцьок Горбунова прислала в школу кн. Щербатової цілий великий транспорт голих ляльок, щоб немирівські кустарі одягли їх за відповідну плату в українську одежу і прислали назад у Київ на продаж. Через два тижні ця робота буде готова і „українські ляльки" підуть у продаж.
3 Чернігівщини. Цигане злодії. Недавно в селі Локні, кролевецького пов., пропало 6 пар коней. Місцевий урядник з двома стражниками напав на їх слід, і догнав в роменеькому повіті табор циган, душ 20—ЗО, у яких були крадені коні. Цигане признались, що коні покрали вони при допомозі селян, яким заплатили за це 50 карб.
Харківщини. Два ювилеї. 2-го октября минає 35 літ наукової і громадської діяльности професора історії русскої літератури в харьківському університеті Миколи Федоровича Сумцова. Шановний ювилят, почуваючи себе в роду українцем, і з науковою зброєю і яко гласний харьківської городської думи, завше виступав оборонцем прав українського народу. Його перові належиться багато цікавих праць про українські справи. Останніми часами професор Сумцов почав писати де-що й українською мовою. В XIX збірнику харьківського історично - філологичного товариства вміщено останню його цікаву працю українською мовою під назвою „ Малюнки з життя українського народнього слова”  . 6 октября минає ЗО літ наукової й громадської праці професора русської історії в харьківському ж університеті Д. І. Вагалія. Д-ієві Вагалієві належиться так само багато історичних студій про Україну, але все ж він не наважується одверто признатися в українстві. З нагоди обох цих ювилеїв у харьківському історично філологичному т-ві буде присвячено для вшанування ювилятів спеціяльне засідання.
Справа скопців. Позавчора на суді допитували винуватців 5 годин. Між винуватцями дід Білецький 102 років. Оборонець його прохав суддів дозволити дідові лежать, бо сидіти він не може. В справі скопців замішано 66 жінок; єсть одна баба 77 років, яка мала 14 дітей. Під арештом 99 душ. Присяжний засідатель інженер Степанов заявив суду, що він не може брати участи в справі скопців, бо сам сектант - молоканин. Суд уважив його прохання. Справа протягнеться більше місяця. Двері суду будуть, мабуть, закриті.
