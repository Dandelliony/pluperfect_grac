
Безладдя в Берлині.

Подаємо подробиці до телеграм про безладдя, що настало несподівано цими днями в Берлині.
 Розрухи почались в кварталі Моабит і врешті мали характер крівавого бойовища. З часів 
революції 1848 року Берлин не бачив таких сутичок з поліцією. Розрухи тягнуться й досі. 
Бій йде, особливо в фабричному кварталі Моабит, між робітниками і численною поліцією. 
Причина розрухів властиво нікчемна — страйк 140 робітників вугільної фірми. З початку 
здавалось, що розрухи не мають ніякого політичного характеру. Думали, що вулишна голота 
хотіла вчинити розправу з штрейкбрехерами, які возили вугіль, та головним чином з поліцією. 
Тепер виявилось, що розрухи було організовано з політичною метою, хоч яка їх причина — невідомо
 докладно. Поліція стріляла. Юрба й собі не раз стріляла і кидала в поліцію камінням та засвіченими
лампами. Є убиті і багато ранено, як з юрби, так і з поліції. Останні телеграми сповіщають, що в це 
вже вмішалось військо і можна сподіватись страшної катастрофи.


