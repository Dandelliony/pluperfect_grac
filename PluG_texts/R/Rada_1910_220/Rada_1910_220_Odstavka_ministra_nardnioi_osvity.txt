Одставка міністра народньоі ОСВІТИ. Чутка, що вже з півроку ходила по газетах, про одставку міністра народньої освіти, п. Шварца, як запевняють такі свідомі в інформаціях з „сфер" газети, як „Земщина" та „Рус. Знамя", цими днями має здійснитись; п. Шварц подає в одставку ніби-то через втому та недугу. Це одна з звичайних офіціальних причин одставки всіх міністрів, а особливо народньої освіти. Бо й справді, після трагичної смерти міністра Боголіпова ні один з них не вдержався довго на цій посаді, не довів до кінця ні своєї, ні надиктованої з боків програми, не зумів навести в російській, як вищій, так і нижчій школі якогось ладу. Були все самі тільки спроби. За Боголіпова школа не вспіла ще вибитись з делянівської сонної колії, при ньому починались тільки „крутыя меры"; його змінила сентіментальна і квола манілівщина генерала Ванновського; слідом за цим почались спроби реформ в „строго ограниченныхъ рамкахъ“ п. Зенгера; далі потяглися сірі дні генерала Глазова, бліді,трошечки ліберальні дні Толстого і Кауфмана. І школа в цей час до краю розвалилась. Всі ці міністри хапались зліпити її як-небудь до купи, латали дірки всякими способами, прикладали нові вигадки. Один касував зовсім шкільні іспити, другий тільки на половину, третій знов вводив їх, один дозволяв одкривати приватні школи, другий забороняв; дозволяли і нищили „родительскіе комитеты" і т. инш. і т. инш. Словом, якоїсь певної урядової сістеми упорядкування школи не було за цих міністрів. І от почали шукати на посаду міністра народньої освіти людину „крутої волі". І Кауфмана змінив п. Шварц. Почалася сістематична праця. У Шварца був певний план. Цей план складався так: спочатку лад, а потім форми. Лад у школі п. Шварц розумів по-свойому і він його довів до кінця. Тут його праця була дуже продуктивна, добре продумана і проведена в специфичних межах. Було зметено все, що подавало надії на кращу будучність школи, що навіялось за визвольні роки після „толстовщини та делянівщини". Іспити по всіх школах, за короткий час міністерства п. Шварца, відновлено;„родительскіе" комітети скасовано, приватну ініціативу в шкільній справі теж приборкано, університетську автономію обмежено, всі студентські організації покасовано, учительські спілки розвязано. Вся власть одійшла до канцелярій попечителів окружних. Покінчивши з цим, п. Шварц взявся за реформу. Матеріалу для цього багато зібрали попередні міністри, і покликавши на поміч власний досвід, міністр почав складати проекти нових статутів. Проекти ці ще літом стали відомі і газети ріжних напрямків осудили їх. Не було ніякої надії на успіх їх навіть в третій Думі, І тут, перед самим розглядом цих статутів, п. Шварц заслаб і подається в одставку... Правда, його вже давно вирядив в цю дорогу сам Меньшиков. Без слави подався п. Шварц в одставку, самі тільки „потешные полки" марширують за ним. Само собою, що нема чого й згадувати про якісь там заходи п. Шварца на користь школи окремих національностів Росії, а тим більш української.