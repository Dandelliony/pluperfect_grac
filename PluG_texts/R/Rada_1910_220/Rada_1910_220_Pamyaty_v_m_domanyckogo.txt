Пам'яти В. М. Доманицького.
(Голос селянства). Не можу не висловити свого жалю в приводу смерти Василя Миколаєвича Доманицького. Це був янгол, а не чоловік, другого такого я не стрічав. Василь Маколаевич сіяв світ і правду між нами друкованим і устним словом, і як тілько міг тяг селянина з багна темряви. Було як почне читати покійний, то так прямо тобі укладає в самісіньку душу. Слухав би його, ніколи й не наслухався; а коли що запитаєм його, то роз’яснить тобі з початку до кінця своїми теплими і приємними словами. А що вже покійний любив працювати коло українського театру, то й сказати не можна. В 1893 році Василь Миколаевич приїхав в наше село до своїх знайомих, які почали було робити безплатні вистави для народу. Як тілько появився покійний, зараз же оживив добре діло своєю присутністю. Він брав на себе найважчі ролі, учив із уст неграмотних селян і селянок, які були закликані для участи в деяких ролях, вивчив хор для театру і пильно придивлявся, щоб ні крихти не пропустити того, що могло б попсувать нашу виставу. Через театр познайомивсь і я з Василем Миколаевичом. Беручи участь в театральній виставі, я побачив яка чиста й добра душа була той Василь Доманицький. Як тільки він побачив, що я цікавлюсь книжками і взагалі освітою, то де вже він не жив після того — чи в Київі, чи в Петербурзі, чи аж за кордоном, — звідусіль слав мені книжки й часописи, які корисні для селян; особливо ж писані рідною мовою, яку він щиро любив. Послідні гроші уривав покійний од свого заробітку, голодний швидче посидить, а книжок для селян купить. А що вже сам - написав багато користного для селян, то про це й балакати нічого — це знає всякий свідомий українець. Хто тілько не зачитувався його світлими рядками в книжках і газетах. Взюди сіяв покійий світ і правду на користь рідному краєві. Всіми засобами старався покійний витягти нашого хлібороба з злиднів і темряви. То він їздить скрізь та закладає сельські кооперації, то пише книжку про це саме („Товариські Крамниці"), то пише цікаву книжечку, як хазяюють селяне в чужих краях, щоб і наш селянин читав і научався і собі хазяйнувати по загрянишному. Та далеко ще нашому селянинові до того, бо мало є між нами таких Василів, яким був покійний, які б учили нас хазяювати краще. А що вже одержати листа від покійного, то не треба було мені й Великодня — такий я був радий бачити його листи, які він писав мені більше віршами. Вірши ж переходили з рук в руки між товаришами і через те десь на жаль терялись, так що на спомин ні одного не лишилось. Правда, ніяк не вірив я, що тяжка хвороба так скоро зломить цього дорогого, світлого і вірного сина України; та не так сталося, як жадалося. Василь Маколаевич мусів покинути рідний край і шукати здоровля десь по чужіх краях в Криму, в Уфимській губ., десь на Корфу, в Закопаному, а потім в Аркашоні, який чисто прикінчив його. Умер Василь Миволаевич, та слава його не вмре і не загине; його слово і діло переходитимуть з покоління в покоління. Жаль, превеликий жаль, що такі добрі та світлі душі живуть так мало, та втраченого не вернеш! Земля ж тобі пером, дорогий друже. Селянин Федот Руденко. (З Полтавщини).