ПО УКРАЇНІ. У КИІВІ. Ювилей Ганни Барвінок. В місяці февралі 1911 р. минає 50 літ літературній діяльності нашої шановної письменниці „Ганни Барвінок" (Олександри Михайлівни Куліш), дружини славного небіжчика П. Куліша. Ревизія путейської округи. П. Н.“ з певних джерел повідомляють, що цими днями буде вирішено справу про нову ревизію київської путейської округи. Разом з цим сподіваються резолюції міністра С. В. Рухлова про оддання під суд 11 чинів київської путейської округи, діяльність яких розслідували міністерский ревизор інж. К. П. Литовченко і судовий слідчий по особливо важних справах В. Н. Фенеако. Лото. П. київський губернатор дозволив київськ. „Театральному клубу" грати в лото. „Подольскому обществ. клубу" дозволу на лото не дано. Скасовано штраф. Новим наказом п. київського губернатора скасовано штраф в 50 карб., який був наложений на власника крамниці зброї Корнілова.
Огляд участка. Вчора опівночі п. київськ. губернатор одвідав бульварний поліційний участок і обдивлявся там камери арештованих. До смерти М. Конопницької. „Коло жінок польок в Київі“ послало в Львів похоронному комітетові покійної М. Конопницької телеграму з висловом суму з приводу тяжкої втрати для польського оароду. На залізних дорогах. Представники кількох закордоних доріг просять міністерство доріг поліпшити рух і скорість поїздів: Варшава — Київ— Петербург — Одеса — Ростов. Зміни в управлінні південно західньої залізниці. Начальником служби „пути зданій" південно західньої залізниці назначено начальника такої-же служби південної залізниці В. К. Шміта. Начальника матеріальної служби М. Г. Погребінського увільнено в одставку. З представ денних міністрові управлінням півд. зах. залізниці кандидатів на юрис-консульта нікого не затвержено і замісць них призначено діяча з табору „правих" д. Картигина. Засідання київського губернського земського комітету. Вчора в першій годині одкрито осінню сесію київського губернського земського комітету. Головою — п. губернатор А. Ф. Гірс. На сесію з 113 членів комітету і 24 „сведующихъ лицъ" на зібрання прибуло 77 душ —з числа „сведующихъ лицъ" тільки 14, а з 60 гласних тільки 34. Зовсім не було гласних з чигиринського повіту та гласних поляків. Хоча состав комітету одмінився більш як на половину, але засідання його мають той самий характер, що й раніш, бо в комітет увійшли майже всі більш видатні старі гласні, а нові гласні ввесь час сиділи мовчки. На розгляд комітету управа внесла 150 докладів. Засідання комітету одкрив голова губ. земськ. управи М. А. Суковкін промовою, в якій зазначив, що в цьому році финансове становище земства досить гарне, і запитався у зборів, чи додержувати 3 проц. норми побільшення податків (обложеній) коли буде розглядатись підрахунок земських податків (обложеній) на 1911 рік. Губернська управа, складаючи підрахунок оподаткування на 1911 рік, додержувала 3-х процентної норми, бо гадала, що од цього втрати для земства не буде, бо й так підрахунок побільшено на 9 з половиною процентів проти цьогорічного. Після цього висловлювались в справі оподаткування де-які гласні. Частина з них радила бути обережнішими в побільшенню податків, бо з 1903 р. податок на 1 десятину з 12 к. дійшов до 50 коп., а місцями й до карбованця; представник города Київа запротестував взагалі проти побільшення податків. Нарешті третя частина висловилась за те, щоб податки побільшити, коли це потрібно в інтересах земської справи. Після цього було внесено дві резолюції: 1) Комісія, яка мав розглядати підрахунок оподаткування на 1911 рік, мусить конче додержуватись 3-х проц. норми. 2) Комісія, яка розглядатиме підрахунок на 1911 р., мусить на першому місці поставити задоволення потреб земства, стараючись по змозі не переходити 3 проц. норми. Більшістю ЗО проти 24-х принято другу резолюцію. Після перерви гл. Рева пропонує обібрати 2-х представників у порайонний комітет, в якому незабаром мають розглядати статут залізниць. Після дебатів з приводу того, які дати директиви своїм представникам у порайонний комітет, збори обібрали цих представників. На цьому скінчилися збори комітету; оповіщено перерву до 30 сентября, щоб дати змогу комісіям ознайомитись з докладами. Холера на Київщині. В лікарське бюро при Київській губ. земськ. управі надійшли від участкових лікарів за 26 і 27 сент., такі відомости про холерні слабування на Київщині: в бердич. пов. заслаб 1, помер 1; в київськ. пов. засл. 4; в черкаськ. пов. засл. 2, пом. 1 і в липовецьк. пов. засл. 6, пом, 4, Всього засл. 13, пом. 6. З поч. холерної пошести на Київщині засл. 6312, пом. 2508. Бердич. повіт, комітет народнього здоровля прохає київську губ. земську управу прислати в бердич. пов. лікаря для боротьби з холерою. 3 Київщини. Самосуд. У селянина Сидорчука хутора Забуча (коло Гостомисля), хтось украв шматок сала і різні дрібні домашні речі. Сидорчук росказав про це своїм селянам і вони пішли шукати злодія. Ранком 22 сентября натовп забучан зустрів в лісі одного з своїх селян, Безсмерттного, який теж зохотився йти з ними шукати злодія. Але селяне думали, що то він покрав сало то що і почали його бити. Безсмертний признався і виказав свого товариша, селянина хутора Потоків—Забучасського, Селяне пішли туди, знайшли Задунайського і привели в свій хутір. Тут вони привязали його до дерева і почали „судити". Били ціпками, залізними гайками і шматками дощок по всьому тілі. Били підборами в пах і груди. Тоді тільки перестали бити, як перестав дихати. Потім одвязали і знущались з непритомного тіла: топтали ногами, плювали в очі і били камінням. Селянські жінки почали прохати своїх чоловіків і вони перестали знущатися. Після цього Забучанського однесли в хату до його батька. Ребра були поламані, легені, печінки поодбивані. Ввечері він помер. Про самосуд донесли поліції і винуватці — Сидорчука та инших—заарештовано. Справа передана слідувателеві. Судові справи. 17 сентября в г. Василькові виїздна сесія київського окружного суду розглядала справу Оляни Шпиленої, 28 років, її брата М. Харченка, її коханця С. Ткаченка 18 р. і П. Козленка, 16 р., —які вбили чоловіка Ол. Шпиль—Ів. Шпиля, ЗО р. Харченко та Козленко померли до суду. Ткаченко признався, що то він убив Ів. Шпиля, бо його підговорила Оляна Шпилева, — обіцялась заплатити і вийти за нього заміж. їх засудили: О. Шпилеву на 12 років каторги, Ткаченка—на б років 8 місяців. 3 Поділля. Муштра. В Тульчині, брацлавського повіту, командир тамошнього 76 Кубанського полку береться в 2-х класовій міністерській школі скласти з учнів роту „потешныхъ". Воєнну одіж та рушниці для „потешныхъ" командир обіцявся добути на кошти полку. Ткацтво. З 1-го сентября в Лубенській міністерській школі, літинського повіту, дівчат-школярок учать ткати на „усовершенствованныхъ станкахъ!»". Класи кустарних виробів. Щоб краще поширити кустарну промисловість земство радить одкрить класи при Гулевецькій, Гущинецькій та Мізяківській церковно-параф. школах, де б навчалися плести кошики то що з рогози та лозини. Подорож. Подільські кооперативні діячі — священик М. Ковальчук та д. Волошиновський їздили за кордон, щоб ознайомитися з кооперативними справами. Екскурсанти були: в Бреславлі, Дрездені, Гробі, Лейпцизі, Магдебурзі, Брауншвейгові, Гановері, Брюселі, Ліді, Лондоні та Берлині. Екскурсанти ознайомились з потребительськими справами в Германії, Бельгії, Англії та Шотландії і брали участь на міжнародньому з'їзді кооператорів в Гамбурзі. Вони обдивлялись потребительські крамниці, млини, заводи, майстерні та инші кооперативні інституції. 3 Чернігівщини. Земські збори. Начальник губернії дозволив скликати чергові повітові земські збори: глухівського —з 24 сентября, городнянськог —з 26 сент., козелецького —з 27 сент., чернігівського —з 28 сент., стародубського —з 29 сент., мглинського —з ЗО сент. і новозибківського —з ЗО сент. 3 Полтавщини. Дворянська гімназія. Устав дворянської гімназії в Полтаві затвержено. Дика забавка. Миргородські парубки вигадали собі таку забавку: стають вздовш рельсів і, коли проходе поїзд, націляються камінцями у вікна; хто вцілить, того вітають, плескаючи в долоні. Про це довідалась поліція і тягне їх до відповідальности. 3 Харьківщини. Доклади земства. Харьківське губернське земство на московський з'їзд про народню освіту внесло доклад про те, щоб в школах не тільки вчили, а й виховували дітей; щоб був заведений 4-річний шкільний курс; щоб були організовані загальноосвітні курси для вчителів та щоб була заведена позашкільна освіта. 3 Катеринославщини. Убитий. Недалеко од Щербинівської копальні (бахм. пов.) знайшли труп робітника Новікова. Заарештували городового Єніна та квартиранта Новікова. В Українській хаті. 26 сент. на катеринославській виставці співав аматорський хор коло української хати під орудою Вазелеева. Проспівали такі пісні: 1) Гей, чого хлопці; 2) Ой, у полі два явори; 3) По той бік гора; 4) Віють вітри ще й буйнесенькі; 5) Гей, гук мати; 6) Прощай, дівчино; 7) Ох і закувала сиза зозуленька; 8) Ой, сів пугач на могилі; 9} Чи я, мамо, не доріс; 10) Дощик; 11) Ой, ішов я улицею раз, раз; 12) Та щука риба в морі; 13) Та туман яром котиться; 14) Ой із-за гори.

