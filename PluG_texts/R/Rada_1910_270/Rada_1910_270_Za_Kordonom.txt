За кордоном. Перемога демократів.
  В Германії на виборах до ландтягу в Бреславлі та Гірберзі одержали перемогу » вільнодумці з запомогою соціалістів-демократів, одбивши всі мандати в центра. Газети бачать в цій перемозі центра зріст політичної свідомости народу і добре обмірковану боротьбу його з урядом і центром.
  Судова розправа проти італійців.
В Граці тепер розглядають росправу проти тринадцяти італійських юнаків, яких обвинувачують за державну зраду та за організацію корпуса добровольців, щоб завоювати австро-італійські міста. Матеріал для суду зібрано з юнацьких листів та мрій. В Відні тимчасом теж розглядають процес про італійський шпіонаж. Тут всі переконані, що в Італії ці процеси викличуть обурення.
  Англійські судді.
Скілька днів тому на міністра Черчилля в вагоні напав прихильник суфражисток Артур Франклін, племінник міністра почт і телеграфів. Суддя одложив справу Франкліна на тиждень, наказавши його арештувати. Багато визначних особ зверталось після цього до судді з проханням випустити підсудного на поруки. На суді суддя Рутцен заявив привселюдно: „багато поважних особ зверталось до мене з проханням визволити з тюрми Франкліна, а я одмовився, бо вважаю, що настав час загнуздати ці неморальні вчинки, що почали вже прищеплюватись в Англії".
  Самогубства в військові європейських держав.
Один німецький часопис подає таблицю самогубств в європейському військові на один милійон. В Австрії 1,252. в Германії 632, Італії 407, Франції 333, Бельгії 244, Англії 209, Росії 152.
