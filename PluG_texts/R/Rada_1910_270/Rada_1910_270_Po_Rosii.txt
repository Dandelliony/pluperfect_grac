ПО РОСІІ.
 - Лист Олександри Львовни Толстої. В „Утръ Росс.“ вміщено такого листа Олександри Толстої: „Прошу вмістить в вашій газеті оцю мою заяву. Тілько недуга заважала мені раніше висловитися з приводу листа брата мого Льва Львовича Толстого під заголовком: „Кто виновникъ". Цілком прилучаючись до тих думок, що з цього приводу висловили мої брати Сергій і Ілля Львовичі, я вважаю потрібним додати до цього ще ось що. Не кажучи вже про те, що наддавання незвичайного впливу Черткова на мого батька, яке робить мій брат Лев Львович, вже є зневага пам'яти Льва Миколаєвича і поменшення того великого і глибокого значіння останнього його вчинку — виїзду з Ясної Поляни, котрий викликано складними душевними причинами, про які я вважаю зайвим говорить, вважаю обвинуваченая Льва Львовича відносно кращого приятеля мого батька, щиро прихильного до нього і до його діла, зовсім несправедливими і незаслуженими. Олександра Толстая. 
 - Село про Толстого. Співробітник „Сарат. В.“ бував в петровському повіті і оповідає, що скрізь, по всіх селах серед селян чув він розмови про Л. М. Толстого. Запитуються, цікавляться. Біля волості підчас приходу почти сходиться велика юрба. Тут же і читають газети. Селяне знають про Толстого, що він сам орав, косив і те, що його одлучили од церкви. Ось граф земським начальником не пішов служить, а працювати біля плуга став. Не знаю, хто тепер буде у нас самим розумним чоловіком, каже другий. Багато балачок викликає те, що життя і проповідь Толстого не сходилися. 
  - Готуються до виборів. „Сов. Сл." оповідає, що чорносотенці в фатежському земстві, готуючись до виборів в Державну Думу, починають похід проти поступових людей: лікаря Кураєва та благочинного Молоткова. 
  - Причина заслання. Депутат Кузнецов одержав з Архангельська повідомлення про дивні причини заслання співробітника „Волжскаго Слова" Ніколаєвського. Ніколаєвський одбув заслання і повернувся в Уфу. Тут його знов арештували по підозрінню в належности до анархистів-комунистів. На допиті йому сказали, що охранці відомо, що він не анархіст, а соціал-демократ. Вашу справу припиняємо. Ніколаєвського випустили. Через тиждень йому треба було зайти в жандармське управління. Жандармський ротмістр Плото хотів поздоровкатися з ним і подав йому руку. Ніколаєвський одмовився. Ображений Плото потребував пояснень. Ніколаєвський заявив, що не хоче здоровкатись. Тоді Плото крикнув, щоб Н. „вийшов геть". Через два місяці Ніколаєвському подали бумагу про арешт і заслання в архангельську губернію за належність до анархистів-комунистів. 
  -Землеустройство. В с. Янцеварах, вятської губ., на сході землеміри сказали, що вони приїхали виділити три участки трьом селянам. Сход постановив вибрати і послати трьох людей, які б пильнували інтереси громади. Після сходу селяне, що просили про виділення, сказали землемірам, наче б то селяне постановили недопускать землемірів до землі. На другий день приїхав пристав з стражниками і арештував старосту, писаря і трьох повіренних громади. Справник засадив їх в тюрму. Слідство вияснило, що ніякого приговора проти землемірів не складалося. Арештовані просиділи 14 днів. (К. В. Р.). 
  -Писарь — злодій. В Закамишлові, камишловського повіту, затримано з краденим майном невідомого. Виявилося, що це бувший волостний писарь Шуров, який стояв на чолі злодійської ватаги. Шуров служив писарем в захарівській і закамишловській волостях, де розтратив в першій — біля 700 карб., в другій — біля і.500 карб. В захаровській волості старшина, на якого впала відповідальність, покончив самогубством. (У. Р.).