По Украіні.
У Киіві.
— Громадське зібрання «Родина». Сьогодня концерт при участі д.д. Болотинської, Міньковської, Мілявської, Немоловської, Смоленської, Сележинської Супрун-Урбанської і д.д.*** Харманенко-Сагайдачного.
 Після концерту танці.
 Плата за вхід—члени і постійні гості безплатно, учні—25 коп., инші-50 коп.
Початок о 9 год. вечора.
— Українське Наукове Товариство. В понеділок 21-го січня в 7 1/2 год. в. в помешканні громадського зібрання «Родина» відбудеться наукове засідання товариства.
 Прочитано буде: 1) Посмертні статті П. Житецького „З історії української літератури і інтелігенції;— прочитає д. Ів. Стешенко 2) доклад М. Стасюка: „Фабрично-заводська промисловість на Україні на початку XX віку".
 — Слідство про закритий український клуб. Судове слідство по справі закритті українського клубу поступило до судового слідчого по найважніщим справам А. Є. Пуріка. Вчора судовий слідчий робив в цій справі допити свідків і поліції, яка була присутня при ревизії читальні закритого клубу.
 —В комерційному інституті. Як відомо, в міністерство торгівлі на затверження було подано список професорів київського комерційного інституту. Тепер у інститут надійшла звістка, що міністерство затвердило увесь список за винятком трьох особ: проф. Ейхельмана, Русова і Косінського.
 — Нарада. Сьогодня, о 2 год. дня, в помешканні київського губернського правління під проводом п. губернатора одбудеться нарада начальників поліції з Київщини. На нараді будуть обговорюватися питання про службу стражників, про боротьбу з хуліганством і про поліпшення постановки поліцейської служби.
 —В городській думі. Друга январська сесія київської городської думи одкриваеться 22 января. В думську повістку внесено 47 справ. Між иншими будуть розглядатися питання: 1) доклад про автобусний рух у Київі; 2) про землю у Пущі-Водиці під гімназію; 3) про електричне світло на околицях; 4) доклад про одвод землі на одкосах Царського саду під виставку скотарства, яка одбудеться літом цього року.
 — Виїзд гор. голови. Вчора городський голова Дьяков виїхав в Петербург, щоб піддержати прохання г. Київа про городські позики.
 — Результати виборів у страховий залізнодорожний комітет. Вибрано пьять представників: від служби руху І Юра, служби тяги —машиниста М. Лобкова, від майстерень — коваля С. А. Дробишевського з Одеси, від загального одділу-—А. А. Роханського, від служби доріг—начальника цеї служби —В. П. Неклюдова.
 — Прохання бердичівської гор. думи. Бердичівська городська дума почала клопотатися перед міністерством, щоб Бердичів було виділено в окрему земську одиницю.
 — Арешт. Арештовано мати і дочку Обезменкових, в яких переховувався дезертир Бакурадзе, що вбив офіцера Крицького.
 — Контрактова ярмарка. Тепер вже з приводу февральських контрактів у Київі на Олександрійській площі почались роботи по будівлі балаганів. По рахунку 1913 р. городської думи місця у Контрактовому домі дадуть 29.000 карб., місця на площі 25.000 карб аренди.
 —Підвоз хліба. В останні дні помітно побільшився підвоз хліба на залізно-дорожні станції. Через вохку погоду багато зерна псується.
 — Річна школа. Виникла думка збудувати річну школу, що досі перебуває в найнятім домі, на Трухановім острові.
