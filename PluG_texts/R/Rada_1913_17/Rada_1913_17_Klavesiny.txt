Клавесіни.
(Перед першою висталю п. «Сторінка життя”.
 Коли грають клавесіни,— струни серця бренять
 Шепочуть тихі згуки, як оповідання бабусі про давні минулі часи.
 Сум і радість, туга й кохання—все спліталось колись тут біля них і тепер вони оповідають нам про колишні місячні ночі, про закохані пари, про мрійні душі, про минулі радості і тихі жалі. Вони не знали суворої дійсности: до ніх підходили тільки в хвилини душевних турбот.
 І коли грають клавесіни... струни серця бренять.
 Бенефіс артиста, це іспит на атестат зрілости. У виборі пьєси д. Малиш-Федорець виявила прекрасний смак: „Сторінка Минулого"—клавесіни давніх часів, вона переносить нас в інтімну, душевну атмосферу давно минулого життя. Тут не розвязуються трагічні соціальні ділєми,—тут оживає інтімна атмосфера минулого з його сердечними радощами і жалями; це тиха, хороша хвилина життя. Палке кохання, вірна дружба, войовничий запал...
 Ціла галерея живих у виконанні тіпів: сентиментальна пані, покірна дочка, солодко—в'їдлива „проживалка", поміщик—дворянин, герой—гусар, пиндючний дворецький, лукаві козачки.
 У виставі приймає участь вся трупна. Пьєсу обставляють надзвичайно старанно; обстанова, убраня, найменші деталі відповідають визначеному часові і справляють вражіння тогочасного життя. Для повної ілюзії добуто старі клавесіни. Вони грають і під згуки їх, співає романси закохана пара.
 Коли грають клавесіни—струни серця бренять. 
N. N.

