В Холмщині.
ХОЛМ, 19. Директором холмської шкільної дирекції, що перейшла в завідування київської шкільної округи, призначено М, Дорофеева. Новий директор повідомив, що з переходом управління школами в київську округу, з цеї пори усі учителі і підвладні йому чиновники, а також усі інстітуції, якими він керуватиме, мають працювати для добробуту холмського краю не покладати рук і допомогати холмському православному братству в його роботі для зміцнення в новій губернії основ російської держави.
 На потреби освіти народніх шкіл у Холмщині, міністерство народньої освіти призначало в 1912 році 60,000 карб. На цей рік цю суму побільшено буде до 148,000 карб.
 СЕДЛЕЦ, 19. В місці ширяться чутки, що на деякий час Седлец зостанеться губернським. Причина цього у тому, що в Холмі немає відповідних будинків під губернські інституції, а нові ще не будуть скоро готові, крім того діячі відділення Холмщини не хотіли би таким способом допомогти збогаченню мешканців Холма, які не дуже прихильно ставляться до нових порядків.
 (Власн. кор .)
ХОЛМ, 19. Холмське православне братство одержало від архієрея Євлогія повідомлення, що міністерська комісія приступила до опрацьовання проекту мійського і земського самоурядування для холмської губ. Комісія має взяти на увагу доклад арх. Євлогія, в котрім він домагається, щоб майбутнє мійське і земське самоурядування було оперто на перевазі в них участи православної людности з обмеженням прав поляків і євреїв. Арх. Євлогій домагається засновання тих органів самоурядовання одночасово, і навіть земства пильніще, бо цим останнім користуватиметься виключно селянське православне населення, міста-ж на Холмщині зполонізовані і мають багато мешканців євреїв.
 ( Власн , кор.)
