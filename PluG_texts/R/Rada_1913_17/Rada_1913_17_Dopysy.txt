Дописи.
(Од власних кореспондентів).
 С. МОЛОДЕЦЬКЕ (на Київщині). Товариська крамниця. Товариська крамниця в нашім селі ледве-ледве животіла. Прийшлось не одного прикащика змінити, а також і голову, бо не мали ні комерційного, ні громадського почуття. Аж, нарешті, в цім році діждались дуже корисних наслідків. Дівіденду прийшлось 10, а на кожний карбованець забору 15. Це вже така добра справа, що дай Боже усякому.
 Крамниця в цім році виповняла хоч маленьку просвітну ролю: пустила серед селян багато одривних календарів українських і московських, чого досі у нас не було.
—
С. КОЛОДИОТЕ (на Київщині). По требительська крамниця. В кінці 1913 року буде десять років, як засновано у нас потребительську крамницю. В перші роки свого існування, наша крамниця була взірцем для всього звенигородського повіту. В ті часи навколо Колодистого почали рости крамниці, як гриби після дощу. В лавці майже що дня можна було бачити селян з сусідніх сел, які приїзжали приглядатись до справи. Ціни тоді на самий необхідний крам стали чи не вдвоє дешевші. До „лавки" звертались за крамом не тільки пайщики, а й всі селяне, й навіть, сусідні економії. Щоденна виручка давала 50—100 карбованців. Звичайно, так було з крамницею доти, поки нею заправляв покійний В. Доманицький. Коли ж діло перейшло на самих селян, а до того ще й в правління і прикащики попали люде далекі від ідеї кооперації, то крамниця зараз почала спотикатись. За прикащиками що річно лишались великі суми недочоту і на балансі крамниці росли збитки. З 1911 року діла крамниці почали потроху кращати. А в минулому році, дякуючи тому, що в прикащики, в правління і ревизійну комісію, вибрали людей чесних, спочуваючих ідеї кооперації, крамниця мала 632 руб. валового прибутку. З цеї суми 404 карб, пішло на видатки, а решта на поповнення колишніх збитків. До 1912 року зеркало крамниці—щотоводство було в хаотичному становищі. В минулому році щотоводство велось по новій системі книжок, виданих редакцією, „Нашего ДѢла", і тепер—поставлено на чисту ногу. Першого і другого января була зроблена провірка краму і „учет" прикащика. Виявилось, що прикащик здав краму більше на 20 карб., ніж треба було. Треба сказати, що прикащиком у нас бідний селянин—парубок, але дуже обережний і чесний. Цими днями правління з ревизійною комісією склало рокове справоздання і на 20 января думають скликати загальні збори.
 В кінці треба пожалкувати, що нашим кооперативам приходиться купувати крам у посередників-євреїв, з якими за кожну дрібну річ треба торгуватись.
 Багато є в нашому повіті товариських крамниць; є такі, що й нічого собі торгують, ото й можна б їм зьєднатись в спілку і відкрить у Звенигородці гуртовий продаж краму, можливо, що така спілка мала б тепер успіх, аби крам у ній був хоч трохи дешевший, як у приватних крамницях.
