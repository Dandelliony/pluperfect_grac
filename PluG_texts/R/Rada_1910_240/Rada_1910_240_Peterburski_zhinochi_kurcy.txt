
Петербурзькі жіночі курси.
Український гурток на петербурзьких вищих жіночих курсах, як відомо з телеграми, вітав Ол. Яковл. Єфименко з степенню доктора історії. Одна з членів гуртка прочитала адресу такого змісту: „Вельмишановна О. Я.! Український гурток на першому своєму зібранні постановив вітати Вас, як доктора історії. Звичайно, ми приносимо своє привітання дуже пізно, може скажемо його далеко нескладно, але від усієї душі, з глибокою подякою і шаною. Ми з радістю зустрічаємо кожного з наукових працьовників, бо від їх залежить прогрес усієї людности. Те, що харьківський університет оцінив Ваше наукове значіння, дає нам надію, що незабаром, не дивлячись ні на які препони, ми досягнемо свого і перед жінкою одкриється широкий шлях до праці. Але поки ще робітниць за для науки дуже мало і тим більша шана їм. Ваша наукова діяльність має ту велику вагу для нас, українок, що Ви віддаєте свої сили історії нашого рідного краю, яка ще мало обслідувана і чекав своїх робітників. Окрім того, тільки широкий науковий дослід історії України, її письменства та мови може розвязати в Росії українське питання. Ми мали змогу, дякуючи Вам, знайомитися тут, на курсах, а рідною історією не тільки на лекціях, але і в семинаріях. Ви вчите нас нашій тогочасній історії і підтримуєте наше переконання, що вона матиме і свою будучину. Ваша праця, Ваше відношення до дорогого нам питання, зробили те, що у нас, в Вашій авдіторії, є свій гурток, об'єднаний загальними інтересами і працею. Зараз ми маємо змогу вітати Вас на рідній мові. З великою подякою за це все, що зробили і робите Ви для нас, ми і вітаємо Вас, дорога О. Я. Ясним спогадом на завжди зостанеться воно для нас, коли розійдемося ми по своїй Вкраїні і почнемо працювати на її користь. Щиро бажаємо, щоб не гасли Ваші сиди і здоров'я ще довго, довго, щоб читали Ви з цієї кафедри, щоб і ті, що прийдуть за нами, складали Вам свою подяку". Потім піднесли О. Я. квітки від я гуртка ц та прочитали привітання від громади петербурзьких технологів, гуртка українців псіхо-неврологичного інститута, гуртка студентів-українців гірничого інститута, петерб. української громади, гуртка українознавства пег. університету.
