Літне сонне і мало цікаве політичне життя Європи, небагате видатними подіями, зразу після португальської революції ожило, заворушилось і пішло далі досить жвавим темпом. В самій Португалії, тепер вже з певністю можна сказати, настало спокійне нормальне життя. Народ остаточно ухвалив новий республіканський лад і вертається до своєї звичайної праці. Новий португальський уряд теж увійшов в свою певну ролю і колишні ідеологи революції стали практиками республіки і урядують в країні не гірше, або ще й краще, добре свідомих у своєму ділі чиновників-професіоналів. Багато доказів єсть на те, що республіканський лад залишиться на довший час в Португалії. Народ по добрій волі і щиро ухвалив його. Навіть старі португальські урядовці свідчать, що старий лад в державі вже не вернеться ніколи. Ще краще. Сам лисабонський патріарх, а за ним і саме реакційне в світі католицьке тутешнє духовенство заявили, що приєднуються до республіки. Звичайно, в цій заяві мало єсть особистих симпатій духовенства до республіки, але воно, стоючи найближче до народу, добачило, що головою стіни не проб'єш, що треба зійти з старих позицій і зайняти місце в серці, в почуттях народу. Та легкість, з якою вдалось встановити республіку в Португалії, тільки свідчить про те, що час її тут назрів, що вона бажана і, головне, необхідна для держави, я.. а починала вже валитись з старих підвалин. Несподіваний роспуск грецької національної ради і оповіщення нових виборів до неї та взагалі марні надії на Венизелоса, нового міністрапрезідента в Греції, зміцнили глухий до цього часу республіканський рух в державі. Грецькі політики сподівались, що Венизелос, ставши на чолі уряду, одразу займе гостро-ворожу позицію до Турції і взагалі піде поруч з національною радою, виявить більше гарячої активности в внутрішніх справах. Але Венизелос, ознайомившись з надто ріжноманітним складом національної ради, побачив, що з ним не зварить каші і почав з того, що роспустив раду і оповістив нові вибори, а з Турцією почав потрохи миритись, начавши з дрібниць. І в останньому він добився того, що надто ворожі стосунки між турками і греками почали налагодюватись на краще життя. Бойкот грецького краму в Турції почав втихати, на границі держав стих брязкіт зброї. За те спокійна програма Венизелоса показалась дуже пісною для афинських політиків; вони побачили в його „консерватизмі* спілку з династією і бажання прислужитись королю. Особливо проти Венизелоса повстають військові сфери, яким він зовсім заборонив втручатись в політику. Та і взагалі Грецію тепер рвуть на шматки дрібні і нікчемні партії, не даючи робити спокійної і лагідної державної внутрішньої праці, яка дуже і дуже потрібна для замученої Греції. Дуже гострі болгаро-турецькі стосунки можуть втягнути в війну і Грецію проти Турції. Це буде велике нещастя для Греції, в якої ні ладу в державі, ні дісціплини у війську, ні грошей у касі немає. Македонські події можуть таки врешті втягнути Болгарію в війну з Турціею, де деспотичне панування младотурків, що надто зазнались після утворення „дружби“ з Вільгельмом, стає вже нестерпимим і для довготерпеливих балканських славян. Англо-германський антагонізм в Персії закінчився в останні дні повної моральною побідою німців. Англійський проект поділу Персії вселюдно осуджено. І навіть англійська ліберальна газета .Баііу назвала ноту свого міністерства необережною, бо її можна було розуміти, бачте,—-„не як прихильну пораду, а як грізний ультіматум". І кінчилось все це тим, що Англія дала згоду позичати Персії 12 милійонів рублів

