
По вищих школах.
9-го октября відбулися перші в цьому академичному році збори агрономичного українського гуртка у сельеькогосподарському інституті в Москві. Гурток цей заклався торік в осени, і був затверджений радою інститути того ж року. Гурток поставив собі подвійну мету: 1) студіювати Україну, головним чином з боку агрономичного і 2) провадить через своїх членів агрономичну роботу на Вкраїні. Минулого року гурток почав здійснювати своє завдання: познайомитися з агрономичними потребами України та взагалі її економичним життям, Для цього почали збірати всякі матер'яли українських земств, що торкаються згаданих цілів. Більша частина земств, по яких гурток розсилав прохання, відповіла на нього прихильно, надсилаючи гурткові деякі з своїх виданнів. На перешкоді багатьом заходам гуртка, особливо — впорядкуванню більш-менш повної бібліотеки, став, звичайно, брак грошей. Засоби гуртка, як те видно з статута, мають складатись: з членських внесків, жертв, та таких підприємств, як лекції, вечірки тощо. Але ж, в дійсности, все робиться досі на ті невеличкі гроші, які склали незаможні українські студенти. Початок цього року показав, що дуже мало е сприяючих обставин для влаштування якоїсь вечірки, і тому дуже можливо, що наступаючий рік буде для гуртка також роком бідування... Зараз в касі гуртка 11 карб. Хоч і дошкуляє ця матер'яльна незабезпеченість, життя йде наперед. Перші сьогорішні збори пройшли досить жваво. Було зачеплено досить багато питаннів, що-до культурно-агрономичних справ і т. и. На зборах було повідомлено, що незабаром буде прочитано доклади, в яких члени гуртка, що мали літом практику на Вкраїні, хотять поділитись вражінями з товаришами, з'ясувати товаришам зміст роботи, яку вони мали, переглянути ще раз ті справи, які звертали на себе їхню увагу. Хотілося б, щоб справа такого великого значіння —агрономична поміч на Вкраїні — придбала собі в наших товаришах свідомих робітників на рідному полі, які були б здатні помагати нашому народові визволитися з темряви та недолі.

