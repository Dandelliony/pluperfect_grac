По Украіні.У КиівіПанахида по Т. Г. Шевченкові. Вчора о 3 г. дня в Софієвському кафедральному соборі було одправлено панахиду по Т. Г. Шевченкові. На панахиді була сила народу. В величезній церкві не містились усі і багато стояло у притворі. На панахиді було багато українських і російських громадських діячів, літераторів, артистів та багато шкільної молоді.Конфіскація українських образів. Вчора в книгарнях „Літерат. - Наук. Вістника та „Часу“ з наказу київської духовної цензури поліція конфіскувала до 200 екземплярів образів Спасителя й Божої Матери. Образи ці— художня репродукція роботи українського артиста-маляра Куриласа, видані з благословення галицького митрополита графа А. Шептицького. Ріжниця їх од звичайних образів російського видання тільки та, що одежу на малюнках прикрашено українськими вишивками. Як відомо на Україні дуже часто попадаються образи з святими, прибраними в національну українську одежу. Є такі образи навіть у Софійському соборі, у Київі, в центрі православія. І ніхто з з духовних цензорів не добачав до цього часу в цьому ніякої небезпеки для православія... Цікаво, що звичайна світська цензура тепер уже конфісковані образи пропускала безборонно.Товариство київських лікарів. Сьогодня в університеті св. Володимира в авдіторії № 7, о 8 год. вечора, одбудеться чергове засідання товариства київських лікарів. На черзі — обговорювання справ професійної діялиности лікарів; між иншим, проф. Г. М. Малков виступить з докладом про відповідальність лікарів за помилки їх при лікуванні і про необхідність спеціальних статей, що призначатимуть кару за такі помилки. Другий доклад торкається справи про платню за працю лікаря в приватній практиці. Потім будуть обговорюватись біжучі справи. В суботу, 2 марта, одбудеться засідання, на якому буде обговорюватись рішуча формуліровка відповідів на запитання Височайше заснованої міжвідомственної комісії в справі перегляду лікарсько-санітарного законодавства.Переїменовання Труханового острова. Труханів остров з Височайшого дозволу переїменовано в „АлексѢевскій»“.Контракти. Контракти в останні дні трохи ожили. Збільшився зьїзд з провінції. Краще пішов торг на ярмарку на Подолі. Вчора одбулось 15 засідань товариств сахарних заводів.Молдоване-прихильники ченця Инокентія. Весь день вчора на київському вокзалі пересиділа юрба молдованів, що зібрались їхати на прощу до Инокентія.Тут їх вмовили не їхати далі, бо Инокентія арештовано. Ввечері молдованів одправлено назад в Бесарабію. Тої-ж ночі перевезено через Київ окремим поїздом велику партію молдованів, що були в Олонецькій губ., в „гостях у батюшки Инокентія “. Багато їх померло в дорозі. Чимало хворих. Всього їх в поїзді 1,160 душ.В справі курсів для заводських техників і кочегарів. Як відомо, київське т-во для догляду за паровими котлами одкриває 11 марта курси для заводських техників. Тепер на курси запрошено лектором інженера Т. І. Усенка. Плата на курсах за лекції встановлена в 15 карб.Справа Бейліса. З певних джерел повідомляють, що ще в декабрі справу Бейліса судовий слідчий Н. А. Нашкевич передав прокуророві окружного суду, де справа лежить й досі. Справа в судову палату ще не поступала. Чутки про незатверження акту обвинувачення неправдиві.На Дніпрі. Вчора рано лід на Дніпрі рушив. Річка чиста від льоду біля Київа до Яхт-клубу.Самогубство. Вчора на станції товарній кинувся під поїзд наборщик губернської друкарні Іван Москальов.Комардіровки за кордон. Міністр освіти порадив попечителю київської шкільної округи вибрати пять душ з вищою освітою для командіровки в Лейпдіг для підготовки на учителів по грецькій і латинській мовам та історії.Зловживання на південно-західній залізній дорозі. Київська поліція викрила зловживання з грузами на ст. „Київ- Товарний». Виявилось, що багато усяких особ підмінювало грузи, або робило фальшиві накладні, по яким виявлялось, що срочні грузи спізнюються. Потім ці особи робили позви на залізну дорогу. Вчора в багатьох городах — Київі, Одесі, Кішиньові і багатьох повітових городах зроблено біля 100 т трусів між служащими і грузоотправителями. У Київі зроблено 37 трусів і в Одесі коло 25. Знайдено ціле ділопроїзводство і бумаги юридичного одділу управління південно-західної залізної дороги. Для розгляду цього буде засновано спеціальну комісію. Збитки доріг рахують в милійон карбованців.Т-во журналистів. Річні загальні збори членів київського т-ва періодичної преси і літератури одбудуться у суботу, 2 марта, о 8 год. вечора, в київському громадському зібранні.Київська виставка. Авіаційна секція звернулась до воєнного міністерства з проханням, щоб призначений у Петербурзі конкурс літальних машин було перенесено у Київ на виставку. Міністерство финансів дозволило безпошлінний таріф для закордонних експонатів. Т-во „Уранія“ запропонувало комітетові заснувати на виставці обсерваторію. Наукова секція командірувала у пьять шкільних округ директора педагогичного музею Музиченка для запрошення до участи у виставці земств і городів.Лекція про Л. Н. Толстого. 2 марта в кінематографі Шанцера одбудеться лекція А. М. Хирьякова на тему: „Л. Н. Толстой“. Гроші з лекції підуть на користь т-ва „Скорой помощи" студентам вищих київских шкіл.Затверження думських постанов. П. київський губернатор затвердив постанови київської городської думи про городські скотобойні.В університеті. Правління університету постановило увільнити з університету 92 студентів-юристів, що перебувають в університеті більше 6 років. Про 20 -- студентів з числа увільнених правління вирішило клопотатись перед міністерством, щоб їх було зоставлено в університеті. В справі 7 студентів правління вирішило клопотатися, щоб їх було допущена До державних іспитів. Окрім цього, правління вирішило увільнити 4 студентів-природників і 4 студентів-математиків.