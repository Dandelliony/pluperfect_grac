Театр і музика.УКРАЇНСЬКИЙ ТЕАТР.Бенефіс М. Садовського „ Гетьман Дорошенко» Трагедія .1. Л. Старицької-Черняхівської. Закінчити довгий піврічний сезон „Гетьманом Дорошенком» було щасливою думкою, а також — поставити її в бенефіс М. Садовського. Пьєса має велику популярність не тільки серед українців, а і взагалі серед киян; єдиний-же прекрасний виконавець головної ролі, М. Садовський, міг широко розгорнути в ній свій дужий хист, утворивши з свого особистого свята — свято українського театру. Можна бути певним, що спектакль 24-го лютого надовго лишиться приємною згадкою в памьяті тих, кому пощастило попасти на нього; і безперечно, споминаючи иноді про прощальну виставу, глядач бачитиме перед собою з усіх персонажів тільки Дорошенка, тільки цю велитеньську фігуру бідолашного героя бурхливих часів великої Руїни. В усій пьєсі одна сливе яскрава постать: ні тонко відчутий і артистично змальований д. Марьяненком образ лукавого, або, як кажуть, —„себѢ на умѢ» полковника Самойловича, ні дбайливо виконана, але вульгарно інтерпретована д-кою Малиш-Федорець постать зрадливої гетьманші, ні наївно-орігінальна героїчна фігура полковниці Шульгихи, яку дає д-ка Полянська — це-б-то все те, що є характернішого в трагедії, — нічого не задержиться довго в уяві глядачів, а коли й збережеться, то тільки, як бліде тло для могутнього образа Петра Дорошенка. В цім плюс і мінус пьєси, — плюс у тім, що блідість инших характерів не застує головної фігури, а мінус—що ніхто з артистів, крім виконавця ролі Дорошенка, не має змоги виявити в пьєсі себе, свій творчий хист. А проте —пьєса йшла в бенефіс Садовського. і бенефіціанта бачив глядач у всій його красі. Важко сказати, які місця трагедії виходили в нього краще, які слабіше; натхненний артист, сам захоплюючись грою, до кінця пЬеси був на потрібній висоті; і все ж таки не можу не визначити високохудожнього виконання сцен 3-ої дії, а надто сцени з гетьманшою; навіть захоплююче написана й чудово відограна сцена з московським посланцем блідне перед силою художньої інтерпретації згаданої сцени. Численна публіка з ентузіазмом вітала свого укоханця, виявляючи свою до нього приязнь і вдячність довгими рясними оплесками, піднесенням квітів і коштовних подарунків. Хотілося б сказати кілька слів про инших виконавців числених ролей трагедії. Через причини, вже зазначені мною, виконання цих ролей вимагає величезного напруження артистичних сил кожного з окрема; в противнім разі грандіозна постать гетьмана задавить другорядну фігуру своєю могутністю. Так воно й було здебільшого. І полковник Яненко (д. Панківський), і кошовий Сірко (д. Корольчук), і полковник Шульга (д. Ковалевський) і багато инших персонажів не лишають ніякого вражіння: бліда, невиразна, одноманітна гра скидалася на виконання службового обовьязку; д. Корольчукові не допомогли навіть його істеричні (малось на увазі — героїчні) викрики, в яких часом неможна було розібрати слів, але од яких лопотіла барабанна плінка, немов грамофонна мембрана. Склалась думка, що цей артист наслідує в грі М. Садовського; коли це так, то нехай-ше зверне увагу на те, як часом од пошепки промовленого Садовським слова мороз іде по-за шкурою, крику-ж нема, а є піднесений тон. Д-ці Полянській не завадило-б звернути увагу на те, що не штучно одмінений голос здолає змалювати характерну постать войовничої Шульгихи; орігінальність авторового замислу полягає в контрасті спокійної, звичайної простоти й незвичайності! вчинків. Пригоду з ведмедем, напр., треба було росказати так, щоб видно було, що полковниця сама не надає події великої ваги, що геройські вчинки для неї світова річ: вражіння од вчинку лишилося-б те саме, а образ виграв-би своєю сімпатичною незвичайністю. А то маємо комічний жест і прикрі горлові згуки. Краща гетьманша: видимо д-ка Малиш-Федорець немало попрацювала над своєю роллю. Дарма тільки вона думає, що глядачі не в силі обняти чуттям і розумом авторового замислу, і де й не треба підкреслює свою гру. Поруч з простою, сімпатичною грою д-ки Хуторної—це неприємно вражає. Я навмисне згадав уже про вульгарність гри: це взагалі характерна риса манери д. М.-Федорець; що ж до гри в „Гетьманові Дорошенкові", то мені досі ще лунає в ушах кумедно відогране артисткою вагання гетьманші в останній сцені з Самойловичем: тут перед глядачем була не гетьманша, що повинна бути шляхетною навіть у гріху, а якась стара дівка... Д-ій же Марьяненко ніби навмисне грав і тут свою епізодичну роль пречудово, ще більш підкреслюючи нездатність артистки збагнути змальований автором образ. Занадто молодо згучав голос стариці Митродори (д. Ліницька). Артистка має до послуг гарні низові засоби свого голосового регістру й повинна була їх використати. Коли це не вражало в алегоричній фігурі України (сліпа, знесилена, розшарпана, але вічно молода), то для стариці треба було й старечого голосу. Прекрасні були д. Петліщенко (Мазепа-писарь) і д. Рибчинський (московський посланець). • З зовнішнього боку пьєсу поставлено було прекрасно. Аматор. Українська труппа д. І. Березняка починає грати з 4 марта в г. Сичівці, Смоленської губернії.