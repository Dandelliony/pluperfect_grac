З життя недержавних націй.„Повстання бурятів". Незабаром в Іркутському судитимуть гурт забайкальських бурятів, яких обвинувачують за „антиправительственное --", в 1905 році. Забайкальська преса подає про цей процес досить цікаві подробиці. На чолі протиурядового руху був бурят Вамбоцеренів — особа популярна серед бурятської людности. Він агітував за те, що бурятам, як кочовій людності, не треба волостей та селянських начальників, і радив боротися проти цих установ, а замісць них знов завести скасовані 28 квітня 1901 року старі степові думи та дрібні управління, як найбільш придатні для бурятів —кочовників. На зьїзді 19—20 декабря 1905 року ухвалено було не давати дежурних пар, не слухати наказів волосних старшин, старостів і суддів, не платити податків, вимагати скасування селянських начальників. Постанов цих губернатор не затвердив, і, хоч буряти не раз посилали депутації, прохання до адміністрації, про те повернути старі порядки їм не пощастило. Минуло сім літ. Настрій бурятських мас змінився. На зьїзді 1912 року в Читі всі уповноважені од бурятів однодушно разом з представниками од селян та козаів голосували за необхідність земства для всього Забайкалля, себто й для бурятів. А все ж таки, не зважаючи на цю зміну в думках бурятів, проти їх провідників 1905 року роспочато справу, що має голосну назву „бурятське повстання" і являється відгуком давно минулих подій. Тюрко-татарська газета. В Коканді місцева інтелігенція захожується видавати газету на тюрко-татарській мові