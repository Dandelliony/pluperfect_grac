Утворення автономноі Молдавськоі Соц. Радянськоі Республіки.
Постанова Раднаркому УСРР.

ХАРКІВ, (Роста). Під головуванням: голови Раднаркому тов. Чубаря відбулось засідання Раднаркому, спеціяльно присвячене справі, внесеній Одеським Губвиконкомом. Після заслухання докладу представника Одеського Губвиконкому тов. Корнюшина і докладного обговорення Раднарком УСРР ухвалив постанову про утворення в складі УСРР Автономної Молдавської РСР. На цьому засіданні накреслено кордони нової республ ки. Раднарком ухвалив доручити комісії, утвореній президією ВУЦВК‘а з представників Молдавськоі Автономноі Республіки, а також Одеського і Подільського Губвиконкомів точно встановити кордони МСРР з представленням їх на остаточне затвердження президії ВУЦВК; тимчасове встановлення основ державно го будівництва, а також конституційних взаємовідносин АМСРР покласти на президію ВУЦВК‘а, представити їх на затвердження першого з'їзду рад Автономної МСРР і після ухвали останнім представити на остаточне затвердження Всеукраїнського З'їзду Рад. Всі постанови Раднаркому ухвалено негайно внести на обміркування й затвердження 3-ої сесії ВУЦВК‘а, яка зараз відбувається.