Промислова і етнографична виставка на Кубані.
Виставка має відкритися 1-го сентября 1910 року, у Катеринодарі, біля військового лісу „Круглик". Вже почав виходити „Листокъ сельсько-хозяйственной, промышленной и етнографической виставки Кубанскаго Козачьяго Войска“ і з того листка ми довідуємося, що виставку організує Військо і що виставка буде велика, обхоплюваватиме усякі відділи хліборобства, промислів, народню освіту і т. ин. Всіх відділів намічено 20: хліборобство, скотарство, виноградарство, садівництво, ліси, пасіки, рибальство, молочарство, фабрики й заводи, ремества й домашні вироби, просвіта, медицина, артистичний відділ, церковно-історичний, етнографичннй, літання в повітрі і т. ин. Етнографичний відділ, як видно з ціркуляра отамана Війська, генерала Бабича, буде поставлено широко.
 „Усі народи, що живуть на Кубанщині, являться на виставку і покажуть, як вони живуть, що вміють, та й самі побачать, чому треба повчитися од инших — сказано в ціркулярі. „Чорноморці (українці) лінейці (великороси) усі гірські народи, переселені сюди німці, болгари, — мають показати на виставці не тільки продукти хліборобства і т. ин., але кожний народ має поставити свою типову хату або саклю з життьовою обстановою. Чорноморці поставлять свою хату, український квітник. Лінейці — свій тіповий дім“ і т. и. У хатах житимуть семьї з тих народів, робитимуть звичайну домашню роботу: ткатимуть, вироблятимуть килими, бурки і т. ин. Від кожного народу мають бути вибрані кращі музики з національними струментами, співці; у певний час, по дворах співатимуть, танцюватимуть. У кожному відділі Війська, у кожному городі і в кожній станиці або аулі організовані виставочні комітети, для всіх справ краєвої виставки. Експонати прийматимуться й з инших губерній. Хто хотів би дістати ширші відомости про виставку, той зможе їх добути від „Распоряд. комитета виставки въ ЕкатерианодарЬ“. Бажано, щоб наші земства, господарі, видавці книжок і т. ин. послали на виставку свої експонати. Кубанщина — країна багата і де які наші вироби, а також видання, можуть там добре продаватися. 
Гр. Коваленко.
