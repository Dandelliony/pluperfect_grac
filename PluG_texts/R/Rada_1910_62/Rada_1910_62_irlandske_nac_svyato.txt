Ірландське національне свято.
{Лист з Англії).

Кажуть, що історія не повторюється... Але скільки дивно схожих одне до одного явищ можна надибати на ріжних кінцях світа, в країнах, що живуть своїм окремим, самостійним істнуванням!

 Тілько тиждень тому вкраїнське суспільство, по всій Україні, і скрізь, де є українці, святкувало своє національне свято... Тілько два дні тому ірландське суспільство, по всій зеленій Ірландії, і скрізь де є розкидані ірландці, святкувало своє національне свято... І так подібні обидва свята одне до одного, стільки спільного є в щорічному святкуванні Шевченкових роковин і в що-річному святкуванні дня св. Патрикія, свідомими національно ірландцями! 

День св, Патрикія свягковано цього року з дуже великою помпою. Ще ніколи ірландське суспільство не було захоплене так широко і глибоко своїм національним святом. Ще ніколи не був такий піднесений загальний ентузіазм. А були ж часи, коли це    свято, що нині справляється публично, було заборонено, коли воно було протизаконним ділом, за участь в якому можна було побувати в англійській тюрмі. Були знов і такі часи, коли це вшанування пам'яти славного ірландського проповідника, роковини якого стали що-річним національним святом, справлялося невеличкими гуртами людей, єдине міцних в своїй вірі в будучність рідної їм Ірландії, серед байдужности широкого суспільства, зневіреного в довгій і тяжкій боротьбі... Всякі бували часи. Але крізь „бурі та негоди все вперед та вперед йшли ірландці з своєю національною справою, поки нарешті, на наших очах, вони не вбилися в таку силу, що з ними мусять рахуватися їхні колишні гнобителі—більше того: мусять запобігати у них ласки і дозволу на кожний свій крок по політичній арені. Як же не радіти тепер ірландцям, як не пишатись своїм старим національним святом, що таки діждалося свееї давно сподіваної черги! 

Цілий день 17-го марця (нов. ст.) в Лондоні по вулицях продавалися маленькі зелененькі пучечки трьохлистого shamrock‘у. Shamrock то досить простенький собі бур'янець, що росте в Ірландії; але що він росте тілько в Ірландії, то йому випало стати з простенького бур'явця ірландським національним символом, який знаменує відродження Ірландії. Ціле павутиння легенд посоталося круг нього. І „гадюка його обминає десятими вулицями", і „св. Патрикій уживав його, щоб ілюструвати його трьома листочками трійцю Божества". Але які б чудодійні сили не були заховані в shamrock’ові, в ньому напевне є сила викликати в ірландця велике національне піднесення. Тому дійсне багато було щирости, і хвилювання, і радощів, коли по всіх церквах на урочистих службах, і по всіх концертових залях на національних вечірках, було роздавано кожному молодому, старому і малому по маленькому пучечкові shamrock‘у. Ірландці трохи не всі католики і цупке тримання за католицьку церкву стало в них за ознаку вірности своїй ірландській національності. Одже в день св. Патрикія, який сам був ірландським апостолом Риму, ірландські католицькі церкви були повнісенькі. В де-яких з них ірландські ксьондзи говорили казання ірландською мовою—старинною мовою давніх кельтів, в инших казання були по англійському. На національних вечірках, яких було десятків зо два в одному Лондоні, було більш менш так, як буває у нас на Шевченкових роковинах: співалося національних пісень, вигравалося ірландських концертів. Крім урочистих вечірок скрізь по місту було улаштовано танці та всякі забавки. Але розуміється, все що робилося в Лондоні, не може порівнятися з тим, що було в самій Ірландії, і про що доводиться читати з ірландських часописів. Там роковини св. Патрикія святковано як справжнє свято, коли все позамикано і коли ніде не робиться ніякої буденної роботи. Ірландські національні діячі виступали скрізь з промовами, умисне для цього поз'їздившися з усього об'єднанного королівства. Ірландські промови лунали там на велетенських національних зібраннях, та по численних церквах. Скрізь — наче саме повітря натхнулося нею, була одна спільна свідомість, —що Ірландія нарешті має право щиро погуляти. Бо, хай може ще довго доведеться добиватись, заким здійсняться народні вимоги, хай може сучасна хвилина з її перевагою ірландців в англійській політиці ще далека од загоїння старих ірландських ран, — ірландці сміливо можуть сказати, що вони досягли такого становища, коли найгірше вже лишилося позаду, а це багато значить. Лондон, 19 марця (н. ст.)
 С. Подолянин.
