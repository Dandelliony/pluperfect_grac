Украінці в Галичині.
 „Український студентський союз" послав чешським послам Дртіні і Веліхові подяку за їх прихильне відношення до справи заснування українського університету у Львові. Питання про український університет згадані чешські посли зняли під час дебатів в справі заснування правничого факультету в італійському університеті за останньої сесії парляменту. „Український студентський союз", висловлюючи їм подяку, додає, що увесь український народ дуже вдячний їм за прихильність особливо через те, що в боротьбі за свої національні права він так мало зустрічає спільників серед славян. (Діло).

Вибрики польських шовіністів. Громадська рада в Камінці (струм, п.), назвавши одну вулицю іменем Словацького, другій дала назву вулиці Маркіяна Шашкевнча. Це останнє дуже не сподобалося місцевім польським шовіністам і наслідком такого незадоволення було те, що 5 марта одну українську табличку з іменем Шашкевича було зовсім знищено, а другу одірвано і закинуто на городи. Така сама подія трапилася і в Глинянах, де хулігана во імя польськости теж знищили таблички на вулицях, названих іменами Тараса Шевченка Маркіяна Шашкевича і Івана Котляревського. Ці прояви польського шовінізму тим дивніші, що Глиняни і Камінка - містечки з українським характером, де польський елемент дуже незначний і складається з невеличкої жменьки міщан та перелітних інтелігентів. Як поставиться до цих вибриків польських шовіністів галицька адміністрація, не відомо. Знаємо тільки, що коли троє парубків-українців знищили були польські таблиці, то їх позивали на суді і позасужували до вязниці. Та напевно цим разом буде приложено иншу мірку до прінціпіяльно однакових вчинків. (Діло).

В Науковому Товаристві імен т. Шевченка. 10 марта відбулося засідання філологичної секції „Наукового Товариства імени Шевченка у Львові“.На цьому засіданні прочитано було доклад Бирчака. „Вплив византійських пісень на „Слово о полку Ігоревє". Того ж таки дня відбулося і засідання історічно-філософичної секції Наукового Товариства. Прочитано було доклади: 1) М. Гехтера. „3 статистики України" і 2) С. Барана. „3 поля національної статистики галицького середнього шкільництва".
