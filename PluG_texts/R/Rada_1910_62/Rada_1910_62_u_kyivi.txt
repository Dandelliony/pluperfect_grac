У КИІВІ.
Сербський король Петро в Київі. Вчора прибув до Київа сербський король Петро. З цього приводу Київ мав праздниковий вигляд. Скрізь вивішані були російські та сербські національні прапори. Особливо багацько прапорів та инших прикрас було по тих вулицях, де король мав проїздити: Безаковська, Бібіковський бульвар, Пироговська, Фундуклеєвська, Крещатик і Олександрівський плац. Зустрічали сербського короля представники місцевої адміністрації, міської думи та сербської шкільної молоді. Зупинився король в Царському палацу. Ввечері відвідав він міський театр і слухав І дію опери „Жизнь за Царя" та „Севильскій цирюльникъ", Сьогодня сербський король має відвідати першу хлопчачу гімназію і Фундуклеєвську жіночу гімназію.

В українському клубі сьогодня на черговій літературній вечірні прочитано буде реферат д. С. Шелухіна: „Шевченко, як народній поет серед инших славянських поетів“. Початок о 8 годині ввечері.

До переселенського руху. За останній час через Київ проїхало кілька гуртів українських переселенців з Галичини. Галицькі українці поїхали в Приамурський край, де їм уряд дав наділи. Взагалі переселенський рух зараз дуже зріс. Через це по деяких залізницях не можна навіть пускати в свій час товарні поїзди, а також в звязку з зростом переселенського руху зроблено в Киіві на залізниці наказ, що на де-який час припинили прийом ваги, що посилатиметься на рязансько-уральську та південно-східню залізниці.

Смертна кара. 15 марта вночі на Лисій горі виконано смертний присуд над Матвієм Кулешовим, котрого засудили на смерть за озброєний напад в стародубському повіті (на Чернігівщині).

Отвертість циркового діяча. В неділю, 14 марта, в цирку перед початком „боротьби" д. Ярославцев, що улаштовує цю справу, звернувся до присутніх глядачів з заявою про те, що неприхильну замітку про його в газеті „ПослЬднія Новости" надруковано в останньому числі з тої причини, що він не заплатив редакторові згаданої газети 150 карб, за „поддержку“ його підприємства. Цими днями з приводу такої отвертости д. Ярославцева на сторінках „ПослЬднихъ Новостей" зустрічаємо заяву од редакції газети про те, що вона позиває його до суду за брехню.

Дачні поїзди. 25 і 28 марта, також 4, 11, 19, 20, 23 і 25 апріля буде ходити між Київом і Бояркою спеціальний дачний поїзд для тих особ, що їздитимуть оглядати та наймати дачі. З Київа цей поїзд рушатиме в 11 год. 25 хвил. вранці, а з Боярки —о 4 год. вдень.

В політехніці. Цими днями в київській політехниці відбулася збірка, яку дозволено було скликати з приводу виступу Пурішкевича в Державній Думі проти студентства. Збірка ухвалила таку резолюцію: „Збірка вважає потрібним подати до відома громадянства, що ніколи і ні за яких умов образа з боку чорної сотні не зможуть дошкулити російське студентство". Пропозицію послати привітання опозиції одкинуто.

В справі сельсько-господарсьної виставки. 15 марта міська дума постановила не давати для сельсько-господарської виставки тої частини Царського садка, яка межує з Купецьким садком, про що прохав виставочний комітет. Потім ухвалено брати під час виставки на кожному квиткові по 5 коп. додаткових, щоб таким робом повернути видатки на спланіровку косогорів в Царському садку і т. ин. Далі дозволено виставочному комітетові скористуваться для артистичного відділу головною залею і архивом нової громадської бібліотеки. Прохання про збільшення асігновки до 25.000 карб, (дума асигнувала 10.000 карб.) не задовольнено.

В київській губернській земській управі. Головне земельне управління звернулося до київського земства з проханням вислати йому справоздання про сельсько-гоеподарські склади і др. агрономичні інституції.

Базарні ціни. 15 марта ціни на живність по київських базарах були такі: мнясо —16 коп, філе —30 коп., телятина —13 коп., щука —20—25 коп., линина —25 коп., судак— 30 коп., курка —65 коп., свинина — 18 коп., картопля —1 1/2 коп., капуста —10 коп. і дорожче за качан, буряки —2 коп., яблука — антонівка—20 коп. і дорожче за десяток і яйця —20 коп. за десяток.

Нещасні випадки. 15 марта застрелився служащий в другому страховому товаристві — студент К. Т. Радецький (Пироговська, 12); причина самовбивства невідома. Того ж таки дня отруїлись: Таїсія Морза (на вакзалі) і Михайло К. (Степанівська, 2). Обох їх пощастило врятувати од смерти.

3 Київщині. Селянська драм. В-осени минулого року селянин Степан Волошенко, чоловік дуже вбогий, пішов з с. Талдиків, черкаського повіту, на заробітки в Херсонщину, а дома покинув жінку з дівчиною девятилітком. Довго бідувала Волошенкова жінка, а тоді пішла за господиню до одинокого селянина Йосипа Мухи. З заробітків Волошенко вернувся в февралі місяці. Тут він побачив, що його жінка живе з Мухою, узяв її од його й оселився в одного односельця. І от цими днями Муха прийшов з рушницею до Волошенка тай стрельнув на його. Ледве живого Волошенка одвезли до лікарні. Муху арештували.

3 Поділля. Дивні порядки. ,,К. В". пишуть з Немирова про те, як там глядить начальство гімназістів та гімназісток. На масниці та на першому тижні посту, коли в гімназії не було науки, люде бачили, як тинялись по кладовищах, садках та по всяких вуличках якісь дві таємничих людини. То були директор та інспектор мужеської гімназії. Вони дивились, щоб гімназісти не гуляли вкупі з гімназістками. Після цих таємничих мандрівок появився список учениць немирівської дівочої гімназії, які ходили по містечку з гімназістами. Налякана начальниця гімназії скликала матерів отих позаписуваних учениць на пораду, а після того відбулась спільна нарада начальства обох гімназій, де міркували, яким способом перешкодити гімназістам бачитись і ходити з гімназістками. І от видали спеціяльні правила, які забороняють ученицям гімназії ходити з гімназістками і взагалі з „частными мужчинами". Гімназістам загадано навіть не наближатись до гімназісток. Для проходки та для їздіння на велосіпедах визначено певні місця в садку та в містечкові. Заборонено виходити за містечко далі „первой липы“. Щоб піти далі, як до тих лип, треба щоразу питатись начальства.

 3 Полтавщини. Сніг та град. В лубенському повіті 13 марта йшов чималий град, а 14-го сніг, та скоро прояснилось. 15-го знову пішов сніг, а подекуди ще й морози почались. Люде дуже турбуються, щоб це не пошкодило врожаєві, бо дуже треба дощу, а тут тобі сніг та град.

Податок. В Лубнях, завдяки заходам городського голови д. Ляшенка, незабаром мають встановити новий податок на користь города з усіх тих товарів, що прибувають по залізниці до Лубень, по 1/8 коп. з кожного пуда. По обрахунку городського управління цей податок дасть прибутку городові тисяч 15 —16. Кошти ці мають повернути цілком —на „благоустройство" города— замощування камнем городських вулиць.

Пошесть тифу. В селі В'язовку, лубенського повіту, останніми часами пошесть тифу дуже поширилась. Нема того дня, щоб не померло людини, хворої на тиф. Хворіють більше дорослі люде. Порятунку ніякого, та й люде на диво, мало що обертаються за лікарською допомогою, хоч можна б вдаватись до земської лікарні в Лубнях (7 верст від села) та до участкового фершала, але до його дуже рідко хто вдається.

3 Харьківщини. Сходка в університеті. 13-го марта, як переказує „Ут. Р."    в Харькові, в університеті була явочна сходка. На тій сходці було душ 3.000 студентів. Ректор просив студентів йти додому, а вони не послухали. Ухвалили дві резолюції. Перша резолюція висловлює огиду до Пурішкевича та до його прибічників і подяку опозіції. Друга резолюція докоряє ректора Багалія за те, що на передодні замкнув університет і покликав поліцію. Сходка відбулась за 30 хвилин. Студентів, як виходили вони з університету, зустріла поліція. Розійшлись по хатах спокійно. Керовничих сходки оддають під дісціплінарний професорський суд.

3 Катеринославщини. Ограбили могилу. „Гол. М,“ сповіщає, що в Верхнєдніпровську якісь пройдисвіти, почувши таку поголоску, ніби в домовині похованого капитана Галковського є хрест, ціна якому 4 000 карб., одбили склеп і витягли звідтіля покривало та образа.

Переселення. На Катеринославщині щось страшне діється з переселенням. Звичайно найбільше переселялось у маї місяці. А цього року в марті така сила їде на переселення, що на балашівському учасікові поробилися, так зваві, переселенські „залежи". Переселенцям вільно брати з собою по льготному тарифу силу всякого збіжжя, через це вони везуть з собою усю живність, багато добра. Приміром, на 150 вагонів переселенців йде 250 вагонів з їхнім збіжжям. Залізна дорога не може вчасно пропустити такої сили вагонів і переселенці сидять по станціях. Бояться, щоб далі ще гірше не було.

3 Херсонщини. Думбадзове здоровля. „Р. Сл.“ пише, що 13-го марта в Одесі лікарі оглядали ялтинського генерала Думбадзе, щоб установити, чи потерпів він од бомби, яку кинули на його скільки літ тому в Ялті, з дачі Новікова. Оглядала Думбадзе комісія воєнних лікарів в окружному воєнно-медичному управлінні. Комісія визнала, що рани таки пошкодили генераловому здоровлю. Це запишуть йому в послужний список. З Одеси Думбадзе вернувся до Ялти.

Фабрика калік. В Одесі вивели на чисту воду людей, що калічили портових робочих, аби їм давали за каліцтво гроші з чорноморського т-ва страхування робітників. Коїли це все два роки, здебільшого, персіяне, турки та грузини. Вони пекли робочих кислотою, робили їм легенькі рани то що. Через це мошенство страхове товариство виплатило робітникам скілька десятків тисяч карб. Мошеників арештували. Вісмьох тягнуть до суду.

 3 Кубані. Шевченкове свято в Катеринодарі. 13-го марта в Катеринодарі відбувся концерт на спомин 49-х роковин смерти Тараса Шевченка. Окрім декламацій були в програмі такі музичні твори: „Українська увертюра" Гросмана, „Козакъ и малоросіянка" Рубінштейна, „Пісня кобзаря" Чайковського, „Козачок" Направника. По концерті була лотерея.

Незвичайні вибори. В станиці Павловській, як сповіщають „Б. В.“, одкривали товариство взаємного кредіту. Треба було вибрати правління товариства, а в станиці не знайшлося ніде виборчих ящиків (урн); тоді взяли, замість урн, калоші тай одбули таким способом вибори.
