Закон 9 ноября.
Засідання Державної Ради 15 марта викликало велику цікавість публікі, якої зібралося дуже багато. В ложі міністрів — голова ради міністрів. Засідання відбувається під проводом Акимова , який перед початком прохав промовців, по-змозі, коротко висловлювати свої думки, залишаючи деталі, які можна буде обміркувати підчас постатейного читання. 
Докладує Стішинський. Він зазначає важність цього дня, що буде одзначений історією. Давши історичний нарис закона 9 ноября і визнаючи його величезну вагу, докладчик спиняється на зроблених Думою поправках і вважає, що багатьох з них приняти не можна. Далі він пропонує розпочати постатейне читання ухваленого Думою законопроекта. 
Після короткої промови другого докладника Красовського, промовляє П. А. Столипін. 
Голова ради міністрів, вважаючи, що питання, з'язані з законом 9 ноября, досить з'ясовані, спиняється на тих поправках, що зроблені до попереднього урядового проекту. Гадаючи, що закон вже набув собі житьової сили, П. А. Столипін не вважає потрібним робити до нього поправок, щоб не надати йому непевного напряму. Пригадуючи обставини, підчас яких було видано указ 9 ноября, він пояснює, через що саме закон цей було проведено на підставі ст. 87. Далі міністр спиняється на деталях поправок і не вважає можливим їх приняти. Закон зустрів у людности прихильність і це свідчить, що уряд йшов на зустріч внутрішньому переконанню селянина. Граф Витте гадає, що законопроект —є твір канцелярій і тому користи країні він дасть мало, а виключе багато безладдя. Донецький говорить, що нових законів не можна проводити на підставі ст. 87, але голова його припиняє. Промовець висловлюється за те, щоб законопроект було одкинуто. Бехтерєв заявляє, що він голосуватиме проти поправок до закону 9 ноября.
 Гр. Олсуф’єв—вважає законопроект проявом доктринерства, а не справжнього життя. Треба зробити його якомога менш шкодливим.
 Дальші засідання —в четверг і п'ятницю.
