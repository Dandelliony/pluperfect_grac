Виселяємо панів.
Нещодавно опубліковано дуже важливу постанову Центрального Виконавчого Комітету Рад про виселення там, де ще вони зосталися, поміщиків із їх маєтків. Обслідування, яке було зроблено урядом, показало, що тільки в двадцяти двох губернах є 17000 поміщиків. Революція, весь наш трудовий Радянський лад, нічого цю білу вістку не навчили. Господарюють вони не по трудовому, а здають в оренду на лихварських умовах. Свій реманент, що лишився в них од старого режиму й по праву належить тепер державі, вони здають селянам на тих же лихварських умовах, а самі, як і раніш, живуть по панському. Але, крім старих поміщиків дворян такими же хижаками на селі є багато поміщиків із міщан. Деякій частині з них радянська влада залишила землю, щоб вони провадили зразкове господарювання, ставали за приклад для колишнього селянства. Але й ця частина поміщиків, замісць того, щоби провадити трудове господарство, також займається лихварством і ріжною спекуляцією, наміряючись закабалити селянина. І з малих земельних взасників  тягнуться вони перетворитися в великих поміщиків. От тому то радянський уряд рішуче вимітає поміщиків із їхніх маєтків де нічого корисного зробити вони не старались. У постанові сказано: колишні поміщики з дворян і їхні сем’ї позбавлюються права користуватись землею й проживати в господарствах, що належали їм до видання декрета про землю 26-го жовтня 1917 року й що тепер перебувають цілком чи частично в їх фактичному користуванні. Поміщики й великі землевласники з’обов’язані здати цілим націоналізоване майно, що перейшло до них по передаточних описах. Усе ж майно, що придбано ними після того, в власність поміщиків. Виселення поміщиків повинно бути закінчено до 1 січня 1926 року. Але радянська влада бере на увагу, що серед колишніх поміщиків не дворяни, є не мало й таких, які придбали землю своєю працею й тепер самі власною працею обробляють землю, провадять культурне господарство. Такі власники не тільки не шкідливі й не небезпечні для селянства й для держави, але можуть бути навіть і корисними, від них околишнє селянство може дечого навчитись. Ці поміщики не будуть виселятися й можуть спокійно працювати на своїх старих місцях. Не будуть виселятися й власники, які (або їх родючі) боролися в лавах Червоної армії чи мають якісь вислуги перед Радянською державою. Селянство може бути запевнене, що радянська влада не допустить якого б не було відродження колишніх гноблител в трудового селянства.
І. Ф – Н.
