У Румунії почався процес комуністів. 
Перед судом бояр – 70 товаришів. У Букарешті (столиця Румунії) розпочався гучний процес румунських комуністів. На лаві підсудних 70 чоловіків, в тім числі колишні члени ЦК румунської компартії: Христеску, Паукер, Доброджіану, Фабіан Івануж, Маріан Стефанов, Кебліс; двох останніх обвинувачено по-за очі. Метою процесу є поставити румунську компартію по-за законом і остаточно придушити комуністичний рух серед робітничих мас. Підсудних обвинувачено в тім, що компартія за час віденської радянсько румунської конференції в 1924 р. висловлювалась за надання Бесарабії повного права самовизначення – аж до відокремлення від Румунії. Частину підсудних крім цього обвинувачено в складанні й розповсюдженні відозв компартії про утворення робітничо-селянського уряду, а також у „змові проти державної безпечности“. З 70 обвинувачених 30 знаходиться під сторожою, решта на волі.
