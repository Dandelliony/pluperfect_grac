Про Мотовлівську сільраду.
(Розмова з делегатом з’їзду рад т. Стецюком). Переобрали Мотовилівську сільраду в листопаді місяці минулого року. Селянство послало до неї 62 найкращих працьовників. Зараз же після виборів виділено шість комісій й кожному членові дане якусь громадянську працю. Почали що-тижня провадитись засідання сільради серед селянства великі, бо воно скрізь почуває гарну працю й керовництво сільради. Надто гарно в сільраді, як порівняти з околишніми селами, провадиться культпраця. По селах сільради є три школи та два лікнепи. Усі вони мають доволі підручників, приладдя, зимою як слід опалювались. Усі школи переповнено селянськими дітьми. Вчення йде й тепер, хоч весняна сівба одриває дітей од школи. Саме вчительство також не цурається селян, скільки є вільного часу віддає його на користь селянства. Школа для селянства тепер дуже цінна, й вони далеко краще до неї ставляться, як ставились до старої школи. Трохи гірше справа з весняною сівбою. Грунт у Мотовилівці дуже гарний. Але ж саме селянство дуже збідніло за часів громадянської війни, польське військо спалило село. Тепер у багатьох селян не було робочої худоби, щоб землю обробити. Правда, сільрада давала безкінним господарствам допомогу, а сільсько-господарська кооперація позичала насіння. Але ж всії  потреби селян вщерть не задоволено. Засіви озимини виглядають не дуже гарно, з’явилось чимало на них шкідників. Справа в організації КНС, громадська взаємодопомога не пагані. Так, комнезам тепер об’єднав 300 чоловіка, й збере, певне, більше, бо біднота прагне до нього. КВД свій невеличкий фонд розпозичив бідняцьким господарствам під час сівби. Дуже цікавиться селянство газетами. Газети, що приходять до хати-читальні, сільради та школи, завжди одна перед одною беруться селянами для читання. Пагане тільки, що село досі не має свойого дописувача, щоб писав про сільське життя. Праця в споживчій кооперації трохи паганенька. У споживчому кооперативі мало краму, потрібного для селян, а доволі є всякого непотрібу, як свистуни для дітей та пугачі. Сільсько-господарська кооперація працює краще й задовольняє селян. Під час оцієї весняної сівби стала у чималій пригоді селянству.
В. Тюшківський.