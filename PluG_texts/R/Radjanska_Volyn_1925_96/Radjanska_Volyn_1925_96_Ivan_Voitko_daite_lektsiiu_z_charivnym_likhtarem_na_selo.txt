Дайте лекцію з чарівним ліхтарем на село!
Просить незаможник Іван Войтко, з с. Червоноармійського. Пребуваючи тут у м. Житомирі, довелося побувати в ріжних театрах, кінематографах, то що. Але саме краще вражіння зосталося в мене після лекції (– „ріжні хвороби“) з чарівним ліхтарем. Клуб „Будівельників“.  Робітники запевняють майже всі місця. Між ними видно де кілька селян що ночують у сельбудинку й прийшли теж подивитись. Виходить лектор і по картинах пояснює, що то за венеричні хвороби, від чого вони беруться, як від їх вберегтися й т. и. Але більш всього розворушила робітників та селян лекція про „сухоти“ (чахотку), яка так руйнуюче бродить у нас на селах Волині. Тут дійсно побачити свого невидимого тяжкого ворога який силу силенну забирає від нас молодих сил. Але ж це лекція – в місті, де й так близько лікарні, поради то що… Хто ж зверне увагу на село темне, забите? Чарівний ліхтар з лекцією про такі страшні хвороби розкрив би заплющені очі темному селянинові, воно зрозуміло б, як себе зберігати й поводитися в своїй сім’ї в таких випадках. Надіюсь, що органи, до кого це торкається. звернуть увагу на мого дописа та на тих селян-дядьків які вийшли після лекції й казали: – „От що то воно значить! До цього часу ми й не знали. Коли б вони на село до нас приїхали з таким о“… Не вадило-б заглянути до с. Червоноармійського, Янушпільського р., де зареєстровано за останні часи 18 смертних випадків та 7 захорувань на сухоти. Родини, що в їх є ні хворі, не звертають найменшої уваги й теж заражаються.
Іван Войтко.