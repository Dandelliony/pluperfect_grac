Як працює Чижовецька кооперація.
Майже всі пайщики Чижовецької кооперації зазначають, що праця правління кооперації провадилася й провадиться зараз не так, як слід. Найголовніша хиба та, що правління не виконує постановок, що ухвалюються пайщиками на загальних зборах. Так, збори були вхвалили, щоб правління не мало жадного звязку з орендарями тому, що коли привозиться крам із Райспілки, о більшість його йде на конторські квитки. Усенький крам тоді за день розбирається, й потім на протязі двох тижнів кооператив буває зачинений. Завскладом собі вільно походжає, бо нема чим торгувати Отак завжди правління роздає крам на конторські квитки орендарів, а по тім іде до них і просить дати векселя на крам. Орендарі, звичайно, як захочуть – дадуть, а то й запропонують почекати. Але й цими векселями ще більше лихо: – Райспілка на ці векселі не дає річей першої потреби, а дає лише той крам, що можна дати за векселя. „Коли не подобається – каже Райспілка, – дайте готівкою тоді й одержите те, що вам потрібно“. Далі, на загальних зборах пайщиків кілька разів ставилося питання про організацію кооперативної їдальні в Чижівці. Ідальня в нас дуже необхідна, через те, що в Чижівці є багато робітників, які за харчування платять не менше 15–20 карб. на місяць і то за харчі не дуже добрі. Правління ж, не видко щоб дбало про відчинення їдальні. Правда цими днями відбулися довибори правління кооперативу. Хто його знає – може й поліпшиться праця, але поки-що цього не видно. Треба зазначити ще одну хибу в праці правління, це – широке кредитування пайщиків. Майже половина коштів роздана в кредит і за них мабуть правлінню не доведеться судитися, бо ждати поки добровільно вони виплавлять борги – пройде довгий час. Правління всім ци боржникам поставило умову, щоб у трьохденний термін повернули те, що з їх належить, а в противному разі – до суду. Крім того, правління вже з місяць тому приставило більш, як на 2000 к. сукна. Тепер літо надходить, а сукно лежить. Пайщики-ж нарікають на правління, що воно в мертвий капітал уклало ті кошти, за які можна-б було приставити сезонну мануфактуру.
Робітник–пайщик Танюк.