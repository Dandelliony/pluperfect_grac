Звернення до 5-го з’їзду рад делєгата з’їзду від Володарського району – німця тов. Вітліка.
Шановні товариші! Я, як делєгат німецького населення Володарського району, Коростенської округи, маю наказа освітлити становище німецького населення на губерського з’їзді. Я – сам голова німецької сільради. Оскільки я зрозумів із доповіди голови Губвиконкому, йому становище нашого населення знайоме. Одначе, хочу звернути увагу ще на де-які факти нашого життя: 1) Становище німецької сільської школи ще не цілком задовольняюче, особливо це треба сказати відносно книжок. На школу в 40–50 дітей мається всього 6 німецьких книжок. Просимо ГВК подбати про постачання нашим школам книжок. 2) Що-до сільгосподарчого податку, то тут також були раніш ненормальності. Наш район пошкоджено неврожаєм і тому нам затяжко було б вносити повністю сільгосподарчий податок. Завдяки приїду т. Петровського й правдивому ставленню голови нашого РВК тов. Сербина – наше становище нині значно полекшено. Ми, німці, дуже потерпіли від дій царського уряду, ще й досі позбавлені можливости відбудовати зруйноване господарство. Отже просимо на наступний рік дати нам полекшення, аби ми мали можливість  відновити свої господарства. Цього року на покриття сільгосподатку довелось збувати де-яку кількість худоби. 3) Звертаємо ще увагу на неправильне встановлення податкової категорії. Часто більш заможне господарство обкладається менш а-ніж бідне. Просимо вирядити комісію на чолі з агрономом для встановлення врожайности наших земель. Просимо наше клопотання передати ВУЦВК’у, й нас по можливості сповістити.
Вітлік.