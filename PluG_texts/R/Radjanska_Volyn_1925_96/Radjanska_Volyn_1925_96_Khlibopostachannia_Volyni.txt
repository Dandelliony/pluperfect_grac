Хлібопостачання Волині.
У розмові з нашим співробітником зав. Губвнуторгу тов. Усач повідомив, що в теперішній час можна вже підвести де- які підсумки наслідкам державного втручання на хлібному ринкові, шляхом привозу закордонної муки. „Між иншим, – сказав т. Усач, – потрібно відмітити, що цю муку зовсім неправильно в широких кругах населення звіть „американською“, бо ця мука закуплена, головним чином, в Англії, Німеччині й Бельгії, і тільки в незначній своїй частині вона американського походження. Для того, щоб бути певним у якості закордонної муки та її відповідності вимогам і смакові нашого споживчого ринку, Наркомвнуторг зробив аналізи (перевірив внутрішній зміст) узятої для спроб муки з ріжних пароплавів, що прибули до Одеського та Миколаївського портів із закордонною мукою. Наслідки виявилися цілком задовольняючі: по даних лабораторного аналізу, як вохкість, так і зола не перевищували нормального відсотку, при чому жадних мінеральних примішок инших культур не виявлено, в звязку з чим усякі розмови про те, що закордонна мука не чисто - пшенична, а має примішки маїсової чи кукурудзяної муки, зовсім безпідставні. Як відомості лабораторного аналізу, так і відомості про реалізацію цієї муки на українському ринкові свідчать про те, що привезена мука виявилася цілком відповідною вимогам споживачів. З’окрема на Волині, закордонна мука менше, як за місяць, попала навіть і на сільський ринок. Ціла низка сіль ЄСТ дуже розбирають цю муку в райспілці. Шепетівська та Коростенська округи вимагають надсилання додаткових партій муки, а в м. Житомірі спостерігається збільшений попит на закордонну муку з боку приватніх роздрібних крамарів. Цей момент зайвий раз підкреслює безпідставність чуток про начеб-то кепську якість цієї муки. Хоч готові припаси закордонної  муки в теперішній час уповні достатні для задоволення нинішніх потреб, але, беручи на увагу зріст попиту на неї, Губвнуторг примушений був завчасу запросити від центру надіслати слідуючу партію із запасів, що є в південно-українських портах“. „Зниження цін на пашню, муку й печений хліб на місцевому ринкові, що сталося в наслідкові привозу закордонної муки, – закінчив тов. Усач, – треба сподіватися й на далі, через те, що, як повідомляє центр, постачання населення мукою до нового врожаю цілком забезпечено“.