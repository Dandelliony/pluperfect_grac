Як господарювали в Іванківському сільському споживчому товаристві.
Матеріяльний стан Іванківського сільського споживчого товариства торік на день ревизії (9–18 вересня), – хоч і були хиби та недочоти, все-ж не був загрозливий: при балансовій масі в 1,804 карб., коштів торговельного обороту т-во мало 1,772 карб. (з них дебіторів 244 карб.), в з’обовязань – лише 1018 карб. Власних коштів в обігові, таким чином, на той час було 755 карб. Ревизією було констатовано, що нехідкого краму в т-ві не було; по своїх з’обовязаннях т-во платило акуратно. Здавалося, що в наслідку ревизії т-во цілком налагодить справи і поліпить своє матеріяльне становище. Між тим, друга ревизія справ товариства від 1 лютого ц. р. констатувала значне погіршення матеріального стану т-ва: при балансі в 4609 карб. зменшилася крамова маса до 37, 6 відс., збільшилася з’обовязання до 3,122 карб., збільшився також рахунок дебіторів до 927 карб., перевищилися видатки над прибутками, опротестовані векселі, то що. Ще тоді т-во могло-б поправити свої справи, коли б ретельно взялося за виправлення дефектів, за стягнення боргів, коли-б поставилося серйозно до вказівок і порад ревизії. Акт ревизії від 20–26 березня ц. р. констатував, що Іванківське сіл.-спож. Т-во, дякуючи злочинній діяльності правління та бездіяльності ревкомісії, за короткий час опинилося в багато гіршому стані, ніж було раніше, а саме: а) на 21 марта при балансовій масі в 2934 карб., за дебіторами лічилося 1,191 карб. (сюди входять недочоти й малонадійні дебітори), а з’обовязань т-во мало 1767 карб.; б) значна кількість нехідкого краму, неоформлення документів над прибутками; в) перевищення видатків над прибутками; г) хроничні невиплати по векселях та опротестування їх; д) підрив авторитету т-ва в очах населення. У такому стані товариство опинилося виключно з провини правління, яке провадило роботу, керуючись лише власними інтересами й не дбало про розвиток кооперативу, про втягнення пайщиків та задоволення потреб населення. Факти злочинного ставлення правління до своїх обов’язків в акті ревизії наведені численні, з них слід відмітити: проїдання коштів товариства (висока платня, одержання нагород); б) роздача краму в борг на значні суми окремим особам та великі забори кооперативних коштів самими членами правління й приказчиком, що з приватніми боржниками складало разом – 1,181 карб.; в) такі кошти з місяця в місяць перебували в руках правління, службовців та приватних осіб, а це зовсім обезкровлювало т-во, а в наслідок цього – відсутність потрібного краму в т-ві, злісні невиплати по з’обовязаних та протести векселів, а також повний упадок обороту. Характерним показчиком злочинного ставлення до справ т ва є те, що голова правління Гнатенко, будучи боржником т-ва на великі суми, одночасно вносив  в т во вклади; те ж саме практикував і приказчик Кельман. Закупівля на приватному ринку теж свідчить про прагнення до наживи: рахунки зовсім не оформлені, продаж на приватньому ринку явно збиточний  для т-ва, при чому крам на приватному ринку закуплявся завжди за готівку, в той час, як у райспілці т-во намагалось купувати тільки в борг. Багато инших моментів з діяльности т-ва свідчать про свідому злочинну працю голови правління Гнатенка й приказчика Кельмана в т-ві та про неприпустиму байдужість инших членів правління та ревкомісії, що врешті призвело т-во до дуже тяжкого стану та до підриву авторитету кооперації в очах працюючих. Акти ревизій з висновками оргвідділу райспілки направлено до прокуратури для притягнення винуватців до карної відповідальности. Сподіваємось, що на цей раз справа не уде зволікатись і злочинці одержать належну кару.
Д–ч.