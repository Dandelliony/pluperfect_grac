Виправляємо селькорівським пером.
Газета допомагає – пишіть до газети. На замітку „Що пише село про Псищенську сільраду“, було проведено розслідування. Воно виявило злочинства голови сільради Шаховця. За це Шаховець звільняється. – По допису в Ч. 78 203 „Як-би лікарка ще й селянам лекції читала“, Губерська інспекція охорони здоровля наказала налагодити справу з читанням лекцій. На допис „Пожежня чи глум один“ в Ч. 52 177 за 5 березняц. року, Шепетівський окрвідділ місцевого господарства відповідає, що він вживає відповідних заходів для впорядкування пожежної охорони в селі Шмирках та по всьому Базалійському району. – На допис в Ч. 32 про працю участкового лікаря в селі Сербах, Городницького району, гр. Говкялло, Житомірський Округовий відділ охорони здоровля наказав Городницькому райвиконкомові усунути його з посади. Завідування лікарським участком та лікарню тимчасово покладаються на лікарського помішника т. Ястрженського. Нового лікаря незабаром буде надіслано. – На допис про лікарські справи в м. Пулинах Житомірський окрвиконком відповідає, що тепер переглядається кошторис на утримання лікарських установ у Пулинах. До кошторису зараховано й утримання зубного лікаря та витрата ліків для застрахованих.