Про українізацію партії.
Обмірковуючи справу про українізацію, останній пленум ЦК КП(б)У визнав, що досі українізація партії не дала певних наслідків. Разом з тим, він підкреслив, що українізація радянського апарату пішла швидшим темпом, ніж українізація партійного апарату та партії в цілому. Таку ненормальність треба рішуче усунути й підтягання українізації партії треба висунути на належне місце в наших чергових завданнях. Досить ми не звертали досить уваги на справи опанування нашою партією тими всіма процесами, що в українській дійсності зростають і розвиваються на грунті національних тенденцій. Наш вплив на маси в цій галузі їх життя був надзвичайно слабий. Ідеологичний же вплив української інтелігенції, що звичайно має націоналістичні ухили на трудящі маси й, особливо, на селянство, де-далі більш поширюється і створюється безпосередня загроза можливого відірвання широких селянських мас та де-якої частини пролетаріяту від нашого партійного керовництва, оскільки партія не піде по шляху, вказаному рішеннями ХІІ го з’їзду в національній справі. Націоналістичні ухили мали місце в селянстві й де-якої частини робітників за ввесь час існування Радянської влади і їх важко виживати. Їх не вжито досі, головне, через недостатнє заглиблення в усі галузі життя комуністичного впливу рідною для цих мас мовою. Тим то гостріше це завдання стоїть перед партією тепер. Не тільки треба навчити української мови радянський апарат, що має безпосередній зв'язок у своїй повсякденній роботі з селянством та иншими групами українського населення; треба українізувати й партію, щоб забезпечити партійне керовництво радянською роботою. Треба досягти, щоб українські товариші, а ще більш російські товариші, члени партії, вивчили мову й вивчили всі процеси, що відбуваються серед селянства й робітничих мас на тлі національних потреб. Це полегшить переведення більшовицького виховання, поширить партійний вплив на маси в противагу впливові дрібно-буржуазної стихії, що де-далі зростає На пленумі виявилося, що тепер уже немає принципіальних супротивників рішень ХІІ го з’їзду нашої партії в національній справі. Встановлено, що тепер ідуть суперечки тільки про темп переведення всіх заходів, звязаних з українізацію. Ці суперечки можуть заподіяти чимало шкоди нашій роботі, коли партія в цілому не зверне пильної уваги на чергові завдання галузі українізації. Головна і основна небезпека повільности в переведенні роботи, що-до українізації партії помагає в тому, що партія відставатиме від керовництва масами й це керовництво переходитиме в руки ідеологично чужих нам (партії та Радянській владі) елементів Другий небезпечний момент полягає в тому, що Радянський апарат, який українізується, звязуючись із українськими масами, буде згодом протиставити себе в свідомості широких мас українського селянства нашій комуністичній партії, що вживає російської мови, а не більшости населення: Це може довести до ослаблення звязку партії з більшістю населення Республіки. Керовництво з боку партії Радянськими органами теж ускладниться, поскільки робота партії не буде українізована в такій же мірі, в якій українізується Радянський апарат, громадські організації та инші. Чимало товаришів, старі партійці, кажуть, що вивчити українську мову надзвичайно важко через те, що вона подібна до російської мови. Ставлючися так до вивчення мови, вони недооцінюють рішень ХІІ з’їзду партії й цим роблять велику помилку. Наша партія не раз ставила перед собою трудніші завдання, ніж вивчення української мови та вивчення життя мас, з якими доводиться працювати. Треба сказати, що без вивчення із первісних джерел тих процесів, що відбуваються в українському житті під законом національних інтересів і національн х потреб, керовництво масами не досягне як слід своєї мети. Пленум твердо зайняв позицію необхідности напруження волі партії для скоршої українізації в її роботі. Це доводить, що партія повинна серйозно поставитися до цієї проблеми й напрягти всі сили, щоб виконати це завдання. Поруч з українізацією старих членів партії прекрасних пролетарів, нам необхідно тепер же звернути більш уваги, ніж досі, на висунення українців пролетарів та кращих селян у парті., на партійну, радянську роботу, щоб українізувати як партійний так і Радянський апарат скорше, ніж це можна зробити навчанням мови та вивченням українознавства теперішнім апаратом. Рішення ХІІ го з’їзду партії досить повно вказують і на цю частину роботи. Особливе завдання стоїть перед партією і що-до підготовки освічених марксистів-українців, які б на полі науковому, літературному, містецтва то-що вели сталу систематичну боротьбу з ріжними ідеологичними ухилами й впливами. Це тим більше необхідне, що комуністичне виховання партії, яке де-далі зростає за рахунок українських елементів, а також і позапартійних мас, у нас ще не є на належній височині. А через комуністичне виховання ми залучатимемо де-далі нові й нові сили до тої роботи, що її провадить і повинна провадити наша партія в рамках Української Республіки. Ми знаємо, що чимало перешкод буде на шляху переведення резолюцій пленуму про українське життя але з тим більшим напруженням волі партія повинна взятися за цю справу й усунути всі перешкоди, що гальмують розв’язання цього важливого завдання в справі переведення національної політики. Твердий курс Центрального Комітету в справі українізації ніхто ні в якому разі не зможе вважати за курс на обмеження національних меншостей, на обмеження національних потреб инших національностей, на заохочення українського шовінізму, за націоналістичний ухил пануючої національности в УСРР. Потреби національних меншостей і російське населення, треба сказати, що й воно повинно мати і матиме можливість задовольняти свої потреби рідною мовою Але партія в цілому не може й не повинна ділитися по національній ознаці й займе певний єдиний курс Як партія більшовиків України, вона повинна буде пристосувати свою роботу до потреб усіх національностей і головно до потреб усіх національностей і головно до потреб більшости населення, тоб-то українського. Треба налагодити роботу партії так, щоб вона була близькою. Зрозумілою всім національностям, щоб у її керовничій роботі не було жадного натяку на національне поневолення слабших і, особливо, щоб не було духу російської великодержавности, незабутої ще з часу царату. Ця робота нашої партії в справі керовництва радянськими органами, громадськими організаціями то-що, головно, вимагає того, щоб комуністична робота провадилася всіма мовами й того, щоб ця робота нищила спадщину довговічного поневолення російською буржуазією слабих національностей. Треба в нашій послідовній роботі усунути всяку можливість нарікань на комуністичну партію за те, що вона нехтує українською мовою, українською дійсністю, потребами українського населення. Треба цілком і сповна усунути досить поширену думку серед членів партії, що тільки російська мова є мовою зрозумілою всьому населенню й найкращою для здійснення комуністичного впливу на маси й для втягнення їх у комуністичне будівництво. Культурні потреби покоління, що підростає, особливо серед селянської молоді де-далі зростають. Іх задовольняють тепер, звичайно, не комуністи, не партія. Іх задовольняє той, хто може бути чужий партії і хто може при відставанні партії в українізації стати між українською молоддю і партією. Партія, що ставить собі за завдання керувати широкими масами робітників і селян, - цього допустити не може й не повинна. У нашій повсякденній роботі треба де-далі виживати те явище, що всім гостро кидається в вічі. Це використання спеціяльно в певних випадках товаришів-українців, членів партії, що володіють українською мовою для обслуговування потреб українських мас. Треба досягти того, щоб кожного члена партії зробити таким же спецом українською мови, як і природній українець. Насамперед це відноситься до нашого партійного активу як у центрі, так  на місцях. Треба добитися, щоб примір активу передавався передавався низам і що найголовніше, безпосереднє впливав на всі шари позапартійних мас. Треба вижити той стан, при якому рядовий член партії спеціялізується, українізується, а актив залишається російським, або таким, що русифікує. Розрив по цій лінії не бажаний і не потрібний. Треба його вижити й яко мога скорше.
В. Чубар.