Негаразд, коли селькора спростовують!
Чи перевірив т. Кац з с. Биківки факти? Що справді було. Написав селькор дописа – „той, що б’ється“. Написав, як ми бачимо, навіть не перевіривши факта. Надрукували його. А тепер – спростовання. Пише ГЛУ: З приводу зазначеного допису ми маємо багатий матеріял, почнаючи від офіційного розслідування лісничого й кінчаючи власноручними показниками свідків, протоколом місцевого комнезаму, та показанням самого винуватця в цій справі. Що ж виявляється? Помішник лісничого т. Рибаков коло с. Биківки зустрів воза з дровами, які перевозив хлопець 17 років Адольф Фелінський. На дворазовий наказ спитатись і пред’явити документи Фелінський не звернув найменшої уваги. Тоді т. Рибаков зіскочив зі своєї підводи, затримав коней Фелінського й вимагав від нього посвідчення сільради на ліс, пропонуючи, з огляду на його відмовлення заїхати до Биківської сільради. Хлопець почав лаятися непотрібними словами й погрозами, що він „покаже“… Куди-сь втік, і повернувшись перед’явив посвідчення. З дровами поїхав далі… Допис був написаний селькором Кацом на підставі словесної заяви Фелінського й він сам свідком події не був. Це зафіксовано з його слів актом, що підписаний лісничим, головою робіткому й Биківської сільради. Два наочних свідки цієї справи гр. села Биківки Весельський та гр села Пруовки Штиков свідчать про те, що т. Рибаков під час випадку не був п’яний і не бив Фелінського. Сам Фелінський при допросі показав, що Рибаков схватив його за голову й зірвав кашкета. Мало того, Прутківський комнезам надіслав протокола ч. 3, в якому ясно зазначається, „що Рибаков до незаможників вороже себе ставить, то це явна брехня“. Чи гаразд так, селькоре? Адже неодноразово, ми зазначали, що такими дописами тільки плямується й газета й селькор…