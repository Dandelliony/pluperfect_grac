Допис загальмував справу…
У селі Зубковичах, Оленськ. р., не так давно з великими труднощами з ініціятиві голови сільради закладено підвалини сільсько-господарського колективу. Надзвичайно багато прийшлося затратити часу й енергії, поки пощастило втягти до нього шістеро сімей. Зубківський колектив ще тільки в проекті, бо в зв’язку з розпочатим землеустрієм, приходиться чекати ще на відведення колективу землі. Але-ж на сторінці газ. „Рад. Вол.“ (за 29 березня) він уже побував. І найбільше винен у цьому голова сільрад, „що до колективу втягнув братів, шваргів та иншу рідню“. Справа-ж така. Що-до колективу втягнуто рідню – це правда. Може воно й скрізь так починається, бо до де-якого часу рідні більше вірять один одному. Усі члени майбут. колективу – бідні, аж сині й раді-б всю бідноту бачити членами свого колективу. Не прийняли-ж до своєї сім’ї колективістів одного ніби бідаря, бо він у дійсності лежень, через що йому в-вічі й сказали: – Горювати ти не хочеш. Кажеш що нема реманенту, а на те, щоб купити дві рушниці й дати за них 60 карб., в тебе кошти є. Для таких, як ти, потрібен „колектив лежнів!“. За цю правду він розсердився й написав до газети. Селяни злякалися того, що побачили себе на сторінках газети й кинулися виписуватися із колективу. Необережно зробили „дописувачі“! Загальмували справу колєктивізації. Загальмували те, що з такими труднощами було досягнене.
Незаможний.