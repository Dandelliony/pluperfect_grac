До уваги платників сільгосподатку.
П’ятого травня ми відновлюємо підписку на «Селянську 5-відсоткову виграшну позику», приступаємо до повторної її реалізації (продажу). Як-що торік нам довелося цю позику пропагувати, то тепер ми вважаємо цілком достатнім лише довести до відома селянства про відновлення підписки За минулий рік селянство вспіло в достатній мірі переконатися в усій вигоді для себе виплати єдиного сільгосподатку облігаціями цієї позики. І ми знаємо десятки випадків, коли в липні й серпні доводилося відмовляти тим, що бажали купити облігації позики, бо їх зовсім не лишилося. І в цьому році облігації випускаються по ціні 87 копійок за карбованець. Инакше кажучи, заплативши тепер 87 копійок, ми тим самим платимо карбованець податку, бо при виплаті податку облігація вартістю в один карбованець буде прийматись за карбованець податку. Крім того, ця позика дає п’ять відсотків річних, себ-то зменшує податок ще по п’яти копійок з карбованця. Нарешті, ця позика є виграшна й дає можливість виграти на облігацію в 1 карб.– від 5-ти до 1.000 карбованців. Усього виграшів у кожен термін двадцять дві тисячі сто шістьдесять на загальну суму двісті п’ятьдесять тисяч карбованців. Але основне, чим зручна ця позика, це те, що вона є найвигіднішим засобом, шляхом до поступового накопичення грошей для виплати майбутнього сільгосподатку. Іде літо, коли для нашого селянства є низка можливостей до такого повільного, поступового накопичення, шляхом продажу різних побічних продуктів свого господарства (всякої птиці, яєць, молошних продуктів, городини, фруктів, ягід, грибів, то-що). І збитки, значні збитки, матиме той селянин, що не використає цієї найвигіднішої можливости зменшити належний з нього податок на двадцять з лишком відсотків ((13+5)/87×100). При чому приступити до купівлі облігацій треба негайно, бо їхня ціна, в міру збільшення попиту на них, як і торік, буде збільшуватись. Ще одну перевагу має ця позика: її облігації випускаються вартістю в один, три й п’ять карбованців. Ця їхня невелика вартість значно полекшує набування облігацій. Маленький розрахунок: при теперішніх цінах, наприклад, на жито, облігацію в 1 карбованець можна купити за 13- 14 фунтів жита (беручи на увагу, що сьогодні така облігація коштує 87 копійок). Нашому сільському активу необхідно, не граючись а-ні хвилини, довести до відома селянства про відновлення продажу позики. Щоб її вигоди не використала куркулівська частина села, на шкоду його середняцькій та незаможцьк й частині. Бо є всі підстави гадати, що й у цьому році нам облігацій не хватить. Наприкінці додамо: облігації позики приймаються в заставу при підрядах та поставках по 75 відс. їхньої номинальної вартости, себ-то рахуючи не по 87 коп. за кожну облігацію в один карбованець.