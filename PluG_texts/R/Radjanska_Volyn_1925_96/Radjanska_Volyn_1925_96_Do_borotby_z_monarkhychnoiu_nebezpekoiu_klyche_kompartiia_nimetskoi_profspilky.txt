До боротьби з монархичною небезпекою кличе компартія німецької профспілки.
Боротьбу з монархією треба повести рішучими заходами – у день 8 травня треба проголосити загальний страйк – боротьба за захист робітничих завоювань ЦК німецької компартії звернувся до загально німецького об’єднання профспілок, а  також до ЦК соціял-демократичної партії з закликом до об’єднаного виступу проти монархичної небезпеки. ЦК компартії питає об’єднання профспілок, а також ЦК соціял-демократів, чи вони згідні повести серйозну боротьбу з монархичною загрозою не шляхом подачі виборчих бюлетенів, але шляхом дійсних заходів до охорони республіки. ЦК компартії як один із цих заходів, вважає розпуск монархичного рейхсверу, монархичних військових союзів, необхідність вигнати членів імператорської фамілії, цілковиту конфискацію (одібрання) всього майна б. імператорської династії, чистку урядовців від монархичних елементів, відміну особливих судів, негайне запровадження 8 годинного робітничого дня, зниження податків. ЦК компартії пропонує негайно почати цю боротьбу в пруському ландтазі, а також відзначити 8 травня день, коли прибуде Гінденбург до Берліну, одноденним загальним страйком. „Ми певні, - закінчується відозва, що наші пропозиції будуть зустрінені ганьбою, - одначе ми їх робимо, щоб пролетаріят запевнився, що соц.-демократія є дійсно підпорою королів важкої промисловости та також монархистів.“ Угодовці ведуть боротьбу з комунізмом, а з монархією? ЦК партії соціял-демократів оголосив відозву до членів своєї партії, в якій характеризує наслідки виборчої боротьби Як головне завдання с.-д. партії, ЦК вважає остаточне поквітання з комунізмом. У відозві нема жодної конкретної вимоги у царині боротьби з монархичною небезпекою. Відповідь соціял-угодовців. Соціял-демократичний „Форвертс“, відповідаючи на одвертий лист ЦК німецької компартії, з приводу єдиного фронту боротьби з монархичною небезпекою, заявляє: – „Коли взяти на увагу позицію, на яку стали комуністи під час президентських виборів, то пропозицію (про єдиний фронт) компартії серйозно прийняти не можна“.