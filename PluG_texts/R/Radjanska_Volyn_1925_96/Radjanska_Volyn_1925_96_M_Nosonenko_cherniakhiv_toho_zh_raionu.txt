Черняхів, того ж району.
Черняхів, як став осередком цілого району, починає підніматись в усіх галузях Упорядковується вигляд містечка. Зараз у середині його мають влаштувати бульвари, дитячий городок. Ярмарок з середини міста переносяться до иншого місця. Черняхів весь, по плану обсаджується деревами, робляться водосточні канави, що-дня вулиці чистяться, поширюється електрика. Черняхів, сусіда міста, й собі на міський лад будується. Ожило й культурне життя. Тут треба вказати на театр. Серед аселення він має великий успіх. Часто влаштовується в ньому кіно, часто й вистави бувають. Уже не тільки в міських, але й селян багато залюбки заходять до театру. Сельбудинок вміло поставив свою працю. Що-вечора тут повно. Працюють в сельбудинкові не тільки місцеві, але й ті, що заїздять до Черняхова, й військові частини, ще до Черняхова заходять, теж в сельбудинкові працю свою ведуть. Лекції лікаря та агрономів мають гарні наслідки. Часто сельбудинок буває заповнений молоддю. То йде комсомольське зібрання. Комсомол має гарний актив й через це праця комсомольська йде жваво. Упорядкована лікарська справа. Цей рік місто може вже пишатись своєю лікарнею. Лікарня має ще покращати будинок її буде лагодитись, палати для хорих збільшуються. Для поїздок по селах лікарня заводить своїх коней. Лікарі зібралися гарні, серед населення користуються пошаною. Ще трохи лишається сказати про саму Черняхівську сільраду. Голова її сам працює, к слід, стає у великій допомозі райвиконкомові та ворушить усі свої комісії. Земельна комісія заявила вже свої досягнення в справі хмільництва. У цьому році багато селянських господарств заводять собі хміль, як поодиноко, так і гуртом, колективно. Комісія санітарна що-дня ворушить місто, щоб робились очистки криниць. Крім підтримування чистоти, кожен ще повинен мати посвідку од лікарні, що він справді здоровий. Голова сільради робив відчит про свою справу на сході, й виборці ухвалили, що праця його гарна.
М Носоненко.