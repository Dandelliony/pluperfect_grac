Розтрати й недбайливість кооператробітників.
Зло, що з ним треба боротися. Переглядаєш доповіді інструкторів, акти ревизії та обслідувань, слухаєш доповіді місцевих робітників, – і все більш переконуєшся, що за зовнішнім добробутом кооперації ховається нерідко хронична хвороба, яка в коріні підриває міць та діяльність кооперативу. По всіх даних кооператив маж базу для свого розвитку, а коли придивишся до його роботи, то й побачиш, що пайщиків мало, пайовий і власний капітали мізерні, крам у більшості – нехідний або малохідний, та й той роздано в борг населенню без належної гарантій повороту, або в значній частині розібрано по руках правлінням та службовцями; видати перебільшують прибутки, значні кошти загружено в майні та в підприємствах, а звідси – відсутність обігових коштів і шукання їх скрізь, де тільки можна, – чи то в вигляді грошей, чи крамом – коли навіть ще заздалегідь відомо, що в короткі строки такий кооператив не спроможеться виконати собі зобовязання. Чи можемо ми допустити загибіль кооперативів? Ні, не можемо й не повинні. Кожен такий випадок лягає плямою не тільки на правління, але й на членів пайщиків. Розвал кооперативу – величезне лихо, що з ним треба боротися рішуче; зло – яке треба не замазувати, як це досі практикувалося в більшості випадків, а своєчасно викривати, як-що ми хочемо, щоб наша кооперація могла стати на ноги й завоювати довір’я населення. Без такого довір’я ми не спроможемось кооперувати населення й об’єднати його навколо кооперативу. Недавно з цих причин зліквідувалася ціла низка споживчих товариств, у тих місцевостях, де як раз були всі умови для нормального розвитку кооператива, напр.: Чуднівське, Овруцьке, Андрушівське, Коростишівське (великі т ва); Млинищанське, Никонівське (по селах). Ми багато говоримо про необхідність показних судів, про тяжку кару що жде розтратників, але реально в цьому розумінні майже нічого не зробили, як-що не рахувати одного П’ятківського процесу. Справу-ж з винуватцями розвалу й занепаду кооперативів пора поставити на чергу дня. Необхідно проробити об’єднаними зусиллями практичні, суворі заходи боротьби з цією хворобою: – з недочотами, зловживаннями, крадіжками, зі всім тим, що – призводить нашу низову кооперацію до такого скрутного стану. Відволікання в таких випадках часто призводить до остаточного банкроцтва кооперативів, підрива авторитету кооперації серед населення. Це зло не тільки наше, волинське, воно відчувається скрізь. На його ліквідацію зараз звернено пильну увагу; як в свій час було висунено гасло „геть хабарі“, так тепер треба поставити вдарним завдання: – „геть зловживання й розтрати в кооперації“. Обовязок кожного громадського діяча, кожного пайщика – виявити правдивий стан свого кооператива, й коли будуть які зловживання або злочинна байдужість з боку правління та ревкомісії – негайно направляти справу до прокурора. Треба, нарешті, привчити працьовників в кооперації до уважного ставлення до своїх справ, треба примучити їх відмовитися розглядати кооператив як дійну корову, що з неї можна витягати останні соки. Справа кооперації вимагає чесного, громадського підходу й усім злочинцям і шкурникам треба рішучо повідрубувати руки, щоб вони не могли більше вести своєї руїнницької роботи.
В. Дудич.