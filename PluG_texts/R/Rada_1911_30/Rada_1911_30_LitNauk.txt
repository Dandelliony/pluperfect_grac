Література, наука, умілість і техніка.

= В музеї Тарновського. Український музей імени Тарновського у Чернігові одержав вельми цінний дарунок: відомий Лев Михайлович Жемчужніков, що щиро приятелював з Т. Г. Шевченком, подарував музеєві портрета Шевченка, рисованого ним самим.
	Історія портрета така: Тарас Григорович, ще тоді, як був на засланні, подарував його Є. І. Барановському, що був тоді оренбурзьким губернатором, а д. Барановський віддав його Л. М. Жемчужнікову.
	Портрет на кольоровому папері, розміру 7 на 10 сант.; рисовано його оливцем; Шевченко з бородою, з невеликою лисиною, по груди, в три чверті профілю, в сорочці з великим коміром, нічим не розшитим; тло рисовано од світленого боку темним.
	На другому боці паперу такі написи, які подаю в орігіналі: „Портретъ этотъ переданъ мнѣ въ пятидесятыхъ годахъ прошедшаго столѣтія сосланными въ Оренбургскій край поляками, по порученію Т. Г. Шевченка, нарисованъ имъ самимъ въ то время, когда онъ томился въ изгнаніи въ пустыняхъ Каспія съ запрещеніемъ не только писать, но и рисовать. Этотъ дорогой мнѣ подарокъ передаю, достигши 86 лѣтъ, обществу, основанному въ пам'ять Т. Г. Шевченки. Октября 1906 года. Бывшій оренбургскій губернаторъ Е. И. Барановскій.
	Съ разрѣшенія дорогого друга моего Егора Ивановича Барановскаго,— передаю этотъ портретъ на храненіе въ музей В. Тарновскаго. 17 января 1911 г. Левъ Жемчужниковъ“.
= Шевченківська виставка в Москві буде одкрита в залі школи „зодчества“ (Мясницька вул.) з 17-го февраля до 5 марта. Будуть, між иншим, виставлені недавно розшукані три власноручних малюнки Т. Шевченка. Один такий малюнок („Товарищъ по ссылкѣ“) зроблений сепією, а два инших („Батарея № 2 александровской крѣпости“) та „Общій видъ александровскаго форта“—оливцем. На виставку пускатимуть дурно.
= Видавництво „Дніпро“ в Одесі видрукувало дві листовних картки з портретами автора міжнародньої мови есперанто Л. Заменгофа.
	Видавництво „Дніпро“ готує до друку: 1) „Я вечеряю з мамою“, ком. на 1 дію, пер. з еспанської мови В. Самійленка; 2) Шлюб з примусу“, ком. на 1 дію Мольєра, пер. Самійленка; 3) „Драма без горілки“, жарт на одну дію В. Самійленка. Останні дві комедії дозволені до вистави; 4) Руданський, збірник творів.
= Нова книжка. В Київі вийшла з друку драма Т. Колесниченка „За волю і правду“.