ПО РОСІІ.

— Перевод архирея Гермогена. „У. Р.“ повідомляють, що призначений новий саратовський губернатор Стремоухов висловив згоду піти в Саратов за губернатора тілько під тою умовою, що архирей Гермоген забереться з меж саратовської губернії. Кажуть, що через це архиреєві Гермогенові запропонували вибрать собі одну з инших кафедр. Особи, що близькі до архирея Гермогена, кажуть, що він зречеться взяти одну з запропонованих кафедр і поїде в далеку обитель. Історія з Іліодором позбавила арх. Гермогена піддержки впливових петербурзьких кол.

— „Думскій справочникъ на 1911 годъ“. Вийшов „Дум. спр. на 1911 г.“. Всього депутатів тепер 440. Вмерло в 1910 році п'ять: князь Волконський, Урсул, Лавров, Златомрежев і Караулов. Одмовились од звання члена ІІІ-ої Держ. Думи троє: Грімм, Ржонц і Головін. Всього померло членів 3-ої Думи 19, одмовилось од звання члена 14. Постановою Держ. Думи признано вибувшими з числа членів Колюбакина і Косоротова. По фракціях Думи тепер щитається: октябристів—131, з них 11 складають групу правих октябристів, націоналистів—92, правих—55, кадетів—50, поступовців 40, соціял-демократів—15, трудовиків—l4, польське коло—11, мусульманська група—9, польсько-литовсько-білоруська група—7, безпартійних 14. 				(Р. В.).

— Ремісничий з'їзд. Міністр торгу і промисловости зробив вже де-які заходи для здійснення де-яких побажань ремісничого з'їзду. На першу чергу поставлено відновить закриті по ріжних містах Росії більше 100 ремісничих управ. З наказу міністра торгу, збірають матеріял про закриття ремісничих управ і складають записки про порядок відкриття їх. Далі міністр приказав, щоб як найскоріше приступили до вироблення нового ремісничого статуту. Грунтом для статуту буде статут, вироблений комісією при товаристві допомоги руському торгові і промисловості і ухвалений з де-якими змінами ремісничим з'їздом. 				 (С. С.).

— Виявлення. В Кишиньовській єпархії в духовних колах, як каже „Бес. Жизнь“, нетерпляче ждуть приїзду архирея Серафима, говорять, що в звязку з справою священика Парфеньєва сподіваються виявлення цілої „панами“ в справах свічного заводу, инших кредитових інституцій і навіть консісторії.

— Програма Кассо. Міністр освіти Кассо в розмові з співробітником „Нов. Вр.“ заявив, що університети будуть відкриті і повинні бути відкриті. Студентів, які не хочуть вчитися і заважають иншим, будуть увільнять. Неможливо допускать, щоб студенти перебували в школі дуже довго. Непорядки виникають там, де од студентів вимагають дуже мало. Як на приклад, Кассо послався на Францію. Новий університетський статут Кассо вважає непотрібним і не відповідним часові. Сумне явище вищої школи—одсутність професорів: 112 кафедр пустує. Кассо гадає одправить за кордон молодих студентів для підготовки до професури. Там для них відкрито буде семінарії при університетах. Таким способом за три—чотирі роки набереться потрібне число підготовлених професорів. Міністр не прихильник скасування прав, яві дає університетський діплом. Це, на його думку, не дасть користи, а тілько понизить рівень наукової підготовки кандидатів. Ніякого порушення автономії вищої школи міністр не бачить в останніх заходах проти забастовки.