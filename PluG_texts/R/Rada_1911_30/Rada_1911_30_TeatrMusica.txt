Театр і музика.

— Український театр. Сьогодня в театрі М. К. Садовського спектакль на користь „київського товариства діячів періодичної літератури“. Піде з участю д. Садовського в ролі Подорожнього—„Зімовий вечір“; в пьєсі бере також участь д-ка Ліницька. Після „Зімового вечора“ піде одна дія „Гальки“ та друга дія з „Енеїди“ (бенькет богів на Олимпі). Беруть участь: д-ка Петляш, д. д. Золденко, д. Чорноморець, д. Бутовський, д. Мироненко, д-ка Малиш-Федорець, д-ка Петрова та инші.

— Городський театр. Сьогодня, 8 февраля, в бенефіс артиста А. Л. Брайніна виставлено буде в останній раз у цім сезоні музикальну драму Вагнера „Зігфрід“ з бенефіціантом у партії Міме. У спектаклі беруть участь д.д. Каржевін і Каченовський та д-ки Брун і Орлова.

— В театрі „Соловцов“ сьогодня прощальний бенефіс артистки В. Юреневої. Іде „Нора“ Ібсена. Ролі поділені так: Нора—Юренева, Гельмер—Рудницький, Ранк—Павленков, Лінде—Сталь, Крогстад—Кузнецов. Ставить пьєсу Н. Аксагарський.