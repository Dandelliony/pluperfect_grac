Мобілізація російської і польськоі „чорноі сотні".

	Українське національне відродження, що, не вважаючи на всі перепони, обіймає чим раз шнрші круги нашого народу, не дає спокійно заснути всяким нашим "приятелям", особливо тим, з котрими тісніше з'єднала нас історична доля. Меньшиков за своєю непохитною вірою в непохитне „единство россійскаго народа" тремтить сердяга, щоб воно бува не розлетілось часом від вистрілу пограничного австрійського карабіну. Сусідоньки з иншого боку, при всім своїм легковаженню „українських хайдамакуф", бачать вже на Україні свої „польські шати"—як каже „Чарни Єґомосць" від „Дзєнніка Кийовского"— „розірваними" (не вміємо, читачу, елегантної одежі шанувати!), а свою цівілізаційну місію на варварських кресах—хоч ледве 50 літ від панщини минає—геть зовсім забутою і цим „невдзенчним" народом неоціненою.
	Та на щастя переляканих сусідів і підсусідків наших народ наш з під їхньої „братерської" кормиги і опіки вийшов занадто понівеченим, щоб міг зразу чужої одежи, в котру його вдягнено, так швидко і так легко позбутися. Багато запаморочених, слабодухих, зневірених у власні сили, або просто темних землячків наших пишатиметься ще якийсь час московськими та лядськими костюмами, думаючи що їм в цьому маскараді найбільше „до лиця", а головне почуваючи, що воно в тих „шатах" тепліще, ніж в небезпечній українській свитині. Оці землячки наші, всі оці москво і полякофіли, становлять власне ту силу, на котру всю надію в боротьбі з українським відродженням покладають залякані сусіди наші. Савенки і Дудикевичі, „Чорні Єґомосці" і всякі „gente Rutheni nat one Poloni“ (зроду українці, по національності поляки) в першій мірі покликані сьогодня рятувати Росію та Польщу в Україні.
	А „рятунок", кажемо, потрібний тим більше, що росте таки український рух, що ідея наша: людське життя для широких мас нашого народу і праця для тих мас у власній, а не маскарадній одежі—захоплює по волі чим раз ширші круги української іателігенції з посеред зросійщених, а навіть і з посеред спольщених „малоросів". Досі „рятувались" при помочі сили: „тащить і не пущать", з одного боку—Грайси, масові процеси зо свідками тільки проти обжалуваних і инші відомі галицькі вшехпольські націоналістичні оргії, з другого —все це випробовані і, здавалося, найкращі досі засоби. Але виявилося, що вони таки не вистачають. Бо подумайте лишень: Савенко навіть сам себе вряди-годи „українцем" назива і ще навіть „въ" до свого призвіща не причепив,—а що буде, як якийсь його, може навіт недалекий, потомок справжнім українцем, свідомим сином свого народу стане? Або хоч би взять „Дзеннік Кійовскі"—в ньому, крім не знати звідкіля „виписаного"—кажучи словами одного з співробітників цього часопису—редактора, всі, а пан „Чорна Єґомосць" паче іних, себе споконвічними мешканцями України, тубольцями, а не заволоками якимись вважають; що ж буде, коли їхні сини себе не тільки „споконвічними мешканцями", а рідними синами Украіни назовуть? Тут вже з частки і Грайси не поможуть...
	Показалось, що з ідеєю боротись можна тільки ідейними засобами, а як що їх немає, то треба кинутись до звичайної брехні, щоб нею темну, несвідому масу залякати, а ненавистну ідею очерниæи, болотом обкидать,..
	„Істинно-руські" брехні про „истинно-русскаго" Коханчика, „замученого українцями до спілки з поляками", брехні про „пруські марки", видумані польськими шніонами до спілки з вшехпольськими патріотами, вже приїлися. Треба видумати щось нового, „соліднішого". Перед в цьому ведуть, розуміється, більше „культурні" вшехполяки. І ось пан Равіта-Гавронський починає видавать журнал „Русь", спеціально призначений на те, щоб грязюкою обкидати сучасний український рух, щоб вшехпольською брехнею опоганювати нашу гірку і сумну, але дорогу для нас минувшину.
	А як до цього підприємства ставляться наші місцеві недоляшки, баламучені „виписаними" редакторами спольщені земляки і по крові рідні брати наші, знають вже читачі з статті д. Миколи Вороного в № 18 „Ради". Проте не думаєм, щоб так багато вже придбав пан Гавронський прихильників „на Руси"; на те, щоб вбити ідею Антоновича, Рильського, Свіндіцького (Павла Свого)—а з другого боку, щоб знищити ті слабі поки що паростки поступової, прихильної українцям, польської течії—рученята у панів вшехполячків короткі!
	Натомісць пильних учнів придбав вшехпольський „учений" не, на „Малій", а на „Великій" Русі. Його теорію про „туранське" походження „кочевої української орди", що тільки „дякуючи Росії та Польщі" не загрожує поки що Європі *), перейняв живцем лихозвістний Меньшиков і виводячи сучасних українців від „печенігів та половців", лякає оцим „страховищем" добродушну „расейску" і „маларасейску" публіку!
	А коли російська чорна сотня перейняла і використала цей архитвір вшехпольської патріотичної думки, то було б знов непростимим гріхом з боку вшехполяків своїх інстиннорусских колег б їхньому поході проти українства не піддержати. Тож послухаймо, що пише з приводу відомої Меньшиковської статті орган б. „презеса" Кола Польського в Думі п. Дмовського, орган більшости сучасного польського суспільства —„Gazeta Warszawska“.
	„Нотовання таких явищ (мова йде про винайдену Меньш. „австрійську інтригу!“)—читаєм ми в передовій статті № 39—може врешті довести російську пресу (!) до висновку, що моральна опіка, яку вона дає українцям в їх боротьбі проти поляків (бачите, в що перемінились „пруські марки") являється з становища російської державної політики безглуздою мірою (grubym nonsensom politycznym). Хвилина думання і крихітка доброї волі—молиться до Меньшикова польська газета—дасть змову цій пресі зрозуміти також, що всякі пляни Австрії, звязані з зміцненням становища українців в державі, не можуть викликати спочуття з польського боку, бо зміцнення українців можливе тільки на кошт поляків"...
	„Погляд на українців, як на витвір польської інтриги, вистарчає вже нині тільки п.п. Філевичеві і Вергунові. Натомість не вдоволяє він навіть Меньшикова, котрий бачить у сепаратастичному українському рухові результат ослаблення суцільности (spójnoiści) в російськім національнім організмі та відродження давно підбитих і засимільованих племен печенігів і половців. Як що оці погляди знайдуть ширшу віру (kredyt) в російським суспільстві—тішаться вже наперед вшехполяки—як побачить воно, що український рух може небезпечніщий (groźniejszy) для російської держави—сунуться і собі з доносом з під Скалоновського режиму „привіслянські инородці"–від „польської інтриги", то тоді російські націоналісти меньше будуть склонні справляти панахиди по Коханчиках і мститись на поляках за те, що вони боряться з забаганками (zakusami) українців, котрі хочуть здобути собі власть і політичну перевагу в Галичині".
	Просто і ясно! Спільна платформа, на котрій можуть помиритись російські і польські чорносотенці вже знайдена – це спільна ненависть до українського національного відродження!
	І ці земляки, котрі ще мали якісь ілюзії про спільність і братерство „двох руських народностей", котрі вірили в „благородство" верховодів „поневоленого" польського народу—мусять це собі добре затямити; мусять, коли не хочуть нехтувати болючою, але реальною дійсністю.
	Дійсність ця чим раз сильніще єднає сьогодня проти нас наших-же Савенків і „Чорних Єгомосців", єднає проти відродження нашого народу всі його історичні пережитки, всю оцю гниль, котра загніздилась в нашому національному організмі за часів нашого недавнього лихоліття. Наше завдання єднати всі живі, всі свіжі сили нашого великого народу. Бо будучина наша залежить тільки від нас самих. Годі вже на „справедливість" сусідів покладатись!
	*) Дивись французьку брошуру Равіти-Гавр.: „Un danger pour l'Europe" (Небезпека для Європи).