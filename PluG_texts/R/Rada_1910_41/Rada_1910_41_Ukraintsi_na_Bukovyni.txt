Украінці на Буковині.
Підчас громадських виборів на Буковині останніми часами скрізь взяли верх свідомі українці над єврейськими глитаями і москвофілами. Підчас виборів до громадської ради, напр., в Нових Мамаївцях з цього приводу москвофіли зробили навіть досить значні розрухи. Коли головою громади вибрано було українського кандідата — д. Якубовича, розгнівані москвофіли напали на будинок арендаря Кімельмана, що не спочував їм. Підчас цього нападу поліція заарештувала 8 демонстрантів. Через кільки часу товариші арештованих подалися до громадської розправи, щоб визволити їх, але мусіли податися назад, зустрівши опір поліції. Кандидатом на голову громади москвофіли виставляли відомого на Буковині свого ватажка і агітатора — Йона Савчука, що від часу до часу видавав обрусательну газетку „Селянинъ" (Діло).