До смерти В. Ф. Комісаржевської
ПЕТЕРБУРГ, 19. На станцію "Любонь" поїхала комісія для огляду труни Комісаржевської. На вакзал будуть пускати по білетах. Московський городський голова їздив до градоначальника з приводу процесії. На похороні буде співати хор Архангельського собору. Тіло проводять 15 артистів труппи. Студентство улаштовує концерт на будівлю пам'ятника. Градоначальник дозволив говорити промови на могилі Комісаржевської і співати студентському хорові. За порядком будуть доглядати студенти. Труппа київського драматичного театру прислала вінок. Трудовики поклали на труну вінок з написом: „АртисткЪ-гражданину".
МОСКВА, 19. В 7 годин вечора прибув вагон з тілом Комісаржевської. На пероні були представники всіх московських театрів, градоначальник, городський голова, депутація од журналів та газет, студентських організацій і землячеств. На площі — великий натовп, тисяч 15—20. Молодь на руках перенесла труну на миколаївський вакзал. На миколаївському вакзалі була одправлена панахида.