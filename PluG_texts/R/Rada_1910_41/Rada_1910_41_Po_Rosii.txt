ПО РОСІІ.
Переселенський тариф. В Петербурзі під керуванням товариша міністра фінансів Вебера, відбулося засідання комітета по справах тарифу. Тут розглядалося внесення міністра фінансів про збільшення цін на переїзд по залізниці переселенців. Міністр фінансів вважає, що побільшити ціни треба, щоб підняти прибуток залізниць. Тут представники торгу та промисловости висловилися, що прінціпіяльно всяке побільшення цін на проїзд по залізниці не бажане. Промисловці особливо протестували проти підвищення цін на переселенські переїзди, бо це діло потрібне для Росії і взагалі ляже тягарем на переселенців, які й так не багато мають. Не вважаючи на цей протест більшістю голосів ухвалено збільшити плату. Тепер плата за переселенчеські поїзди буде така, як до цього часу за проїзд в 4-м класі. Це дасть казні біля б милійонів карбованців прибутку.
(Р. Сл.).
Кустарний з'їзд.
В Петербурзі одкрився кустарний з'їз23:05 16.10.2020д. На нього прибуло 200 душ, в тому числі 60 представників від земств, міст і сельськогосподарських організацій. Попечитель кавказького учебного округу прочитає доклад про становище техничної освіти серед кустарів. В дебатах візьмуть участь представники міністерства освіти, доріг, головного інтендантського управління, головного інженерного управління і т. и.
(Р.В.)
Сельсько-господарська тюрма. З Ярославля пишуть „Р. Сл.", що переповнення тюрем примусило тюремне начальство шукати нових шляхів. Ярославські тюрми можуть вмістити 100 — 120 душ, а тепер в них сидить більше 500 арештантів. Ще гірше стоїть справа в рибінській та ростовській тюрмах, де через переповнення появилася пошесть тифу. З почину ярославського тюремного інспектора, в тому році приступили до будування перших в Росії так званих сельсько-господарських тюрем. Для цієї мети взято було в оренду два шматки землі в 17 і ЗО десятин, в ярославському повіті. На одному шматкові завели зразкове господарство з правильним плодозміном, посівом трав і т. и. На другому заводять величезний город і ліс. На обох шматках працює біля 80 арештантів. Працюють вони під доглядом надзирателів та особи, що знає сельське господарство. Містяться арештанти в окремих бараках. Перша спроба дала добрі наслідки. Тепер більшу частину сельсько - господарських продуктів, потрібних для тюрми, одержано з поля, де працювали в'язні. Ця справа звернула на себе увагу головного тюремного управління, яке і запросило ярославського інспектора скласти план для великої сельсько-господарської тюрми. Цього року тюремне відомство будуватиме в Ярославлі третю сельсько-господарську тюрму, в якій буде 300 в'язнів. Тюремне управління звернулося до міста Ярославля з проханням здати йому 300 десятин землі для сельсько-господарської тюрми.
Нова кара.
З Вологодщини „РЪчи" пишуть, що адміністративні кари там побільшилися ще одною. Суть цієї кари в тому, що на винуватого накладають не штраф і не тюремне сидіння, а обовязок пройти етапом до якогось пункту і назад. Коли винуватий пройдеться таким чином, то вважають, що він відбув свою кару. Відомо, що проходка ця по етапу тяжче од всякої тюрми і через це нова кара сама тяжча. Вживають цієї кари ще для одних тільки адміністративних засланців і то лишень в одній вологодській губернії. Придумав цю кару вологодський губернатор д. Хвостов чи його помішаик д. Мономахов. Недавно був такий випадок. В Уст-Сисольському затримали зібрання засланців й ЗО душ. На докладі справника губернатор поклав резолюцію: одних посадить в тюрму на місяць і потім провести в город Нікольськ, других в тюрму і провести у Вельськ, Грязовец, Каданіков і т. и. і назад. Тепер цих особ отправили вже на „проходку". Ходить їм прийдеться довгенько: так, до Нікольська прийдеться йти 60 день і стілько ж назад. А всього 120 днів, або 4 місяці. Губернатори мають право адміністративно присуджувати не більше як до 3-х місяців тюрми. А через цю кару виходить, що строк кари побільшується. Так побільшуються уповновеження д.д. губернаторів, каже газета. Щоб уявити собі, як то добре „проходжуватись", досить знати, що дорогою не можна користуватися книжками, на харчі видається по 10 коп. в день, а грошей своїх при собі можна мати не більше карбованця. Медицинської допомоги немає ніякої. Обставини подорожі самі погані і нездорові. Все це далеко тяжче, ніж тюрма. Багатьом засланцям приходиться в цю подорож брати з собою і своїх дітей, що дуже кепсько відбиваєтеся на їх здоровлі. Цю нову кару вживано вже не раз.
„Маленький Гарін“.
У Вірному почтова контора завела собі свої власні порядки і коли хотіла, тоді видавала та приймала листи та инше. Коли хотілося чиновникам, вони зяявляли, що вже тепер не будуть приймать. Ті йшли собі і на тому діло кінчалося. Але раз як об'явили чиновники, що прийому листів не буде, з публіки вийшов добродій і ввічливо став прохать, показуючи на годинника, щоб прийняли в нього листа. Ті не хотіли. Цей лист дуже потрібний для мене і для вас, заявив добродій. Листа не прийняли. Тоді він показав уповноваження од округа. Це був ревизор. Як і треба було сподіватися справи на почті були запущені, а в касі — недостача. Нестало 7,000 карбованців грошей та на таку ж суму марок.
(Б. В.).
Благородний „заяць".
В управління залізниць в Томську одержано 200 карбованців од невідомого, який пише, що посилає ці гроші за те, що довго їздив по залізниці „зайцем". Управління не знає що робити з тими грошима.
(Н. Р.).