Театр і музика. Украінський театр.
Сьогодня в українському театрі в бенефіс уповноваженого трупи д. Ю. Бродецького виставляють оперу „Гальку" з новим виконавцем партії Януша — д. Золденком. „Галька" в останній час має дуже великий успіх серед київської публіки. Опера ця в укр. театрі з вокального боку йде не гірше, ніж в місцевому оперному театрі, а з боку постановки і додержан ня стілю — далеко краще. З виконавців найбільший успіх мають д. Бутовський — Іонтек і д. Петляш—Галька та д. Мироненко—Стольник. Запрошений на місце д. Рязанця, артист Золденко має теж гарний сильний голос. Завтра, 21 февраля, в театрі М. К. Садовського йде перший раз в цьому сезоні веселий жарт на чотирі дії Карпенка-Карого „Паливода XVIII століття". Головні ролі поділено так: д. Мар'яненко — Граф, д. Левицький. — Харько Ледачий, д. Паньківський — Кієк; д. Ковалевеський — Юриста; д. Петлішенко — Клим; д. Корольчук — Гавенда; жіночі ролі поділено теж між кращими силами. В середу, 24 февраля, відбудеться бенефіс артиста Ковалевського. Піде перший раз в цьому сезоні „Житейське море" Карпенка-Карого. Бенефіціант виступить в ролі антрепреньора Усая. В цій ролі д. Ковалевський мав великий успіх в минулі сезони на сцені театра Грамотности. В понеділок по загально-доступних цінах йде останній раз в цьому сезоні весела комедія „Пан Штукаревич“. Комедія видержала в театрі д. Садовського двадцять вистав, йшла з гарним ансамблем і дала антрепризі гарні збори.