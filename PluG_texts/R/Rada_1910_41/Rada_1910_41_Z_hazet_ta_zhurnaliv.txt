З газет та журналів.
В харьківській газеті ,,Утро“ (№ 967) надруковано листа X. А. Алчевської, що може бути гарною відповідю графові В. А. Бобринському на його закид опозіції, яка нібито вважає українців за „инородців". ,,Я б дуже дякувала тому — пише п. Алчевська, — хто в печаті роз'яснив би мені оттаке не зовсім ясне питання: як помирити свої вчинки з двома нижче згаданими законами. З одного боку — року 1908 дозволено було в инородчеських школах вчити місцевою мовою, при чім на Україну цей дозвіл не поширювався, як на окраїну „съ коренныъ русскимъ населеніемъ (по роз'ясненню адміністрації); з другого ж боку — в недавно виданому циркулярі про инородчеські спілки і товариства про українців згадується вже як не про „русскихъ", а як про инородців, що бажають об'єднатися на ґрунті національних сепаратистичних змагань... Хотілося б поступати по закону, та тільки ж за кого з двох вважати українців; чи за „русскихъ" чи за „нерусскихъ"? Може б панове-юристи пояснили нам, що справедливіще (і тоді коли мова йде про питання шкільного характеру, і при бажанні заснувати товариство...). „Право" наводить статистику смертних кар за останні пять років: „Всього за п'ять років засужено на смерть 6,268 душ; покарано ж на смерть 2,855. Пересічно на кожний місяць за цей час припадає 104 смертних присуди і 48 кар на смерть; на кожний тиждень — 24 — присуди і 11 кар. Року 1906, коли заведено було полеві суди, число смертних присудів за де-які місяці досягало 220. Року 1907 найвищою цифрою смертних кар за тиждень було 29, року 1908 — 36. За цей рік не минуло й одного тижня, на протязі якого не відбулося б смертної кари, а в де-які дні було їх по 8, 9, 11, 12, 19; в лютому цього року найвище число покараних на смерть було 14. Наводячи ці страшні цифри, „Право" додає: Числом смертних кар минуле п'ятиліття нагадує найкрівавіщі часи середніх віків. І російська історія не багато знає таких моментів, що могли-б зрівнятися по числу смертних кар з нашими часами. Здавалося б, той уже факт, що число смертних кар не зменьшується, повинен би свідчити про те, що цей спосіб залякування має нікчемне значіння і зовсім не здатний до боротьби з тими з'явищами, проти яких його направлено. Проте ж цей спосіб вживається в найширших розмірах.