З нашого життя.
Невиплачена залеглість. — „Исторія моего современника" д. Короленка. — Дбайливі тупиці та „гуляки праздные". — Втіха і наука. — Питання руба. — Персональне і типове. — Типові риси у „современника". — Дитячі його роки. — Три впливи і стосунки між ними. — Зародок польського шляхтича. — Минуле і сучасне. — Польське повстання та „обрусеніє" з його героями. — Боротьба двох впливів. — Маленька драма в маленькій думі. — Перша рана. — Третя національність. —  „Хто я“?
Останній свій огляд українського життя, кілька місяців тому, я закінчив був згадкою про книжку д. Володимира Короленка — „Исторія моего современника". Я сподівався незабаром спинатись на ній докладніше — не тільки за-для власного її інтересу глибокого, а й через те, що вона могла дати нам чудові ілюстрації до тієї теми, що саме тоді мене була захопила — теми про становище, напрям і вплив сучасного українського письменства. Отже де-які сторонні обставини не дали мені тоді зараз же вернутись до тієї теми й використати для неї спомини д. Короленка. Але книжка його все-таки лишилась у мене на столі, нагадуючи про не виконану обіцянку, і час од часу поривало мене поговорити про ту книжку, хоч і не зв'язуючи вже її з колишньою темою. Аж тепер от, хоч і пізненько, можу я загладити свою залеглість перед читачами. Вони певне вже знають „Исторію моего современника", а як що досі не знають, то нехай швидче її перечитають: жалувати і нарікати не будуть. В цих автобіографичних записках сучасного визначного письменника російського, або—як скромно зазначає автор у передмові — „Исторіи моего современника ", чоловЪка, извЪстнаго мнЪ ближче всЪхь остальныхъ людей моего времени", не саму тільки автобіографію д. Короленка знайде читач. Звичайно, вже й сама біографія не аби-якої людини дуже буває цікава, стаючи часто тим фокусом, що збірає в собі проміння інтелектуального життя, роскиданого навкруги себе визначною людиною. Але, знов кажу, не тільки цим цікаві автобіографичні записки д. Короленка. То правда — ми знайдемо тут широку картину, змальовнау рукою справжнього художника з прирожденною йому рисою лагідного, сердечного освітлення. М'ягкямн тонами та ясними фарбами накидано цілу галерею типів „добраго стараго времени" і тієї переступної доби, коли згадані типи перед новими подіями — отим фатальним „щось буде" — опинились немов риба на березі. І дитячі літа автора та його перші вражіння, і соковиті постаті з кріпацького побуту, і своєрідне товариство передреформенного дрібного чиновництва, і події польського повстання, і типи педагогів того часу, і мизерне життя глухого провинціяльного багна, і нарешті зародки якогось нового життя, подув свіжішого вітра — все це майстерно виступає в споминах д. Короленка, і, дочитуючи останню сторінку, одного тільки жалуєш — що книжку дочитано. І це не вважаючи на всю архитектоничну простоту й безпретенсійніеть оцих нехитрих записок. Одно слово, спомини д. Короленка дадуть читачеві справжню високу втіху, як і кожен утвір великої художественної вартости, повний тієї справжньої краси, за якою даремне бігають та шукають жерці галасливої нової вмілости. Дивна річ — ота краса. Вона ніяк у руки не дається тим, хто не перестає кричати про неї, і легко, без усякої майже напруги, плине до того, хто найменше про неї говорить, але має од природи якийсь таємний дар єднатися з нею. Вона тікає од працьовитого дбайливого тупиці — Сальері, і оповиває голову „гуляки празднаго" — Моцарта. Можна, звичайно, обурюватись,
Когда священний даръ,
Когда безсмертний геній — но въ награду
Любви горящей, самоотверженья,
Трудовъ, усердія, моленій посланъ,
А озаряеть голову безумца,
Гуляки празднаго —
але нічого з цим не зробиш. Такий уже вибагливий закон природи, і вся музична алгебра та анатомія Сальєрі не варта одного натхненного акорда Моцартового. Не шукає краси, не говорить про неї д. Короленко, один з найбільшхи художників сучасного письменства російського, — вона сама приходить до його. В творах Короленкових благородна простота і зґрабність форми гармонично єднаються з благородством та ясністю думки і в сумі дають вищий прояв тієї чистої краси та ясної, на якій спочиваєш душею після всяких істеричних криків, незґрабних вивертів та грубого підроблювання та піддобрювання до краси у наших доморослих адептів її. Але не артистична сторона цікавить мене в „Исторіи моего современника" і не за-для втіхи я рекомендував би її українському читачеві. Теж і того мало, що молоді літа автора (а про них поки що тільки й мова в книжці) пройшла на Україні, і його типи — це артистичний малюнок з недавньої історії близького нам громадського життя. Втіха втіхою і добре, що ми зазнаємо її, але книжка д. Короленка дасть нам більше — до втіхи і деяку науку. Спомини його коли не виясняють цілком — цього, певна річ, і не міг автор зробити — то кидадають то тут, то там ясні пасма світла на наше специфично-українське лихоліття, і це робить його книжку — незалежно від поглядів, симпатій та висновків самого автора — коштовним матеріялом для нас, живим документом із нашої недавньої історії. І не зовсім навіть історії, бо чимало аналогичного знайдемо ми і в сучасному нашому житті, надто в сфері національних і літературних стосунків. Ми можем не приймати висновків автора, не згожузатися з його думками, але на факти звернути увагу мусимо. Я не заходитиму здалека до найцікавішого, як мені здається, питання, яке виникає з споминів д. Короленка і яке — принаймні перед мене — стояло увесь час, коли я читав „Исторію моего современника". Я поставлю його зразу ж таки і руба: чому д. Короленко не зробився українським письменником — ось що невідступно сверлувало мені мозок, поки очі перебігали по рядках його книжки. Коли я це питання становлю, то, значить, маю деяку претензію на його й відповісти, — значить, були у д. Короленка шанси вийти свідомим діячем на українську арену, або краще сказавши — лишитись на тому ґрунті, з якого він органичяо віріс і якого виразні сліди заховав і в своїй літературній діяльності, як знаємо, не українській. Проте оцією, скажу так, персональною постановкою питання я не хочу ні себе обмежувати, ні читачів. Адже не забуваймо того, що д. Короленко, як сам зазначав у передмові до своїх споминів, і не збірався „дать собственннй портретъ“. Як і всякий талановитий художник, він хотів змалювати, і таки дійсне змалював, типову фігуру „человЪка, извЪстнаго мнЪ (авторові тоб-то) ближе всЪхъ остальныхъ людей моего времени“ (стор. 2), — через це споминки д. Короленка набірають ще більшої вартости. Коли ми зважатимемо тільки на типові ознаки героя споминів і, одкинувши всі особисті риси, братимемо його за авторового „современника“, то поставлене питання доведеться поширити й на всю ту громадську групу, з якої вийшов герой. Отже цікаве нам питання стане тоді в новій — ширшій і тим зручнішій формі: чому той "современникъ“, навіть маючи певні шанси лишитись на рідному ґрунті, все ж таки брався чужими стежками, одривавея й кидав його, — часто на те тільки, щоб, як небіжчик Мачтет, проблукавши цілий вік свій манівцями на чужині, вернутись під кінець життя виснаженим і знесиленим назад, щоб хоч натружені кістки покласти в рідну землю? Чому такою трагичною фігурою — народовця без народу — стоїть перед нами інтелігент-українець тих часів? Чому, нарешті, й досі ніяк не можемо ми збутись сумної спадщини тих часів, маючи перед очима образ усім нам добре відомих людей, що шукають абстрактного народу тоді, коли тут же, під боком у їх, розляглося й плещеться ціле море конкретного народнього життя з своєрідною фізіономією, оригинальною мовою, цікавим світоглядом та могучими рухами й нахилом до розвитку і поступу? Питання ці часто не дають українцеві нашого часу заснути, коли посядуть йому голову... Щоб знайти на них відповідь, треба нам вернутись до „сучасника", якого постать змалював нам д. Короленко в своїх споминах. Дитячі його літа повні були тих вражіннів, які не один із нас може згадати й з власного свого життя. Батько — українець, обрусілий на державній службі; мати — полька. Ще прадід героя споминів був полковим писарем у козацькому війську, а вже дід, як і батько, правив за російського чиновника — риса, характерна для всіх майже інтелігентських родів на нашій Україні. Національне життя кругом було мішане і виявлялось аж трьома впливами: офіщяльної російщини, більш інтимної і через це дужчої польськости та цілком стихійної українщини. Ріжнобарвні впливи ці спліталися та перехрещувались і спершу, за спокійного звичайного життя, мирно держались купи, не входячи в конфлікти, так що герой споминів разом засвоює, напр., польських та слав'янсько-українських молитов; переймається „историчеокимъ прошлымъ Польши, родины моей матери, своеобразнымъ крЪпкимъ и по своему красивымъ", і разом же увіходить у чудовий світ українських народніх казок та фантастичних оповіданнів, слухаючи їх з уст челяді. Спершу найменш живим і навіть антипатичним був російський вплив, що доходив до хлопця в сухих казенних формах черствої офіціяльности. Найменш, скажу так, оформленним був вплив український, ідучи од нижчого кола людей, позбавлених тоді всяких ознак культурного життя і соціяльно поставлених у самому низу громадської пірамиди. Найдужчий, — як і треба було сподіватись, беручи на увагу, що це діялось в 50-роках минулого віку на правобережній України — був польський вплив. То була сфера повсякчасних зносин з околишнім світом, сфера інтимного родинного життя, нарешті сфера культури, — письменства й театру. Першою книжкою, що зробила велике вражіння на героя споминів була "Njmek Sandomierzak" Корженьовського; перших театральних вражіннів зазнав хлопець од польської ж таки історичної пьєси часів Сигизмунда ІІІ. І ці вражінея дуже личили і пасували до всього околишнього життя з такими характерними постатями, як старий Коляновський, Рихлінський та инші. І „если бы, — пише д. Короленко, —въ это время кто-нибудь вскрылъ мою дЪтскую душу, чтобы опредЪлить по ней признаки національности, то, вЪроятно, онЪ рЪшилъ бы, что я — зародышь польскаго шляхтича восемнадцатаго вЪка, гражданинъ романтической старой Польши, съ ея беззавЪтнымъ своеволіемъ, храбростью, приключеніями, блескомъ, звономъ чашъ и сабель. И, пожалуй, онъ былъ бы правъ. Театр найдужче був спричинився до того, що «романтическое чувство прошлаго уже загнЪздилось въ моей душЪ, нарядившись въ костюмы старой Польши" (стор. 138 — 139). Але... все таки то було минуле. Прийшло сучасне і всією вагою своєю налягло на слабі плечі малого хлопця. Прийшло воно насамперед в формі „обрусенія" з усіма його харатерними прикметами.
Приблизительно въ 1860 году, — оповідає д. Короленко, — отець однажды вернулся со службы серьезный и озабоченый. Переговоривъ о чемьъ-то съ матерью, онъ затЪмъ собралъ насъ и сказалъ:
Слушайте, дЪти. Вы русскіе и съ этого дня должны говорить по русски.
Послі этого впервые въ нашей „ополяченной" семьЪ зазвучала обиходная русская рЪчь. Мы приняли эту реформу довольно беззаботно, пожалуй даже съ удовольствыемъ, — это вводило къ намъ нЪчто новое, — но причины, вызвашія ее, оставались намъ чужды (стор. 139).
Причиною було польське повстання і та оргія обрусительних заходів, що з його мала свій початок, а кінець... кінець її ще тільки мріється в майбутности. „Обрусеніе“ ще раз блиснуло тоді перед очима хлопця в образі гарного ефектного жандарма, який „одинаково не одобряеть" і Мазепу, і Жолкевського; пронеслося ще потім заливою тієї специфичної російської, вибачте на слові, "літератури", яку репрезентовано обов'язковим для передплати чиновникам „ВЪстникомъ Юго-Западной и Западной Россіи" Говорського. „Понятно, что эта литература нисколько не захватывала и не убЪждала“ (стор. 159), — додає д. Короленко, росповівши про той „осадокъ безвкусицы и сознательной лжи“, який вона по собі лишала. Ще менше, певна річ, могла захопити хоч гарна, та лиховістна постать згаданого жандармського офицера... Як бачимо, обрусеніє не збудило національної проблеми в душі у хлопця, — воно було чисто позверховим та формальним і не сягало в глиб; російський вплив не дав тоді нічого цікавого та принадного, а український і зовсім про себе не нагадував. Але незабаром питання — хто я? — стало перед хлопцем в дуже гострій, можна сказати, прикрій формі. Поставило його так те ж саме польське повстання. Атмосфера ставала все більш напруженою, ходили всякі трівожні поголоски — „щось буде"— починалися якісь незрозумілі події. Вони спершу одбилися в дитячій душі якоюсь чудною боротьбою між батьковими та материними родичами. Батькові родичі були дужчі й одібрали у материних їхню „отчизну" з королями, якоюсь невідомою волею, школами, — мати плакала з жалю та досади... Потім почалися трівожніші події, як труси й арешти... „Все это усиливало общее возбужденіе и, конечно, отражалось даже на дЪтскихъ душахъ... А такъ какъ я тогда не былъ ни русскимъ, ни полякомъ или, вЪрнЪе, былъ и тЪмъ, и другимъ, то отраженія этихъ волненій неслись надъ моей душей, какъ тЪни безформенныхъ облаковъ, гонимыхъ бурнымъ вЪтромъ" (стор. 145). Творилось кругом чудне щось і незрозуміле. Але так тягтись довго не могло і з безформенних клаптів та обривків од усяких вражіннів почало незабаром вирисовуватиея щось з певнішою формою. По один бік стояли — близькі симпатичні люде, принадна романтика, сфера інтимного життя, цікаві демонстрації. По другий — груба сила з такими заходами, як арешт хреста при поліції, повсякчасні труси й арешти людей, нарешті кари на смерть. „Въ жизни, — розюмує свої тодішні вражіння д. Короленко, на одной сторонЪ стояла возвышенная драма въ семьЪ Рыхлинскихъ и казнь Стройновскаго, на другой — красивая фигура затянутаго въ мундиръ жандарма". Вагання в дитячій душі не довго точилось. „Я думаю поэтому, — пише д. Короленко, — что если бы кто-нибудь сумЪлъ вскрыть мою душу, то и въ этомъ періодЪ моей жизни онъ бы навЪрное нашель, что наибольшимъ удЪльнымъ вЪсомъ обладали въ ней тЪ чувства, мысли, впечатлЪнія, какія она получила отъ языка, литературы и вообще культурныхъ вліяній родныхъ моей матери" (стор. 159). Проте питання ще не було порішене до краю. Сумніви й непевність осталися і незабаром душа молодого хлопця стає місцем „маленькой драмы“, а центром її було все те ж важке і навіть „неразрЪшимое", мовляв автор, питання: „кто же я на самомь дЪлЪ?" Основу до тієї драми дало знов же таки польське повстання. Як знаємо, виховання та родинні зв'язки й товариська приязнь зробили були з хлопця „зародышъ польскаго шляхтича". Офіціяльні впливи тягли його до „русскаго" табору. Поки не було виразного ворогування між тими двома таборами, обидва впливи стояли собі поруч у дитячому серці й не вносили до його ніякого дісонансу. Хлопець, напр., найдужче стоваришував був і заприязнився з поляком Кучальським і „то, что онъ былъ полякъ, а я русскій, не вносило ни малЪйшей тЪни въ завязывающуюся между нами дЪтскую дружбу" (стор. 160). Але події, що прийшли за повстанням, розбили і цю приязнь дитячу, і взагалі всю рівновагу в душі у малого хлопця і скаламутили тиху, спокійну атмосферу, серед якої жив він до того. Виявилося, що вчорашні приятелі сьогодні повинні бути чомусь ворогами, а люде, які одно одному ніколи ніякого лиха не заподіяли і навіть не мали в думці його робити — повинні одно одного ненавидіти. Раптом, непомітно немов завалилась земля під ногами й виросла страшна безодня, а на обох краях її стали навпроти тільки що близькі, а тепер без краю чужі, далекі й вороже настроєні люде, що лихим духом дихали одні проти одних... „Ти — москаль", — сказав хлопцеві Кучальський, коли той підійшов до його по давньому щиро і по-приятельському, і цим словом зробив йому „рану в душі", тим болячішу, чим менше доходила до свідомости причина ворожнечі та її неминучість за данних обставин. Дитяче серце боляче стиснулось од того незрозумілого відчуження й образи, але все таки приняло й заховало їх, хоча й не міг хлопець „изгнать изъ души ноющее и щемящее ощущеніе утрати чего-то дорогого, близкаго, вужнаго моему дЪтскому сердцу" (стор. 163). І от саме в той мент, коли дитячу душу посіла перша може на віку серіозна драма, сталася нова пригода: „пришла, — як каже д. Короленко, — третья національность и въ свою очередь предъявила на меня свое право“ (стор. 163). Буткевич, новий учитель з тієї школи, де тоді саме вчився хлопець, почав йому доводити, що він „не москаль, а козацкій внукъ и правнукъ, вольного козацького роду", став давати йому українські книжки для національного освідомлення. Власне д. Короленко подає тільки про одну таку книжку відомости, роблячи помилки і в заголовкові її, і в деяких деталях змісту, — правда, помилки невеликі. Мова мовиться про відоме оповідання „Січові гості — Чуприна та Чортоус" покійного Куліша і, треба правду сказати, що гіршого вибору для української пропаганди молодий учитель не міг ізробити, і цілком натурально, що це слабеньке оповідання зовсім не зробило на хлопця того вражіння, якого сподівавсь Буткевич. Мова була в оповіданні про лейстрових, як каже д. Короленко, (власне —„надвірніх") козаків та гайдамаків, але і ті, і другі хлоневі були однакові невідомі з життя, боротьба між їми осталась незрозумілою, а мляве оповідання не могло зацікавити й навести на питання. Так нічого з українського прозелітизму й не вийшло. З усіх тих колізій лишився поки що в душі у хлопця якийсь клубок непорозуміннів, що його сам автор не міг тоді росплутати. Росплутує він його згодом, „Теперь“, — кінчає д. Короленко розділ „Кто я? — мнЪ кажется, что этоть клубокъ былъ завяз нъ тремя „націонализмами“, изъ которыхъ каждый заявлялъ» право на владЪніе моей беззащитной душей, съ обязннностью кого-нибудь ненавидЪть и преслЪдовать" (втор. 169). Так розв'язує тепер питання автор, і велика єсть спокуса приняти це пояснення, — таке бо воно просте і ніби безпосередно і неминуче виникає з попереднього, але... Мені вдається, що воно занадто вже просте і через те не вважаючи на свою ясність, нічого власне не поясняє; і ще мені здається, що не в „трьох націоналізмах - був тут узол, а в чомусь иншому. А вже для нашого питання — через віщо сучасник д. Короленка, виходячи навіть з демократичних засад, сахався свого природного ґрунту і найближчого демосу та йшов до чужого і дальшого —це пояснення й зовсім таки не годяще. Адже ж російщина тоді ж таки стала перед автором в образі найгіршого націоналізму, бо переможного та гнітючого, і вживлена була до того ж в непринадній фігурі жандарма та брехливих книжках „ВЪстника Юго-Западной и Западной Россіи", — і проте російський, а не який инший, письменник вийшов з д. Короленка. Чому ж нещасні Чуприна з Чортоусом справили на його такай відворотний вплив? І чи вже таки в українське слово не вкладався той протест проти націоналізмів „съ обязанностью кого-нибудь ненавидЪть и преслЪдовать“, що ним переняті твори і самого д. Короленка і діяльність його сучасників? Щоб краще зміркувати ці питання й росплутати психологичний вузол, що ніби фатально зрісся у нас із питанням —„хто я?“ — треба нам буде зробити екскурс до одного з старих творів д. Короленка. 