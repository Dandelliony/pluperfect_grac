Промова Булата.
Булат закликає партію центра вкупі з трудовиками сказати: ми не можемо давати грошей на продовження політики уряду. Промовець критикує поліцію, що хапає невинуватих, тероризує людність, утворе клятвопорушення по судах і т. и. Життя по селах повно безправ'ям; пориви до самодіяльности та самоосвіти задушуються. Не менша пригніченість помітна і в городах. Закривають професійні робітничі організації, а в столицях або не дозволяють, або становлять в неможливі цензурні утиски, лекції. Не зважаючи на те, що уряд визнає, що політичні вбивства значно зменшились, — смертні кари не зменшуються. І вся відповідальність за це, — на думку Булата, — лягає на центр, що є спільником уряду.
Булат наприкінці заявляє, що скоро прийде час помсти: народ не буде одинокий, бо на поміч йому за праве діло прийде й військо. (Оплески на лівих, шум на правих). Марков 2-й гадає, що Булат помиляється. Русский народ ніколи не стане Стенькою Разіним, а тим більше русске військо ніколи не піде за Стенькою. А коли ж таке й зробиться, то Стеньки Разіни гойдатимуться на шибеницях (Оплески на правих). Що до побажаннів комісії, то багатьох з них не можна здійснити і, крім того, вони не обов'язкові для уряду, котрий мусить керуватись виключно законом. Генерал-губернаторам неможна призначати певного жалування, бо за спеціяльну працю повинна бути спеціяльна й платня. Люди, подібні гр. Муравьову бувають не завше. Їх запрошують тоді, коли треба перевішати тих, що виховані на ідеалах французької революції. Єдине побажання Марков визнає добрим — це реформа поліції, але в тому напрямі, щоб їй було побільшено жалування та поставлено в кращі правові умови. Відповідаючи Маклакову, Марков не згоджується з його думкою, ніби все в руках уряду і, коли він забажає, то буде конституція, а коли не бажатиме, то не буде. Устрій держави залежить від Царя. (Оплески на правих). Русский народ конституції не хоче. Далі Марков ганьбить „проклятого і одкинутого од церкви“ Толстого і вважає, що русский народ вітає це, бо Толстой, на думку русского народа — злочинець. (Голоси на лівих: „сором, ганьба, кат!“). Далі Марков каже, що ідеали народу і інтелігенції як-раз протилежні, народ бажає самодержавія, а інтелігенція — французької революції. (Оплески на правих). На думку промовця, Дума через те і не має сімпатій в широких колах, що нею керують інтелігенти Кінчає свою промову Марков словами: „Нехай живе самодержавіє і най загине революція!" (Оплески на правих). Дальше засідання — сьогодня, 20-го февраля.