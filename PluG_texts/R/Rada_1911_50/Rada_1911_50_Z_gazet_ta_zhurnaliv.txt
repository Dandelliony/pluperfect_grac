З газет та журкалів.
*.*     ,,Dziennik Kijowski", хоч трохи й пізно (1 марта) озвався про те на ювилей Т. Шевченка. Переказавши біографію поета, автор статті, д. Едуард Пашковський закінчує її таким „ліричним уступом: „Про твори і діяльність Шевченка моглибисьмо писати тільки — щиро, просто, без всяких заслонок і недомовок, з глубоким пересвідченням, що урочистої гармонії моменту, переживаного братнім народом, наша рука ні в чім не нарушить. Але тільки з легко зрозумілих і взагалі від нас незалежних причин цього ми не можемо вчинити.
	Натомісць уживання в таких випадках недомовок і перенесення центра ваги в роскидані між рядками догадки, ми уважали б за негідне пам'яти поета і за небезпечне, бо воно дає широке поле або для обміркованого фальшування або для непорозумінь тим більш неприємних, що вони можуть повстати в хвилі загального піднесення. Нехай ліпше вистачає щира хоча б і тиха пошана, яку складаємо на могилі великого Кобзаря (пісняра), котрий для свого народа став могутним жерелом зрозстаючої моці, і вічнотревалим сімволом жертвенного чину і сильної любови до отчизни".
*.*     Д. Помаранцев з „Кіевской почты" тяжко образився за нашу замітку про його статтю „О Шевченкѣ" й умістив у своїй газеті відповідь „Раді". Відповідь та, одначе, цілком зайва, бо ніяких пояснень від д. Померанцева ми не вимагали. Ми тільки висловили своє спочуття газеті, яка мала необережність поруч з цілком коректними статтями умістити статтю д. Померанцева, нікчемну зо всякого погляду. Користуємось тепер нагодою, щоб знову відкреслити, що писання д. Померанцева, а тим паче його докори, для нас неінтересні. „Полемізувати" в такім тоні, як д. Померанцев, ми не вважаємо можливим.