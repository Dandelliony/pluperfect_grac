Петербурзькі листи.
	Шевченкове свято в Академії Художеств.
Своє святкування пам'яти Шевченка Петербург розпочав, власне, ще з місяць тому-конфіскатою дозволеного цензурою „Кобзаря". Ті самі цензори, що п'ять літ тому спокійно підписували дозвіл на повний ,,Кобзарь", бо дивились на нього як на історичний матеріал, тепер знайшли в цьому матеріалі ознаки всяких літературних злочинств, занотованих в
,,Уголовнім уложенії“... Міняються часи, міняються й погляди адміністрації, а ,,обиватель" нехай потрапляє... Після того, як цензура принесла цю першу ювилейну жертву Шевченкові, такі самі ,,ювилейні" мотиви зазгучали впередовицях і дописах „Новаго Времени", а в самий день Шевченкових роковин-26 лютого,- на сторінкак цеї газети загарчав, присвячений Шевченкові і українському руху, канібальський рик Меньшикова... Але, дякувати господу, Шевченкове свято відзначилось не самими тільки канібальськими вибриками... Високі інституції російської науки і мистецтва показали, що російська культура-це не порожнє слово,—бо єсть справжні представники цієї культури, що вміють цінити артистичний геній незалежно од перемінних течій внутрішньої політики.
	Першій довелось пошанувати пам'ять нашого Кобзаря - ,,Академії Художеств“, се б то тій самій інституції, яка в свій час перша ж пригорвула Шевченка. Свято почалось панахидою; висока, простора, світла академична церква зібрала до себе багато люду, переважно академичної мододі; ці молоді обличчя мимоволі нагадували той давній час, коли й Шевченко, молодий, веселий, стояв, може, так само у цій церкві і, повний надій, переживав релігійні настрої... В цій самій церкві, певне, бував він і десять літ пізніше, вже передчасно старий, слабосилий із виразною свідомістю близької смерти... Після панахиди весь натовп перейшов слідом за академичною адміністраціею, недалеко од церкви - у ту кімнату, де колись Шевченко перебув останні часи свого життя. На стіні лисніла вже свіжа мармурова таблиця з написом: „Здѣсь жилъ и скончался Тарасъ Григорьевичъ Шевченко. 25 февраля 1814 г.—26 февраля 1861 г.“ Перед таблицею стояв уквіччаний бюст поета, роботи проф. Беклемішева. Знов духовенство проспівало вічну пам'ять Шевченкові, а тоді ректор Академії прочитав постанову академичної ради, якою було ухвалено три способи пошани пам'яти ,,академика гравированія“ — Шевченка: прибити в його кімнаті таблицю з написом, поставити бронзове погруддя поета і зробити виставку його художницьких творів. Пояснивши, що тепер кімната Шевченка мае инший вигляд, ніж за його життя, бо тоді вона була вузенька з одним вікном, а тепер злучена з сусідньою кімнатою в одну велику майстерню, - ректор прочитав привітну телеграму од харьківського товариства художників, а другу - написану по-українському - передав прочитати Д. В. Ковалевському; виявилось, що це було привітання од каменецької „Просвіти“, з подякою Академії за пошану Кобзареві України. На жаль, тільки цею просвітянською телеграмою й виявилась увага корінної України до академичного свята. Скілька слів подяки од українців сказав при цій нагоді Д. В. Ковалевський. Після того виступив проф. Мате і в коротких словах схарактеризував артистичний талант
Шевченка і його техничну манєру -  близьку до особливостів його вчителя-Брюлова; росказав з чиїх колекцій взято Шевченкові артистичні праці для виставки, - і врешті запросив слухачів до огляду виставки, яка розміщена в двох покоях академичноїбібліотеки. Тут взяв слово голова петербурзького товариства імені Шевченка проф. М. Ковалевський; підкресливши те велике значіння, яке мала в житті Шевченка Академія Художеств, що дала йому артистичну освіту, визволила його - руками Брюлова - з кріпацької неволі і пригріла його перед смертю, проф. Ковалевський від свого товариства висловив глибоку подяку Академії за все, що вона зробила українському Кобзареві, і за теперішню пошану його пам'яти. Ще було скілька коротеньких промов, - між ними старенький академик Боткин агадував останні роки життя Шевченка, як він радів, коли йому дали кімнату в Академії, як він там працював по гравюрі... Після промов публіка пішла оглядати виставку. Найцікавіша її частина взята з колекцій сенатора Рейтерна, - в тім числі відбитки відомих офортів і орігінали акварелів та сепій, незвичайно високої артистичної ціни. Далі виставлено альбом акварельних пейзажів з Шевченкового пробування на Аралі; альбом цей належав тому офіцеру Бутакову, під начальством якого Шевченко тоді служив, а тепер є власністю дочки Бутакова, - жінки проф. Глазенапа. Єсть кілька шкільних праць Шевченка, акварельні портрети його робота і, нарешті, бюсти та портрети самого Шевченка в зразках кількох художників; між ними відзначаеться великий портрет, вирізблевий спеціально на ювилейні свята упорядчиком виставки професором Мате. Більшість виставлених малюнків увійде в першай випуск збірника, який видає товариство імени Шевченка за артистичною запомогою того ж таки проф. Мате. Врешті, справді, покидаючи виставку, не один з гостей-українців відчував почуття вдячности до Академії, що була нашому Шевченкові alma mater і тепер,через півсотні літ по його смерти, з'уміла поставитись тепло і щиро до його пам'яти. П. Смуток.