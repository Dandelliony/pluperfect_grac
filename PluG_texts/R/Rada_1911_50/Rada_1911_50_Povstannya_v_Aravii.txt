Повстання в Аравії.
З Іемена повідомляють, що араби повстанці похваляються взяти під свою владу Мекку і Медину; звістка про це дуже непокоїть турків. Коли б Турція подарувала Іеменові автономію, або щоб навіть вся Аравія відділилась від Турції, то останній не було б стільки збитків, як від того, коли б відпали Мекка і Медина. Справа стоїть так, що право на халіфат належить тому, під чиїм захистом перебувають ці священні магометанські міста. Само собою, що з утратою Мекки і Медини турецький султан мусить втратити і право на халіфат: а це рівносильно катастрофі. Ясно розуміючи своє погане становище в цій справі та, очевидно, не сподіваючись заспокоїти зброєю повстання в Аравії, турецький уряд думає запобігти старого способу, якого він нераз вживав, себ то підкупу арабських князьків та ватажків повстання. З цією метою і послано тепер до Аравії особливу комісію, яка має війти там з ким слід в згоду.