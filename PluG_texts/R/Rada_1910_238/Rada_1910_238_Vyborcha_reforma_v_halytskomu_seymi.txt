Виборча реформа в галицькому сеймі
(04 власного кореспондента). Львів, 16 октября. (Кінець).
   Українська обструкція витворила в сеймі зовсім нове положення. Засідання відбуваються тільки два рази в тиждень (від часу обструкції було тільки три засідання: 9, 12 і 16 октября, а дальше засідання буде аж 21 октября) і на тих засіданнях ведуться дебати тільки над звідомленням комісії для виборчої реформи. Польська більшість нарочно назначає так мало засідань і на них так проволікав дебати над звідомленням комісії для виборчої реформи, бо готового законопроекту виборчої реформи ще нема, а поставити на чергу які инші справи польська більшість не хоче, щоб не викликати знов української обструкції.
 Головна робота сейму ведеться тепер властиво по-за засіданнями: в окремих посольських клубах, на нарадах провідників польських сеймових груп і на нарадах провідників усіх сеймових клубів.
    До речі: перед українською обструкцією наради провідників усіх сеймових клубів ніколи не відбувалися; ті справи, які в усіх парламентах полагоджуються звичайно на таких нарадах, в галицькім сеймі полагоджували провідники польських сеймових груп між собою, без українських послів. Аж наслідком української обструкції ті панове пригадали собі парламентські звичаї та стали запрошувати на наради також голову українського клубу і представників обох москвофільських клубів. Значить, москвофільські посли також мають користь з української обструкції, до якої поставилися в своїй пресі так вороже. 
   На згаданих нарадах ведуться дебати в двох напрямах: по-перше польські групи між собою хотять дійти до згоди в справі виборчої реформи, а по-друге стараються, щоб дійшло до згоди між польськими й .українськими послами. Отже уклад політичних сил не такий, як говорено на всяких польських демократичних зборах, що польські й українські демократичні елементи повинні йти разом проти „спільного ворога*—польської шляхти, але всі польські елементи, як консервативні так і демократичні, зупинилися проти „спільного ворога» —ук- І польські сеймові групи вже майже дійшли між собою до згоди що до законопроекту виборчої реформи. Польські демократи відступили від прінціпу загального, рівного, безпосереднього і тайного виборчого права і згодилися задержати дотеперішню куріяльну систему, тільки з тими змінами, що виборче право повинні мати всі повнолітні громадяне краю (отже принято загальність виборчого права) та що голосування в усіх куріях повинно бути безпосереднє й тайне. Законопроект, на який згодилися всі польські групи, представляється так: сейм складався б з 192 членів, з того 15 віріліетів (які засідають в сеймі на основі свого становища) і 177 послів. Вірільний голос, крім дотеперішніх 12 віріліетів, дістали б ще проректори львівського і краківського університету і краківської політехніки. Посли виходили б з оцих курій: курія великої земельної власяости 44 послів; курія міст 34 послів; сельська курія, в якій мали б виборче право всі селяне, 80 послів, міська загальна курія для тих виборців, що не мали б голосу в курії міст, 10 послів; крім того 3 послів вибірали б торговельні палати, 4 послів великий промисл і гірництво. На цей законопроект, як сказано, годяться всі польські сеймові групи. На це вплинуло в великій мірі також становище правительства, яке заявило, що цісарську санкцію одержить тільки законопроект, який держатиметься куріальної сістеми. Не дійшло ще до згоди між польськими сеймовими групами тільки в однім, а саме: польська шляхта, боячись, що будучий сейм може змінити виборчий закон їй на шкоду, домагається постанови, щоб дальші зміни виборчого закона можна було переводити тільки тоді, коли на це згодиться 21 °/о ПОСЛІВ. А що послів з великої земельної власности було б в новім сеймі 25 проц., то вони могли б ні до яких змін не допустити. На це домагання шляхти польські демократичні групи поки-що не згодилися. 
      Українцям польська сеймова біль шість годиться признати в новім виборчім законі всього 42 мандати в еельській курії, себ то не цілих 24 проц. усіх сеймових мандатів. Коли зважимо, що украііська людність в Галичині виносить 43 проц., та що навіть на основі теперішнього виборчого закона український народ має законну змогу вибрати 46 послів на 149, себ то 31 проц., тільки що ту змогу відбірали йому виборчі практики польських властей, то побачимо, що така виборча реформа, яку проектує польська сеймова більшість, була б для українського народа реформою на гірше. При тім польська сеймова більшість думає в еельській курії Східної Галичини поробити округи тримандатові, то значить, щоб в однім окрузі вибірати зразу трьох послів, а також завести голосування плюральне, то значить, щоб багатші виборці мали по два голоси. Тримандатові округи мали б послужити на те, щоб побіч українського кандидата лекше міг пройти кандидат москвофільський і польський, а плюральне голосування мало б дати перевагу елементам багатшим, консервативним, над біднішими, радикальнішими. 
  З огляду на це становище польської сеймової бшьшости голова українського клубу д-р Кость Левицький зложив від імени клуба на нараді представників усіх сеймових клубів 11 октября оцю заяву: 
«Обстоюючи прінціціяльно за виборчою реформою на основі загального, рівного, безпосереднього і тайного виборчого права, але маючи при тім на увазі теперішні відносини в галицькім сеймі, які не допускають до иншої виборчої реформи, як тільки на підставі компромісу сеймових груп, заявляємо, що ми не противимося компромісові, але рівночасно ставимо оці правно-політичні застереження:
I. Жадаємо признання українсько му народові 40 проц. усіх мандатів до галицького сейма. 
II.  Жадаємо, щоб Краевай Виділ складався з 10 членів, між якими 3 були би українці, а також з урадуючого заступника краевого маршалка української народности.
III.  Жадаємо, щоб в виборчім закові чи в краевім статуті було заетере ження, що в справах культурних, з окрема шкільних, і в справах економічних, з‘окрема в справах краевої культури, галицький сейм рішає в двох національних куріях, польській і українській, так що одна з тих курій не може другої дереголосувати, тільки обом їм прислугуе право “veto” в справах зміни краевого статута, виборчого закона і в справах політично-національних.
 Тільки після приняття оцих основних застережень можемо приступити до порішення самої справи виборчої реформи, а саме: 
1) Противимося закріпленню плянованого виборчого закона (чого, як сказано вище, домагається польська шляхта), бо вважаємо компромісову виборчу реформу тільки переходовою стадією до справді демократичної виборчої реформи. 
2) Противимося побільшуванню числа виборчих курій, бо це противиться основам поступової виборчої реформи, яка відповідала б теперішнім суспільним і національним змаганням в краю. 
3) Противимося більшемандатовим виборчим округам, бо це спричинює непевність, замінання і шкодливу агітацію одної нації, проти другої.
 4) Бажаючи забезпечити наш національний правний стан, домагаємося українських виборчих округів неї тільки в еельській курії, але також в курії великої земельної власности і в курії міст. (Тут треба додати, що в дальших нарадах українські посли поставили також домагання, щоб між вірілістами заздалегідь признати 2 голоси ректорові і проректорові будучого українського університету і 1 голос голові будучої української Академії наук, якою повинно стати «Наукове Товариство ім. Шевченка». 
5) Жадаємо, щоб українські і польські округи були рівні. 
6) Противимося плюральному голосуванню, а за те тодимся, щоб в курії міст і в курії сельській утворити додаткові виборчі групи для тих, що досі не мали виборчого права».
  Над цими українськими домаганнями польські сеймові групи мають перевести в себе дебати. Та як ті дебати випадуть, можна заздалегідь знати з того, що вся польська преса, як консервативна, так і демократична, заявляє, що їх не можна при няти. 
   Що ж буде далі? Очевидно, на виборчу реформу, яка означала б для українського народу реформу на гірше , українські посли не мають права згодитися і не згодяться. Отже можливо, що польська сеймова більшість, дійшовши між собою в справі виборчої реформи до повної згоди, схоче перевести виборчу реформу проти волі українських послів. А тоді українські посли мусітимуть всіми способами боротися проти такої реформи на гірше. 
   Можливо також, що польська сеймова більшість, порозуміватися між собою що до виборчої реформи, саме переведення її схоче відложити на пізніше, а тимчасом візьметься до праці над бюджетом. Правда, ще недавно польська демократична лівиця заявляла, що не візьме участи в працях над бюджетом, коли перед тим не буде полагоджена справа виборчої реформи. Але тепер в демократичних органах преси замітний зворот у цій справі. Вони виводять, що з огляду на те, що українські посли заявили, що не донустять до нарад над ніякими черговими справами, отже й над бюджетом, доки не буде полагоджена виборча реформа,— польські демократичні посли не повинні помагати українцям „розбивати польський сейм, і як тільки прийде до прінціпіального порозуміння між польськими групами в справі виборчої реформи, — взяти участь в працях над бюджетом і не позволити, щоб українці унеможливили ухвалення бюджету.
   Розуміється, що коли б польська сеймова більшість справді відсунула виборчу реформу на дальший план і взялася за бюджет, то тоді українські посли мусіли б додержати слова і почати знов обструкцію. 
   В кінці можливе й те, що польська сеймова більшість схоче просто відсунути від себе всі ті трудности і постарається про замкнення сеймової сесії. 
  Що з того всього здійсниться, покажуть найближчі дні. 
  Тим часом партії, які домагаються справді демократичної виборчої реформи до сейма, готовляться до дальшої боротьби. Головний заряд української національно-демократичної партії видав маніфест, у якім закликає народні маси домагатися на зборах заведення загального, рівного, безпосереднього і тайного виборчого права до сейма, а також, з огляду на важність університетської справи, заложення українського університету у Львові. Маніфест за загальним, рівним, безпосереднім і тайним виборчим правом до сейма видали також польські й українські соціально • демократичні парламентські посли. М. Лозянськмй.
