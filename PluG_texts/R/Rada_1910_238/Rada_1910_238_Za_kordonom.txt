За кордоном
Американські таможні.
На американських таможнях заведено суворі порядки, щоб багаті американці, особливо американки, не перевозили контрабандою дорогого добра з Європи. Наслідки цих порядків швидко виявились. Таможенне начальство тепер каже, що контрабанди в Н'ю-Йоркові зовсім немає. За один тільки сентябрь місяць н'ю-йоркська таможня має коло 400 тисячів долярів за багаж, перевезений пасажирами з Європи. З цього можна собі уявити, яку силу всяких рос кошів перевозять багаті американки з Європи, і за яку вони досі нічого не платили. Недавно жінка відомого американського міліардера Вандербільта, приїхавши з двома дочками з Європи, привезла з собою сорок п'ять чемоданів. За це прийшлось їй заплатити мита 22 тисячі рублів, Де-які пані находять спосіб перевозити своє добро, не плативши нічого за нього на митниці; але недавно три з них попались і заплатили за шах райство великі штрафи; міс Мак Кенна з Чикаго—заплатила 2000 рублів штрафу, міс Адріанс —44 тисячі і міс Моргентан 20 тисяч.
Пожежа тулузької бібліотеки.
З Парижа сповіщають про велику пожежу в тулузькому університеті. Не зважаючи на всі заходи пожарних, згоріла одна з багатіших бібліотек в світі. Медичний факультет поніс втрату, якої не можна ніколи нічим замінити.
Протест Англії.
З Костянтинополя сповіщають, що англійське посольство там послало Порті запитання з приводу дозволеної турецьким урядом різкої і образливої критики англійської політики в Персії на мітінгові, що відбувся 23 октября в Костянтинополі. Турецьке міністерство закордонних справ мовчить поки що на це. Можливо, що виникне дипломатичний конфлікт між обома державами.
