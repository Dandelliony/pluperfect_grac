ДОПИСИ.
(Од власн. кореспондентів).
М-ко КАМ'ЯНКА, чигиринського повіту (на Київщині). На зустріч кооперації. Тутешня цукроварня п.п. Давидових, почавши оце робити договори з селянами-плантаторами на поставку буряків у завод на 1911 рік—оповістила окружних селян —і твердо на цьому настоює, що товариствам, тоб то хліборобам, що згуртувалися у спілки для засіву й постачаная заво добі буряка, буде платити більше на s—loкоп. за берковець(l2 пуд.); це виходить дорожче ніж цукроварня платила досі й платитиме на далі через посередників — дорожче принаймні настільки, скільки платиться посередникам та иншим таким „трудівникам - , що, користуючися несвідомістю селянств — таки добре живляться на цьому ділі. Прикро бачити, як сіромаха селянин, через своє невміння й незвичку самому скористуватися з усіх можливих обставин, значну частину своєї крівавиці віддав хто його зна кому й за що. Звик тільки робити до сьомого поту та й годі. Сам для себе і, здебільшого, за себе— здається. Гарний почин цієї цукроварні треба тільки вітати й побажати успіху, який буде користний у двоє: селян згуртує, привчить до спільної праці та обов'язків і побільшить ціну на буряки, а заводові — забезпечить певне число їх. Буде дуже шкода, як що селяне не зрозуміють своєї користи й знову підуть старим шляхом на мотузочці факторів. Добра також нагода нашій селянській інтелігенції зробити спасенне діло — допомогти у цій справі своїм розумом темному братові, що почав вже таки наче спинатися потроху на влайіаі ногі.
С. КУСТИН (на Волині). Жарти земства. Після страшенної пошеститифу, яка загнала в могилу більше 60 чоловік, наш батюшка, о. Р., зрозумів, що цьому багато помагає те, що в Кустині немає криниць, а воду люде беруть з ставу, в котрому мали і шмаття тифозних слабих. 1 от батюшка вдарився до губернської земської управи з проханням зробити в Пустині артезіанські колодязі. Через кільки часу, ще в 1909 р., він одержав від управи папер, в котрому повідомлялося, що на колодязі в Кустині асігновано 750 карб. Але далі цього діло зараз не пішло. Аж через рік приїхав у Кустиа член ровенської повітової управи д. Пугайко, котрий повідомив сход, що взагалі асігновано на криниці по ровенському повіті 750 карб. —і що між иншим зроблять одну і в Кустині. За те селяне повинні дати 50 карб, і робочих. На це селяне пристали. Д. Пугайко зараз привіз підрядчика, почалась робота і до 10 сент. вже колодязь скінчили, але насоса поставили дуже слабосильного, так що вода йде малим струмком. Та це сяк-так, а от біда, що поробив насос 4 тижні та й перестав. Тямущі в
цьому ділі люде кажуть, ніби засипалась в середині земля —бо вони постановили труб менше, ніж прокопали. От як земство відноситься до народнього здоровля. Чим, чим, а цим не слід би жартувати, тим більш допіро, коли в нашому ставові недавно скінчився спуск, і в воді допіро багацько всякої гнилі.
С. БОРШНА, прилуцького повіту, (на Полтавщині). Темнота. Недавно приїхав додому тутешній житель П. Фесенко з своєю молоденькою жінкою з г. Сідлеця. Жінка не розуміла нашої української мови і коли пішла по селу і хто що-небудь питав, то вона мовчала, або здвигувала плечима і йшла далі. Зразу облетіла звістка по селу, що Петро привіз „холеру" і думає подушити усіх людей у Боршні. Над вечір юрба селян з кілками та копаницями підійшла до хати Фееенка і зачала кричати, щоб віддали „холеру ато запалять всю хату. Усім орудував сельеький писарь Каленіченко. Вийшов з хати Фесенко і казав, що це не холера, а його жінка, що він там з нею одружився, показав і папшорта її, та нічого не помогало, аж поки не дав десяти карбованців писарю, щоб той розігнав людей і не допускав до хати до завтрього.атоді він виїде з Бортної. Писарь узяв Ю карб, а „холеру" одправив зараз же з трьома десятеькими при пакеті у прилуцьку земську лікарню. Лікарь Козубовськай оглянув „холеру“ прочитав рапорта, страшенно розсміявся, коли йому все рос казав Фесенко. Лікарь посовітував йому поскаржитись на писаря п. земському начальникові. Той скаржився. П. земський скинув з посади писаря і ще сказав, що буде його судити суд.
Г. ОХТИРКА, (на Харьківщині). Добра людина. 14 октября помер бувший діректор мужської гімназії Р. Л. Миротворчеє. Це була дуже добра людина. Директор добрий був до хлопців, був їм щирим другом. В одставку його примусили піти за ліберальні відносини до учеників 1905 року, а головним чином за Шевченківський вечір, який покійник дозволив упорядкувати 1906 року. Цей вечір вий шов цілком національний. Зала була прибрана рушниками, плахтами та портретами Шевченка. Читалось багато Шевченкових віршів. Виконавці всі були в українській одежі. І от на такий вечір приїхав п. попечитель. Попечитель вечора не припинив, а навпаки все читане та співане прослухав уважно; після вечора він зробив директору догану і поїхав. Швидко після цього Романа Львовича в гімназії не стало, бо „желая отдохнуть“, він подав в одставку. Не довго після цього йому довелось спочивати і от 14 октября ранком він спочив на віки. Смерть любого директора вразила учнів надзвичайно. Зараз же почали збірати гроші на вінки і того ж таки дня у гімназії перед молитвою була одправлена панахида, а увечері гімназіяльний хор співав панахиду на кватирі, де лежав небіжчик. На другий день був винос тіла у собор. Проважала вся гімназія; труну несли гімназісти. Співав також гімназіальний хор. Треба зазначити, що небіжчик, дуже любив співи, мав добре музичне почуття і навіть сам керував хором. 16 октября, у три години, о півдні його, після панахиди, понесли на соборне кладовище. Співало по черзі два хори — соборний та гімназіяльний. Віко труни несли гімназісгки, а саму труну гімназісти. Було чимало вінків, від гімназістів, гімназісток, студентів, (колишніх його учнів) вчителів, та вчительок дівочої гімназії, хоч в заповіті небіжчик прохав, щоб не було ніяких вінків; крім цього він прохав ще, щоб не несли його орденів, ЯКИХ він мав чимало, щоб поклали його у саму звичайну труну, а на могилі по ставили дерев'яного хреста. Все останнє крім першого—виконано.
