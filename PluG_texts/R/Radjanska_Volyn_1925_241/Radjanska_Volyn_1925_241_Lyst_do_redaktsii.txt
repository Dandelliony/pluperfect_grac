Лист до редакції.
З приводу повідомлення РАТАУ, вміщеного в газеті «Радянська Волинь», про те, що Правління Вукопспілки притягає до суду Правління Житомірського ЦРК за перепродаж приватнім особам 52 відсотків (по-над половину) одержаної мануфактури,— подаємо такі відомості. На 1-е серпня ц. р. на складі й по крамницях ЦРК малося мануфактурного краму по собівартості на 124.136 карб. 66 коп. В серпні надійшло краму на 87.544 карб. 14 коп., у вересні —на 32,064 карб 47 коп., у жовтні—на 122.887 карб. 66 коп., себ-то за три місяці—на 242.496 карб. 47 коп. Отже, всього малося мануфактури на 366 933 карб. 13 коп. З цієї мануфактури було продано приватнім особам у серпні на 29.607 карб. 6 коп., у вересні —на 2.571 карб. 66 коп. та в жовтні —на 5.471 карб. 84 коп., себ-то за три місяці—на 37.650 карб. 56 коп. Значить, за останні 3 місяці продано приватнім особам лише 10,3 відс. (трохи більше десятої частини мануфактури, а як брати тільки надіслану, то 15,5 відс. (трохи більше як шосту частину). Найбільше продано приватнім особам у серпні, бо саме тоді Церобкооп перебував у надзвичайно скрутному грошовому стані, що відзначено також в акті обслідування Вукопспілки. Щоб не зруйнувати кооператив, правлінню довелося продати частину краму, тим більш, що в серпні попит був невеликий. У вересні та в жовтні роздрібна торгівля оживилась, і тоді перепродаж приватнім особам було значно зменшено. А найбільш ходкий крам (бархат, байку, шевіот то-що) відпускається лише членам-пайщикам по заборних книжках. Правління ЦРК.

