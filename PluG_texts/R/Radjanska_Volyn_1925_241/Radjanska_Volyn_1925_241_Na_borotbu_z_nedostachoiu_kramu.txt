На боротьбу з недостачою краму. 
Що сказав тов. Скрипник
З приводу наказу тов. Дзержинського про боротьбу з перепродажем краму та спекуляцією по торговельних закладах,— генеральний прокурор України тов. Скрипник сказав таке: Головна причина теперішніх труднощів з крамом полягає в неоднаковому розвиткові нашої промисловости. Важка промисловість (машинобудівельна, метальова, копальні то що) зросла чимало. А легка промисловість (що виготовлює вироби широкого вжитку) лишилася позаду. Завжди за таких непогоджень приватні торговці, непмани й куркулі намагаються скористуватись з недостачі краму, щоб заробити. З цим повинен боротись об'єднаний фронт усіх державних, професійних та кооперативних організацій, а також уся радянська громадськість. Звісно, прокуратура теж зробить своє діло. Вона боротиметься з приватніми злісними спекулянтами, а також із тими злочинцями, що випадково пролізли до державних промислових і торговельних закладів. Зараз трапляються випадки передавання краму замість кооперації — приватнім торговцям, які збільшують ціни, трапляється також, що де-які державні та кооперативні розподільні органи спекулюють, незаконно розподіляють крам, сприяють приватнім торговцям. Це підриває державну роботу в справі боротьби з голодом на крам. По цих злочинах прокуратура повинна вдарити тяжко, щоб вирвати їх з корінням.

