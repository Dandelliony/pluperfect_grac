Червоний суд. 
За допомогу шпигам та пачкарям.
Кілька часу тому Волинський відділ ДПУ заарештував в Олевському районі злочинну ватагу з 6 чоловіка, що переховувала шпигунів та контрабандистів (пачкарів). Цю ватагу судила цими днями надзвичайна сесія Волинського округового суду. Із свідчень самих підсудних виявилось, що вони мала конспіративну (таємну) кватирю. Там переховувались контрабандисти й шпигуни, що їх відряджав польський штаб для шпигунської праці на терені Радянської України. Підсудні постачали цим шпигунам різні відомості, документи, допомагали їм дістатись на місце призначення то-що. За цю допомогу підсудні одержували нагороду контрабандним крамом. Головного обвинуваченого Шановського засуджено на 7 років ув'язнення з суворим відокремленням, решту —до 6 років ув'язнення.


