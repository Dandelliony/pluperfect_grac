Революція 1905 року. Чому в 1905 році повстали селяни.
Року 1861-го впало кріпацтво. Селяни стали ніби то вільними. Але-ж на ділі це не була воля. Скасували кріпацтво так. що селяни з одної кабали потрапили б другу. На ділі це було так: при нарізці земель селянам не віддали всенької тієї землі, що її вони обробляли за кріпацтво. Частину селянських земель, до того ще найкращу, відрізали та віддали поміщикам. Селянству відвели гірші землі, та й давалось ці землі так, що вони перемежувались з поміщицькими маєтками. Хоч-не-хоч, а селянин змушений був орендувати в поміщика ці участки й платити йому велику орендну платню. Разом із цим, за відведену землю селяни повинні були сплатити викуп державі, при чому викупні ціни набагато, иноді вдвічі, були більші за дійсну вартість землі. Так, на 1-е січня 1900 року селянство переплатило викупу понад півтора мілійярди карбованців за землю, що коштувала за часів звільнення трохи більш як 600 мілійонів карбованців. Окремий селянин, навіть той, що кидав свій наділ, не міг звільнитись від сплачування викупних платіжів, бо селянство було звязано круговою порукою. Поки не сплатиш викупу, —не дасть староста пашпорту. Крім сплачування викупу, на селянина припадала ще сила инших податків, що цілком забирали ввесь селянський прибуток із землі та навіть ще й були більші за нього. Жити й платити податки селянинові ставало що далі, то все трудніш. Коли дано було волю (1861 року), то на кожного селянина-чоловіка припадало в середньому 5 десятин, а в 1900 році, через приріст населення, цей середній наділ зменшився вдвічі до 2 з половиною десятин. По багатьох губернях (Рязанська, Тульська, Полтавська та инші) наділ став навіть меншай за дв десятини. *) Див. «Рад. Волинь» ч. 236. Селянство біднішало, хазяйство руйнувалось та підупадало, неврожай йшов за неврожаєм. Разом із цим селянство поступово розшаровувалось: на заможніх (куркулів) і на селянську бідноту. У 1900 році безкінних та з одною лише конякою селян було більш половини (60 відсотків), з парою коней — біля чверти (22 відсотки), й тільки коло п'ятої частини мали по кілька коней. Непосильний, руйнацький податковий тягар падав, переважно, на плечі бідноти. Про права селянства, про темряву, неуцтво та затурканість, що в них тримали селян цар та поміщик, навіть нема чого й казати. Земський начальник, урядник і піп —ось та трійця, що в її руки було віддано селянство. Чи пробували селяни боротися проти такого становища? Так, окремі «безпорядки» (так називав царський уряд селянські виступи проти поміщиків) вибухали протягом цілої тієї многострадальної доби, після скасування кріпацтва. Року 1902-го селянські заколоти охопили низку губерень, у тому числі Харківську, Полтавську, Воронізьку, Саратівську та инші. За кілька день в одній тільки Полтавській губерні було розгромлено 54 поміщицьких маєтки. По инших губернях селяни забирали й вивозили поміщицький хліб, вирубали ліс то-що. На місця «безпорядків» відрядили військо. Селян цілими масами били, вкидали до в'язниць, судили. А в 1903 році почали горіти поміщицькі садиби. Так злиденне, голодне, безправне життя селянина штовхало його на повстання, на революцію. 1905-го року революційний рух серед селян, слідом за повстанням робітників, охопив цілу Росію. І. Флеровський.

