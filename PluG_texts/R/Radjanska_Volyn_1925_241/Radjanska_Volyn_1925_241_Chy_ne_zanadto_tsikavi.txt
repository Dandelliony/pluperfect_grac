ЧИ НЕ ЗАНАДТО ЦІКАВІ?
Трівожно запитують селькори редакцію,—як там наші дописи, чи ніхто часом їх не контролює, де вони пропадають. Й коли перевірити, бувають випадки, що дописи десь затримуються. Наприклад, селькор Свій, з села Коси - Решнівки, на Шепетівщині, пише: — «Одного разу, коли я прийшов до вчителька за газетою, вона, з доброго диву, запитує: - «Ви часом не писали дописа про сторожа». Я роззявив рота: «Як це ж,— запитую,— воно так сталось»? - «Мені казали». Отоді я зрозумів, що мої дописи, що я передавав до редакції, кимось перевірялись». Ще характерніший другий приклад. Редакція надсилає часто листи своїм селькорам. Ось як їх одержують селькори містечка Ганнополю, на Шепетівщині. Тільки надійде пошта до Ганнопільської сільради, то вона її перевіряє. Особливо перевіряє ті листи, що їх надсилає «Радянська Волинь» селькорам. Одного такого листа голова сільради розірвав і зачитав його перед своєю «кумпанією». Так само було й із листами селькора ч. 192. Я ще ні одного не одержав листа від редакції, щоб він був запечатаний. Голова сільради та КНС завше розірвуть та приносять до мене з усмішкою розпакованого, промовляючи: «Пиши частіш, пиши». Розкриття листів це злочинність і карається пролетарським судом. Це повинні знати ті, кого це стосується. Васько.
