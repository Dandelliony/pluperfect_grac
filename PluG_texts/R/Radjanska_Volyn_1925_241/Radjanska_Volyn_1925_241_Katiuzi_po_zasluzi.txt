Катюзі – по заслузі.
В нашому селі є чимало хлопців-розбішак. Багато вже де-які з них зробили шкоди селянам, не даючи проходу навіть дітям. Один з них, П. Заглада, коли йшли учні ввечері до читальні, відломив кусок жердки фунтів у 15 і вдарив одного учня по голові. Батьки за це поскаржились до Нарсуду. 24-го жовтня Нарсуд 4-ої дільниці на Коростенщині виїхав у с. Нові-Гороб'ї на місце, де розглядав кілька справ. Загладі за його злочин дано 1 рік БУПР'у. Селяни дуже задоволені, що радянський суд судить по правді. с. Н. Гороб'ї, на Коростенщині. Не-Питай.


