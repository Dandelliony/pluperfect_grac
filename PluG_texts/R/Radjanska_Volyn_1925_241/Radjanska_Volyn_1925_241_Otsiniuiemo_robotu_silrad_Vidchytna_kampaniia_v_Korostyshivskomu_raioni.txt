Оцінюємо роботу сільрад.
Відчитна кампанія в Коростишівському районі.
З 1-го жовтня райвиконком почав переводити відчитну кампанію перед своїми виборцями. Відчитуються члени президії райвику, голови сільрад, комісії, райлікар, ветеринар та лісництво. Селяни активно виступають на зборах, відзначають хиби й досягнення в роботі радянських установ. Дуже цікавить селян радянське будівництво, бюджетові справи району, кооперація, школи, лікарні то-що. Прикрі слова кидають вони на адресу суду, що багато в нього справ не розібрано, ще й на міліцію та на ветлікаря, що вимагає гроші від селян за лікування. Цікавляться дядьки добробутом села, вимагають скоршого налагодження справи збуту продуктів сільського господарства та постачання краму, заліза й реманенту. У своїх резолюціях селяни зазначають, щоб райвик зі свого боку потурбувавсь про це. Відчити, що їх проведено по більшості сільрад, доводять, що перевибори сільрад цього року пройдуть значно краще, а ніж торік. Одна лише вада в районі —це квола робота ревізійної комісії. Комісія до цього часу не зробила а-ні одної ревізії в райвикові. А вже починаються перевибори сільрад, і селянство вимагатиме відчитів від ревізійної комісії. Синюк.

