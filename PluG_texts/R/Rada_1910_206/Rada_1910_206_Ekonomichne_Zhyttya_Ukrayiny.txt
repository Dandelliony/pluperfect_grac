Енономичне життя України.
Нещасливі випадки.
Не пройшло ще й повних два місяці з того моменту, як ми дали останній реєстр нещасливих випадків з робітниками на промислових підприємствах України, — а вже набрався новий досить великий реєстр. За цей час зарегістровано коло 40 нещасливих випадків, які скінчились смертю або тяжким каліцтвом робітників. Ось докладний мартиролог цих жертв. На Дніповськім мегалургічнім заводі, в с. Каменському, прорвався газ з доменної печи й отруїв 9 робітників, з яких троє померли зараз, а решту одвезено в лікарню в дуже тяжкім стані. На Кадіївських рудниках, у шахті № 1, вибухом убито десятника-запальщика, а в шахті № 2 кліттю роздушило одного робітника. В руднику „Дубова Балка", через велику зливу, втопилось 4 рудокопи. В шахті Російсько-Бельгійського товариства, в Кривім Розі, через зливу втопилось 3 робітники. В каменоломнях біля села Литовського, на Катеринославщині, вибухом убито 2 робітників, У шахті „Дагмара", коло Бахмуту, за короткий час стратило життя 7 душ: одного вбило землею, двох обварило окропом з котла, двох убито дінамітом і двох — ще від якоїсь причини. На Юзівськім мегалургічнім заводі розтопленим чавуном дуже обварило 5 робітників. У Київі, на каналізаційних роботах, обвалом землі убито 3 робітників. У Вознесенську, під час ремонту собора, завалилось рештовання, причім тяжко покалічено 6 робітників. У Київі на одній будівлі також завалилось рештовання, причім тяжко покалічено 1 робітника. Більша частина відповідальности за всі перечислені нещасливі випадки безперечно падає на підприємців. Хронікальні замітки, при всій свій лаконичности, часто все ж одверто підкреслюють, що нещастя трапились через байдужість підприємців до охорони життя робітників. Так, у шахті № 2 Кадіївських рудників, місце, де опускається кліть, нічим не обгорожене й не обнесене. В шахті № 1 того ж рудника нещастя з десятником сталось через те, що затравка була негодяща. У шахті „Дагмара* нещастя трапились „через ріжні непорядки". На Київській будівлі, де тяжко покалічено 1 робітника, підрядчик, економії ради, не давав робітникам цвяхів, шоб добре закріпити рештовання. Зрештою, сами підприємці часом щиро признаються, що охоронні прилади на фабриках часто нікуди не годяться. Так, Одеське товариство взаємного страхування од нещасливих випадків з робітниками у своїм звідомленні за 1909 р. так і каже що нещасливі випадки найчастіше траплялись од того, що „станки були старі, поділ станків і приладів був нераціональний", а головним чином од того, що „охоронні прилади були негодящі". Щоб
забезпечити себе од зайвих трат, товариство саме посилало оглядати фабрики своїх членів і примушувало заводити кращі охоронні прилади.