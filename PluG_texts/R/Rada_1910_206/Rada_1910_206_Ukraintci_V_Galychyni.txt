Українці в Галичині.
До крівавих подій. Оборонці арештованих українських студентів, д-р І. Кос, д-р В. Охримович і д-р. Старосольський, послали од імени арештованих телеграфичну скаргу до генеральної прокураторії, до касаційного трибуналу і до міністерства юстиції у Відні на те, що арештованим досі не прислано акту обвинувачення хоч вже пять тижнів минуло, як закінчилось слідство, півтора місяці від арешту. По закону мав держ. прокуратор акт обвинувачення виготовити і дати підсудним найдовше за 8 днів після слідства, але, як видно, з законних постанов можна собі в Галичині слугам Феміди кепкувати, коли ходить річ про „примірне" покарання винуватців супроти польського маєстату. Може хоч віденська генеральна прокураторія швидко виступить в обороні законних постанов. („Діло").

25-ліття професорської діяльности проф. черновецького університету і віцемаршалка Буковини д ра Стефана Смаль Стоцького, котрий стільки дослужився для відродження буковинських українців минає дня 15-го сентября.
Польська „культурність* в Галичині. В „Ділі* знаходимо що-разу яскраві зразки польської „культурности". Дня 14 е. м. о год. 9 вечором ішов п. Михайло Соханський, ученик VII кл. філії української гімназії у Львові вулицею Городецькою до дому. Проти черновецького двірця надійшло четверо стражників, між ними один означений ч. 62, та без найменшої причини почали кричати: „Тор... гов! Гайдамацька дзіч". П. Соханський відозвався: „То так роблять польські інтелігенти!" та дістав на це відповідь, гідну польської "вищої культури". „K..wa twoja mac! Ty k..wy synie“, стали кричати, а один, добувши шаблю, пустився до п. Соханського з словами: „Kusz, przebije cie jak psa“ Сцену ту бачили свідки.