Театр і музика.
„ Чарівниця".
„Чарівниця" недалеко втекла в переробці від відомої „Чародѣйки" Шпажинського і від неї тхне тим самим старим кустарним драморобством, де крім дешевенького сюжету і такогож сорту інтріги та двох-трьох мелодраматичних ефектів нічого цікавішого не знайдете. Про літературну вартість такої переробки, та ще кимсь шліфованої, казати, розуміється, нічого. Чимало й в „Чарівниці“ і всяких історичних хиб: епохи, між якими проходить по скілька десятиліттів, автор (чи автори?!) переробки з легким серцем „скомпонував" в одну... І фальші, навіть для нашої „історичної „мелодрами, через це тут дуже багато. Ця фальш п‘еси не могла не одбитись на грі артистів і в'ялість тут почувалась од початку до кінця спектаклю. Одна д-ка Малиш-Федорець (Гандзя-Чарівниця), яка рідко виступає в великих одповідальних ролях, вкладала, або принаймні старалась вкласти багато душі в свою гру, але місцями почувалось, що артистці дуже і дуже трудно справитись з цею рол‘ю і там де не ставало в неї сил, д-ка Малиш-Федорець надолужувала темпераментом і через це дікція робилась в неї невиразною, монологи пропадали. Можливо, що артистка згодом „вграеться" в цій п'єсі і даватиме більше, ніж вона дала на першій виставі „Чародійки" . Д. Левицький (Сосипатр) і д. Мар'яненко (Назар) грали неохоче, байдужно, штучно. Зле грав воєводу Кирила д. Вільшанський. Правдива постать Змієнка в руках д. Паньківського. „Козаки, мішане, купці, цигане" і взагалі ті, що звуться „народом", в гуртових сценах дуже мало і ліниво грають і все наче панщину одбувають, аби скоріше з кону та розгріміруватись. До речі, треба режісурі зауважити, що хор і виходні ролі дуже мало гріміруються; не будемо вже казати про окремі спектаклі, а й в одному і томуж, виступаючи в двох-трьох ролях, статисти здебільшого обмежуються тільки переодяганням. Від цього багато тратить художня вартість спектаклю та і нераз такі недокладности збивають з толку глядача. Вертаючись до „Чарівниці" треба зауважити, що декоративну частину цеї п'єси поставлено досить гарно. Пожежа і обвал хати вдались д. Домбровському досить ефектно. За те публіка, особливо жіноцтво, поводилось і неможливо, в останній сцені зробили з театру якийсь дом божевільних: істеричні вигуки, плач, зойк... І чого б здається таким клікушам ходити до театру?! Ходалиб собі до цирку на борню. Театр був повнісенький. Завтра, в неділю у—вечері „Чарівниця* йде у-друге. А. Вечерницький. В труппі М. Садовського готується до вистави і піде в цьому сезоні ціла низка нових п'єс, між нашим, роздано вже ролі на новий веселий жарт д. О. Олександрешса — „По Мюллеру", „Кохання і смерть", Як. Гордіна (автора „Миреле Ефрос"); „Жага", драматична переробка по А. Островському Л. Старицької-Черняхівської та инші. Окрім того пильно репетірують до найближчої нової вистави оперетту М. В. Лисенка „Енеїду". Труппа Дукельського грає тепер у г. Ананьеві, на Херсонщині. Українська труппа в Ташненті. Товариство українських артистів у Ташкенті, скінчило 31 августа сезон добре. За ввесь час пробування товариства в Ташкенті пройшли п'єси: „Суєта" (двічі), „Наталка Полтавка" (тричі), „Назар Стодоля“ (тр.), „Дай сердцю волю" (двічі), „Маруся Богуславка" (дв.), „Ой не ходи, Грицю" (дв.), „За Немань іду" (дв.), „Циганка Аза" (дв.), „Степовий гість" (дв.), „Хмара" (тр.), „Душогуби" (дв.), „Жадівка вихрестка" (4 раз.), „Катерина" (дв.), „Тарас Бульба" (дв.), „Запорожськ. клад" (дв.), „Мазепа" (тр.), „Вітрогони" (дв.), „Недолюдки" (дв.), „Чесний Нахмаа" (дв.), „Сватання" (тр.), „Шельменко" (тр.), „Катерина" (дв.), „Гріх і кара" (дві) „Гар куша" (дв.), „Помста жидівки" (дв.), „Нещасне кохання" (дв.), „За волю і правду". „Мартин Воруля", „Наймичка", „Бондарівна", „Пошились у дурні", „Доки сонце", „Невольник", „Глитай", „Лимерівна", „Панна Штукарка", „Двоєженець", „Помста", „Загублен. рай", „Борці за мрії", „Не убій", „Оказія з Мартином", „Погром", „Богдан Хмельницький". Виставляли і московські пьеси. З Ташкенту товариство виїхало в Самарканд. Труппа А. Василенка має добрі збори в Архангельську і пробуде там до 1 октября. З серед труппи визначається артистка Чаплінська.