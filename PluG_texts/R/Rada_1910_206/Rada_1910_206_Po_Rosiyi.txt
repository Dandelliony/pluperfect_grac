ПО РОСІІ.
Жіночий Сибірський університет. Міністр освіти дозволив одкрити жіночий університет у Томську. Міністр не хотів затвердити правил про жіночі курси, які виробило товариство, що відкриває курси; замісць них попечитель шкільної округи подав правила, які виробив учебний комітет міністерства освіти. Таким чином, курси ці не дають ніяких прав ні учням, ні вчителям, вважаються приватною школою і содержаться на приватні кошти. Цього року одкривають фізично-математичний факультет з обома одділами: природничим та математичим, а також архитектурний одділ політехники. Відкриття инших факультетів, між иншим і медичного, гальмується через брак грошей.
Вістки з каторги. „ Новая Жизнь“, що видається в Харбині, довідалась з певних джерел, що Марії Спірідоновій, яка одбуває кару в Мальцевській каторжній тюрьмі, та Сазонову, який в Зерентуї, запропоновано тюремною адміністрацією взяти свідоцтво у тюремної лікарської комісії, щоб з ним вийти на поселення. Спірідонова і Сазонов одмовилися од комісії, бажаючи одбути призначену їм кару. Строк Сазонову кінчається в кінці 1911 року. Кажуть, що Спірідонову і Сазонова випустять на поселення до отроку, не зважаючи на їх незгоду. (Совр. Сл.)
За манастирськими мурами. В "Нов. Врем." А. Столипін оповідає, що в одному манастирі ігуменя знущалася прилюдно над послушницею. В манастирі був дуже лютий бик, якого держали на ланцузі. Одного разу той бик заплутався в ланцузі і ігуменя послала послушницю розплутати його. Дівчина боялася і не хотіла йти. Ігуменя сказала, що це їй „послушаніе", яке вона мусить одбути. Послушниця пішла. Бик почав її топтати і бити і дівчина стала кричати. Ігуменя ж висловлювала своє обурення, що послушниця прикидається і навмисне кричить. Скоро ігуменя впевнилася, що дівчина не прикидається, бо прийшлося везти покалічене тіло дівчини в лікарню. В одній лікарні її не прийняли, а в Маріїнську прийняли, але дівчина вже дійшла в великих муках. Говорять, що в манастирі черниці хвилюються і вважають помершу послушницю за святу, а начальство хоче затерти цю справу.
Туга за братом. Брат робітника Нікітіна, якого покарали на смерть за вбивство городового, наклав на себе руки в Петербурзі з туги за братом. Він перерізав собі горло.
Законопроект про пресу. Співробітник "Рѣчи" довідався, що законопроект про пресу вже виготовлений. Може бути, що його внесуть ще в цю осінню сесію в Державну Думу. Являється тілько питання, чи можно тепер вносити в законодавчі інституції такий значний законопроект. Проект збудовано на тому принціпі, що немає спеціальних злочинств преси, а тілько загальні злочинства, які робиться через пресу. Що торкається до одповідальности так званих "фактичних редакторів", то в законопроекті цього висновку немає. Тепер теж можуть
притягнуть до одповідальности фактичного редактора, або того, хто пускав злочинну статтю, коли офіціяльний редактор доведе, що його не було тоді, як статтю пущено. Законопроект обгрунтовано на прінціпах, які висловлено було ще в Кобековській комісії. (Рѣчь).
Казанські максималісти. Недавно в казанському воєнно-окружному суді закінчився великий судовий процес, що тягнувся десять днів. На лаві підсудних сиділи бувші студенти, учні всяких инших шкіл і робочі, — всього 19 душ. Всіх їх тягли до суду за три експропріації, які були в Казані в 1906 і 1907 роках. Справу цю було припинено, бо всі, кого підозрівали, довели, що вони були підчас експропріацій в иншому місці. Так пройшло два роки. І от знов розпочали цю справу. Тепер 17 обвинувачували в експропріаціях, а 2-х в належности до партії соц.-революціоеерів. Суд перепитав з сотню свідків. Врешті чотирьох виправдано, двох засужено на заслання, десятьох — на каторгу і чотирьох — Сорочанова, Грязнова, Пушкова і Сєргєєва — на смерть. Після прохання, командуючий військом замінив смертну кару трьом 25 літньою каторгою, а одному 6 місяцами тюрми. Засуженим на каторгу поменшено строк кари. (Б. В.).
Чутки про Л. Андреєва. Якісь темні люде почали ширити чутку, ніби відомий російський письменник Л. Андреєв збожеволів. Чутки дійшли до письменника. І от він написав листа до свого приятеля, що працює в московській пресі, де просив його підтримувати цю чутку серед публіки, щоб люди стали боятися його і перестали надокучати йому запитаннями про здоровля. Ці запитаная заважають письменникові працювати. (У. Р.).
Трагична смерть латвійського композітора Еміля Дарзіня. Уночі з 17 на 18 августа трагично загинув ще молодий відомий латишський композітор і музичний критик Еміль Дарзінь. У Ризі на станції попав він під поїзд, який одрізав йому голову і зовсім понівечив тіло. Спочатку, як витягли його з під поїзду, не пізнали хто це, бо паперів ніяких при йому не було окрім карток від латишських газет. Відтого й звістки, що промайнули на дргий день у місцевих газетах, сповіщали тільки, що поїзд зарізав якогось „прилично одѣтаго молодого человѣка“. Тільки згодим узнали хто це був за „прилично одѣтнй молодой человѣк"... Ховали його 25 авг. удень на одному з рижських кладовищ. На похорон зібралось кілька тисяч люду. Могила небіжчика зробилась великим горбом квіток. Дуже засмутилось з цього приводу латишське громадянство і весь люд латишський. І не марно! В особі Дарзіня латишська музика понесла тяжку втрату. Він був ще молодий, але вже з гучним йменням, від нього сподівались латиші ще багацько... Дарзінь син сельського вчителя, народився у 1876 році. 22-х років він вступив у петербурзьку консерваторію, але через 2 роки вийшов з неї і оселився у Ризі, де й проживав, як навчатель музики, діріжер, композітор, та музикальний критик. Він у короткий час добре познайомився з музичною літературою, позаяк знав окрім своєї рідної мови, ще русску, німецьку, французьку та італійську.
Вже першими своїми композіціями він звернув увагу критики, а в останній час жоден латишський концерт не обходився без творів Дарзіня. Не дурно латиші називали його „латишським Зібеліусом“. Особливо дуже популярними зробились його романси, але багато писав він також і за для фортепьяно та оркестру. Завітною його мрією було написать першу латишську оперу, яку він і готував (на пьесу Е. Зульфа. "У дні роз") і думав вскорости закінчить її. Готуючись писать опери на текст „Искатели жемчуга“ латишського писателя Порука і инш. твори, він збірався їхать за кордон за для продовжування своєї музичної освіти. Але передчасна трагична смерть перервала нитки всіх його замірів... Спочуваємо латишам у їх тяжкій втраті! (Од власн. кор.).