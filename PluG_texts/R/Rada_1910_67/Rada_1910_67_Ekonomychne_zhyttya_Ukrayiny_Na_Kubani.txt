Економичне життя України. На Кубані.
Нафтова гарячка на Кубані все не вгаває. Навпаки, з кожним новим місяцем апетіти все більшають і число заявок усе зростає. Так, за один день, 15 декабря минулого року, в краєву раду подано було 276 заявок. За той самий місяць у канцелярії краєвої ради набралось невиконаних „заявочних" 4 справ більше 900. Усього ж заявленої землі вже тепер на Кубані більше 35 тисяч десятин. Одначе, краєва рада сподівається, що на цих 35 тис. десятинах справа не стане, тому рада має на думці прохати воєнне міністерство, щоб воно дозволило назвати „напевненафтовою" („завЬдомо-нефтеносною“) площу землі в 64 тисяч квадр. верст. Фонтан, що був забив в-осени на участку бакинсько-чорноморського товариства, поблизу станиці Ширванської, стоїть тепер забитий, але нафта з нього все-таки потроху бьє. Чується переливання нафти також і в инших скважинах. З початком сього року в Катеринодарі відбулась нарада нафтових промисловців Кубанського району. Насамперед, постановлено було прохати уряд, щоб Кубань було виділено в особливу гірничу округу. Це, звичайно, цілком слушна постанова, бо дуже було б незручно, коли б край з такими великими природними багацтвами й з такою великою будучністю підлягав доглядові чужого краю й уряду. Далі нарада звернула свою увагу на лихе становище доріг і шляхів на Кубані. Дійсно, при великих кубанських просторах густа сістема залізниць, нафтопроводів, шосейних і инших добрих доріг являється питанням першорядного значіння для нової галузи промисловості. Будуть на Кубані
добрі дороги й нафтопроводи тоді там зможе розвинутись і нафтова промисловість, а в противнім разі —не буде й нафтової промисловости. На жаль, у цій справі нарада нічого реального не зробила. Між иншим, постановлено прохати, щоб уряд дозволив кубанським нафтовим промисловцям закласти свою особливу спілку. На чекаючи офіціального дозволу, промисловці поки-що вибрали „організаційний комітет", якому доручено дбати про всі справи, що стосуються до кубанської нафтової промисловости. До тимчасового комітету вибрано представників 7 кубанських і кількох англійських нафтових фірм; між иншим, останні вже встигли закупити величезне число заявок на Кубані. Комітет уже приступив до праці, а тепер, з початком весни, коли на промислах почнеться найбільш інтенсивна праця, діяльність комітету має розвинутися ще ширше.