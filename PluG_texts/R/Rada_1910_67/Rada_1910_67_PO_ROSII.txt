ПО РОСІІ.
- Синод та законодавчі інституції. В синоді за останні часи одбулася ціла низка нарад, на яких дуже гаряче говорилося про новий статут духовних академій. Як відомо, окрема комісія при синоді виробила два проекти реформи вищої духовної школи. Проекти ці синод ґрунтовно переробив. Архиреї на протязі 2-х місяців не раз зміняли своє відношення до проектів нового статуту. Це через те, що синод не мав своєї думки, а робив так, як подобалося тому чи иншому з впливових людей. Виходило, що те, що сьогодня було законним, на другий день ставало незаконним. Навіть тоді, коли освідомительне бюро оповіщало про те, що синод вже закінчив розгляд статуту, архиреї змінили і виправили багато пунктів статуту. Тепер перед синодом стоїть питання, що викликає гарячі суперечки: як провести новий статут в життя? Серед архиреїв дві течії. Одна, з Антонієм волинським на чолі, стоїть за те, щоб статут не провадити звичайним законодавчим шляхом— через Державні Думу і Раду. Друга стоїть на тому, то як провести через Думу і Раду, то це тільки буде на користь вищій духовній школі; окрім того, нові штати по академіях, які заводить новий статут не минуть Думи. Ця остання течія дуже слабенька. Синод згодився з Антоніем волинським і порішив в Думу проекта не вносити. Але щоб обійти Думу з штатами, синод вирішив штати духовних академій лишити так, як вони були в старому статуті. Голова ради міністрів П. А. Оголити, почувши про це, як переказують, запросив до себе обер-прокурора синоду і заявив йому, що проект статуту повинно подати на затверження законодавчих інституцій. Синод все таки не понижується з цим і лишається при своїй Думці. (РЬчь).

Патріоти—вівчарі. Ім'я истино-русского овцевода Мамонтова і його прихильників всім відоме у Владиказказі. Цей Мамоятов був на Кавказі правою рукою думської чорної сотні і дописувачем Пурішкевича. Тепер газети принесли звістку, що Мамонтова і компанію арештували. Перші кроки слідства показали, що арештовані
задумали були величезне шахрайство. Мамонтов і компанія багатих власників накупили силу землі і розведи на їй овець. Незабаром вони згуртувалися в товариство і взялися видавать свою газету „Нашь Край". Разом з тим вони почали сістематичний похід проти тубольців. Тут вони вказували на те, що тубольці роблять їм збитки і просили виселити їх з їх земель. Весь той лемент, який зняли праві в Держ. Думі про Кавказ підстроєно було цією компанією. Вигадали якогось абрека Зелім-хана, який наче б то наганяв страху на ввесь край. На з'їзді вівчарів Мамонтов плакав гіркими, ніби то його розорив Зелім-хан. З'їзд послав депутацію в Петербург просити оборони. Тепер же виявилося, що ніякого Зелім-хана немає, що всі листи, якими вимагалося грошей, писав сам Мамонтов од імени Зелім-хана. Писав він ці листи дуже докладно, додержуючи навіть правопису абреків. Посилав листи звичайно до багатих овцеводців і требував у них грошей. Так, лист до овцевода Евстеєва, з вимогою 20.000 карб., писано рукою Мамонтова. Поруч з вимогами грошей ця „чесна компанія" збувала фальшиві гроші. Підчас розмов про фальшиві гроші і арештували овцеводів Мамонтова і Філатова. Сина багатиря. Філатова одправили в кайданах в Ростов на Дону. Родову товариства овцеводів Мамонтова держать в кавказькій тюрмі. Гадають, що всі розбої та грабіжі, які були останніми часами на Кавказі, робила ця компанія. (Н. Р.),
Продаж заводів з молотка. „Р. С.“ повідомляє, що за невиплату земського збору, якого набралося за довгі роки 98.229 карб. ЗО коп., призначено до продажу з молотка заводи „общества Истинськихь металургическихь и механическихь заводовь»". Заводи ці стоять в селах Истье і Колецах пронського повіту рязанської губернії.
Скілько видано книжок в 1909 році? Н. Г. Мартинов видав нові статистичні таблиці російських видавництв. В європейській Росії видано; 19.872 назви, 84.276.993 примірники на 26.377.472 карб. В Польщі: 461 назва, —1 818.892 примірники, на 226.125 карбованців. На Кавказі: 200 назв, — 739.584 примірники на 189.969 карб. В Сібіру: 158 назв, —117.985 примірників на 42.479 карб.; В Середній Азії: 7 назв, —4.360 примірників на 772 карбованці. Всього видано; 20.698 назв, 86.957.814 примірників на 26 836.819 карб. Найбільше число книжок видано: в петербурзькій губернії —8.819 назв, московській губ. —4.862 назви, київській—l.296, херсонській —671, харьківеькій —639, казанській — 598, ліфляндській —362, варшавській -370. (Рус. Від.).
Скорочення робочого дня. На одній з самих великих фабрик в Іваново-Вознесенську - „Товариства покровської мануфактури" з 22 марта скорочують робочий день. Майстри робитимуть 8 годин на добу, а звичайні робітники —9 годин. Поруч з цим, поменшується число свят. Так, на Великдень робітники гулятимуть не тиждень, а всього три дні. Ходять чутки, що за прикладом Покровської мануфактури підуть і деякі инші великі фабрики. (Р. Ся.).
Жертви шкільних порядків. Недавно в Оренбурзі наклав на себе руки тамтешній гімназіст Завалішін. Тепер знов газети подають звістку про самогубство гімназіста 7-го клас} 7 Дибайлова, 18 років. В тій же гімназії минулого року було 8 самогубств. Родичі і товариші одноголосно запевняють, що А. Дибайлов не міг знести того перелому, який робиться тепер в гімназії по програмі міністра Шварца. (Н. Р.).
В вятській тюрмі. „Рус. Слово" подає характерну звістку про трус в вятській тюрмі. В камеру явилося для трусу кілька надзирателів. Всі були пьяні. Старший гукнув до арештантів: „виходь всі на коридор"! Вийшли. Почали обшукувать і бити по одному. Потім старший скомандував: „роздягайсь до гола!" Роздяглнсь. Далі стали шукать в річах арештантів. В одного найшли повістку в суд за свідка. За це почали бити його. Два рази вдарив його кулаком надзиратель Хлюпін і притулив до голови револьвер. Арештант закричав. Тоді підбіг другий надзиратель Бочіхін і почав бити держалном револьвера в груди, примовляючи: „тобі недовго сидіти, але все одно не вийдеш живий"... Инші арештанти наробили крику. Тоді надзирателі одвели їх в карцер. Арештанти хотіли скаржитися начальникові тюрми, та він не хотів їх вислухати. Характерно, що катували цього разу ті самі надзирателі, що брали участь в катуваннях 1908 і 1909 роках. Причина цього —їх упевненість, що нічого за це їм не буде. Я виправдаюсь, запевняє Бочіхін. Тепер все таки 9 надзирателів оддано під суд.