Всякі звістки.
ВОЛОГДА, 22. Вологодське т-во сельського господарства має зробить на весні в вологодському, грязовецькому, кандиновському та ярецькому пов. на селянських полях пробне травосіяння та вживання штучного угноювання. КАЗАНЬ, 22. Окружний суд, розглянувши справу фальшивомонетників, присудив до каторги: одного —на п'ять літ, одного —на 4 1 /з та чотирьох —на чотирі роки. П'ятьох виправдано. Про Орловського, якого присуджено на чотирі роки каторги, ухвалено клопотатись про заміну йому каторги на півтори роки поселення. ЦАРИЦИН, 22. На ст. „Царицин“ півд.-східньсї залізниці в уборній у ночі знайдено зарізаного залізничого жандарма. На тілі у його дев'ять ран од ножа. Украдено револьвера та пояса жандармового. СІМФЕРОПОЛЬ, 22. Поліція викрила шайку „Чорний Ворон“, що ограбила економію Шнайдера. Арештовано двох, один застрелився. САРАТІВ, 22. В Балашові окружний суд розглянув дві справи, які трапились ще 1905 р.: 1) про самосуд селян с. Малиновки, сердобськ. пов,, над своїми односельцями, які грабували й підпалювали панські маєтки та били всіх, хто не тягнув за ними. Самосуд стався, як ця шайка зробила бешкет у церкві. Було убито до сорока душ. Суд засудив одного на три місяці до тюрми, решту виправдано. 2) Про селян с. Боцманова, балаш. пов., які пограбували поміщика Волкова, поранили самого Волкова та його племінницю та робили напади на инші маєтки. Чотирьох підсудних присуджено на вісім літ до каторги, чотирьох виправдано. ВОРОНІЖ, 22. Дума постановила клопотатись про дозвіл позичити один милійон на упорядкування міста. РІГА, 22. Одбувся з'їзд делегатів ліфляндських й курляндських інституцій Дрібного кредіту На з'їзді був директор головного управління дрібного кредіту. Ухвалено заснувати спілку інституцій дрібного кредіту. ПЕТЕРБУРГ, 22. Скасовано погони та наплечні значки у всіх чиновників, крім земських начальників. Погони заміняються петличками. Ходять чутки, що буде поширено „черту осідлости“, але буде зменшено право проживання євреїв по-за межою осілости.