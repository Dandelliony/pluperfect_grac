За кордоном. Нове міністерство в Італії.
Як уже почасти відомо з телеграм, нове міністерство в Італії, на місце міністерства Сеніно, доручено скласти відомому ученому й громадському діячеві Луцаті. Міністерство склалось так: міністр-презідент і міністр внутрішніх справ —Луцаті, міністр закордонних справ —Дісанджі-Уліано- міністр юстіції—Пані, казначейства— Тедеско, фінансів —Фахта, військовий — генерал Спінгарді, морський —контр-адмірал- Лєонарді, освіти—Кредаро, громадських заробітків —Сакі й міністр почти — Чіуфелі. 18 марта нові міністри вже присягнули. Нового премьєра Луцаті вважають за одного з найвидатніших авторітетів Італії в питаннях фінансово економичних. Луцаті вже чотирі рази був міністром фінансів у ріжних італійських кабінетах—Рудіні, Соніно, Цанарделі. Дякуючи йому, в Італії проведено дві дуже значні реформи: покінчено таможенну війну з Францією й проведено конверсію італійської ренти. Кінець таможенної війни з Францією являється для Італії історичною датою. Ця війна тяглась од 1888 до 1898 рову. В Італії настав великий фінансовий крізіс, бо французький ринок замкнувся для італійських продуктів. Тоді Луцаті було доручено добитися миру між обома державам - й він його добився. Після 1898 року для італійської торгівлі й промисловости настала нова ера. Що до конверсії ренти, то, по плану Луцаті, казначейство на 20 років одмовилось випускати нову ренту. Це довело до того, що італійська рента, яка стояла дуже низько в 80-х роках, тепер підскочила до 106. Року 1906 було проведено конверсію, яка цілком закінчиться у 1912 р. Це дасть казні щорічної економії на виплаті процентів за державні борги до 40 мил. лір. Той день, коли парламент ухвалив пропозіцію Луцаті про конверсію ренти, в Італії був національним святом. Луцаті тоді був предметом дуже палких овацій як з боку депутатів, так і з боку народніх мас. З того часу становище Луцаті вважається непохитним. Луцаті є також одним з найвидатніших сучасних діячів на полі кооперації.