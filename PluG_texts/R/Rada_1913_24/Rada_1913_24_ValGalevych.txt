Украінський кооперативний орган. 
Росте український кооперативний рух, шириться, міцніє, набірає справжньої кооперативности, приваблює до себе нові кадри працьовників, ідеологів. Ще чотирі роки тому на київському зьїзді несміливо пробивалася українська течія серед кооператорів. Багато було стихійних українців кооператорів, та мало звязку між ними було, свідомости своєї сили. Централісти, русіфікатори брали гору, творили і вели діло кооперації на Україні по своєму. Та не довго. Живі народні сили не могли ущухнути, молоді дужі рослини побороли неспирятливі обставини і з глибин народу витворилися кадри сміливих борців за українську кооперацію на Україні. Нині ми бачимо свято, про яке всі ми мріяли ще в дні перших гуртувань кооператорів на Україні—перед нами перший український кооперативний журнал „Наша кооперація".  
Українська кооперативна думка має змогу без усяких перешкод, без урізувань і перекручування голосно дзвонити серед українських кооперативних мас, серед робочого люду і разом з справжньою кооперативністю будити в них національну свідомість. Ми назвали появлення українського кооперативного органу святом тому, що національно свідомий кооператор—це подвійне придбання для українства, це ті кращі розумові сили села, міста, інтелігенції, національна свідомість яких дає українству потрібні сили і міць. Національно свідомі кооператори по селах і містечках—це незгасимі огнища національної свідомости, опіраючись на які українська думка не вмре, не загине. Це нехай памьятає кожний українець, над цим нехай по думає, приглянеться. І тому, вітаючи нині нового товариша на українській літературній ниві, ми закликаємо всіх українців підтримувати новонарожден ний журнал, ширити його, нести його в темні закутки нашої країни, памьятаючи, що в національній свідомости кооператорів наша сила.  
Редакція нового часопису ставить собі метою обстоювати „послідовний розвиток ідеї самодіяльиости на національному та краєвому грунті". Ідеологами цього напрямку являються всі українські кооператори, які в відомих нашим читачам виступах, докладно виявили свої домагання. На жаль тільки, в першому числі ми не находимо статей по цьому питанню, яке являється головним принціпіальним питанням часу. 
Новий журнал обслужуватиме всі галузі української кооперації і редакція висловлює надію, що всі роди кооперації вважатимуть „Н. К." за свій журнал; що все, що цікавить і болить наших кооператорів, знайде собі відгук на сторінках журнала. Нехай „Н. К.“, буде порадником українському кооператорові, духовним осередком українського кооперативного життя".  
Визнаючи велике значіння нового журналу в житті українському, вважаємо за обовьязок кожного українця ширити журнал чи особисто, чи через товариства, вимагаючи в них уперто передплати скількох примірників журналу, як роблять це всі свідомі кооператори инших націй.  
Памятаймо, що в єднанні сила—будь то на економичному, чи на національному грунті. Без матеріальної одностайної і негайної піддержки ні одне гарне починання не стане на власні ноги і ми все будемо нікчемами, що плентаються десь позаду усіх.  
Вал. Галевич.