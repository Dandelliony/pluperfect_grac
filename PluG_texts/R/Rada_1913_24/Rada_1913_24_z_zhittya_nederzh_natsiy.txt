З життя недержавних націй. 
Литовсько - латишський блок. На виборах до міської думи у Ризі литовці стоять за блок з латишами проти німців. Литовці вимагають собі двох гласних литовців.  
Польсько-єврейска боротьба. Польські купці роспочали проти євреїв організований похід. Варшавські польські фірми вступили в цій справі в згоду з деякими фірмами московськими, одеськими і навіть закордонними. Всі ці фірми зрікаються мати євреїв за своїх торгових представників.  
Спілка польських комівояжерів постановила скрізь підчас своїх розьїздів агітувати за бойкот євреїв, домагатися, щоб замовлення польським фірмам робилися без участи євреїв-посередників та комівояжерів. В Самарі, Армавірі, Красноярському і т. д. по всій Росії—польські агенти повинні служити агентами бойкота.  
Бойкотування поляками євреїв, як пишуть єврейські газети, цілком руйнує в Польщі добробут єврейської людности. Десятки тисяч євреїв по всіх провінціальних містах зосталися без усякого заробітку. Не кооперативні крамниці і спілки шкодять єврейській торговлі: вони нічого не варті в порівнянні з стихійним рухом польського громадянства.  
Чисельність вірменської людности. Вірменський часопис „Мшак" на підставі останніх статистичних відомостей налічує всіх вірмен Закавказькому краю до 1.636.486 душ.