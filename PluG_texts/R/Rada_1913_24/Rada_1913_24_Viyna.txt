Війна. 
ПЕТЕРБУРГ, 28. Почався генеральний штурм Адріанополя Болгари після надзвичайно крівавого бою, взяли скалу „Шайтана", яку турки захищали з великою упертістю і відвагою. Втрати з обох боків величезні. Західна частина Адріанополя вся в огні. Втікачі оповідають, що в Адріанополі твориться надзвичайне страхіття. Населення з дня, коли почалась знов війна, не спить зовсім. Більшість не має де притулитись, не має що їсти.  
ПЕТЕРБУРГ, 28 Повідомляють, що Шефкет-паша підчас зустрічі з двома болгарськими генералами вже згожувався оддати Адріанополь на умовах, виготовлених конференцією, але йому одповіли, що вже пізно і поставили нові дуже тяжкі умови.  
ВІДЕНЬ, 28. В турецьку армію прибуває багато добре озброєного війська з Сірії і Анатолії Одна держава доставила туркам багато бойового знаряддя і коней.  
БЕРЛИН, 28. Болгари захопили коло Чаталджі три дуже важних стратегичних пункти. Одступивши, вони затягли турків в западню, де їх зо всіх боків оточили. 
КОСТЯНТИНОПОЛЬ, 28. Все заготовлено до одьїзду султана в Малу Азію. Яхта султана стоїть під парами. 
СОФІЯ, 28. Бомбардіровка Адріанополя йде успішно для болгарів. Військо і жителі кріпости перебігають з одного місця на друге, переховуючись від бомб. Між раненими і вбитими попадаються чорношкурі. 
ПІДГОРИЦЯ, 28 Чорногорці після крівавого бою взяли штурмом гори Великої Бартаньолі.  
ПОРТ-САДІД, 28. Турецьк. борненосець „Гамідіе", погасивши світло, вийшов вночі в Середземне море. 
ГРУЕМІР, 28. Турки тричі одбили штурм чорногорців на Мосемуселімі  
Турецькі бранці свідчать, що Гасана-Різу-бея застрілено в Скутарі. 
Иде також чутка, що вбито й Емвер-бея, коли він хотів заспокоїти солдатів, що збунтувались. 








 








 




.