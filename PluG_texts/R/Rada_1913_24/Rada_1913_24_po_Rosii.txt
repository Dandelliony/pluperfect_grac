По Росіі. 
— Всеросійський перепис. Організацією обьеднаної промисловости піднято питання про необхідність зробити в найблизчій будучині другий всеросійський перепис. 
В присвяченій з приводу цього питання записці, яку було надіслано на обміркування в черговий промисловий зьїзд, вказуеться, що на Заході до періодичних переписів населення ставляться дуже уважливо.  
Росія ж не тільки не знає професійно-промислових переписів, але й загальний перепис, що відбувся в 1897 році, лишається й до цього часу єдиним джерелом точних відомостей про число населення в державі. А про те, з того часу відбулись грандіозні зміни.  
Промислова організація радить: 1) внести в Державну Думу законопроект про організацію спеціальної інституції для підготовки матеріалу для другого всеросійського перепису населення, та про асігнування на нього коштів; 2) внести проект про періодичні переписи через кожні 10 років; 3) поставити на чергу питання про організацію урядових комісій з участю представників промисловости й торгу для підготовки першого професійно-промислового перепису в Росії.  
(Р. Сл.). 
— Новий закон про військову повинність. По новому законові про військову повинність військовий набор в цьому році почнеться раніш на два тижні—15 октября.  
Прийом новобранців буде тягтись більш місяця, бо новий закон скасував звичайне зарахування новобранців в ратники першого розряду. Крім того, з цього року всіх призивних, без винятку, буде оглядати медична комісія, хоча б після поповнення контінгенту новобранців лишились кілько сот чоловік.  
(Од. н.). 
— „Воля друку". Депутат, представник групи центра, Басаков, говорив з новим міністром вн. справ Маклаковим і, між иншим, торкнувсь закону про друк, Маклаков сказав, + що,на його думку, періодичні видання повинні вносити попередню заставу, а також посилати число газети в головне упправління по справам друку за З або 4 години до випуску газети.  
„Це,— зазначив міністр,—не є попередня цензура, а те, що дає головному управлінню змогу одночасно з конфіскатою числа газети давати свої пояснення суду". Міністр заявив, що є думка знищити усі адміністративні кари, але, з другого боку, збільшити відповідальність по суду.  
(Г. М). 
— Ревизія. „Рѣчи“ пишуть з Вологди: „На скарги населення про вчинки губернатора Шрамченка буцім-то звернули увагу,  
В Вологду прибули командіровані міністерством внутр. справ ревизори Заіончковській та Палеолог.  
От же ця ревизія відбувалась досить орігінально:  
15 января—обід у губернатора.  
16—знов обід у губернатора.  
17—обід у віце-губернатора.  
18—знов обід у губернатора.  
В результаті цієї ревизії п. ревизор написав про губернатора, що він—людина „благожелательная" 
— Вища школа в Сібірі. На третьому й останньому засіданні міжвідомственної наради, яка одбулася 24-го января з приводу питання про заснування в Сібірі вищої сельськогосподарської школи, більшість членів наради висловилась за заснування такої школи в Барнаулі.  
(Р. Сл.). 
— Нарада губернаторів. Як сповіщає „Нов. Время“, в міністерстві внутр. справ надають велике значіння нараді губернаторів для обміркування проекта реформи поліції, яку буде скликано 8 февраля цього року. В цій нараді міністр внутр. справ Маклаков особисто познайомиться з вищими керманичами урядової політики на місцях.  
Крім того, ця нарада дасть Маклакову змогу безпосередньо познайоми ти губернаторів з поглядами центральної урядової влади на завдання й способи діяльности місцевих адміністративних органів. 
— Вісти про голод. З Астрахані повідомляють, що в селі Бикових хуторах, царевського повіту, між селянами починається голод, В больницю при везено шестеро слабих на цингу.  
Така звістка для місцевої адміністрації була цілком несподіваною, бо ще недавно од царевського земського начальника було одержано донесення про абсолютне благополучіє в його районі.  
Губернська адміністрація доручила голові царевського повітового зьїзду негайно виїхати в село Бикові хутори, щоб дізнатись на місці про справжнє становище справ. 
(Р. Сл.). 
— Виставка друку. На зразок минулих років, в Петербузі, при головному управлінні по справам друку, з 17 февраля по 14 апріля, улаштовується виставка друку.  
(Г. М.). 
— Помер відомий публіціст-письменник А. І. Новіков, автор „Записокъ земскаго начальника“ та „Записокъ гор. головы", колишній бакинський гор. голова.