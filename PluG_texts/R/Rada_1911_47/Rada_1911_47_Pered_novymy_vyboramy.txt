У кулуарах Державної Думи поширилась чутка, що міністерство внутрішніх
справ розіслало губернаторам секретного ціркуляра —підтимувати під час
виборів до четвертої Думи націоналистів; а октябристів тільки при тій умові,
коли вони йтимуть разом з націоналистами. У циркулярі губернаторам дано
зрозуміти, що їх успіхи по службі й награди залежатимуть од того, чим
скінчаться нові вибори.
Цю саму чутку підтвердив депутат Маклаков з думської трібуни. З свого боку
ми не можемо сказати, наскільки ця чутка правдива. У всякім разі, дивного в
ній нічого немає. Усім відомо, що й тепер націоналисти відограють найбільшу
ролю в політичнім житті Росії. До голосу дворянських з'їздів правительство
прислухається дуже уважно. У Думі націоналистів хоч небагато, а проте й там
майже все робиться по-їхньому. Октябристи все бояться, щоб їх не
запідозрили в революційности, й вони тільки те й роблять, що йдуть вслід за
націоналистами.
Розуміється, не треба думати, що пошесть націонализму пішла глибоко в
народні маси. На всю Росію активних націоналистів набереться, може, яких-небудь
 дві чи три сотні душ. Але такі вже тепер часи настали у нас, що ті
партії, за якими найменше йде народу, мають найбільший вплив на державне
життя, а партії щиро-народні, на перший поклик яких стали б милійони
народу, мусять сидіти нишком.
Отся мала поширеність націоналізму в народніх низах дає право сподіватись,
що націоналістичної Думи в Росії ніколи не буде. Ніякі сторонні заходи
прихильности народу до націоналистів не приваблять. Свіжий приклад дає
нам недавня історія київських городських виборів. Яких тільки заходів
націоналисти не вживали, чого тільки вони не виробляли, за які тільки
„хвостики" не чіплялись, —а в думу їм усе-ж не пощастило провести всіх своїх
кандидатів.
Можна сподіватись, що ціла Росія не покаже себе менш свідомою й
обережною, ніж місто Київ. Не треба забувати, що за останні 5 років країна
все-таки значно розвинулась, а людність стала більш свідомою. Праця третьої
Думи марно не пропала. Вона не принесла позитивної користи, але за те вона
показала всьому народові, якою не повинна бути Дума. Отже, коли людність
не задоволена октябристською Думою, то Думи націоналистичної вона тим-
паче не вибере.
Розуміється, в силі зостається виборчий закон 3 іюня. Але, кажуть, нема
такого становища, з якого не було б виходу. Людність за останній час трохи
зоглянулась на своє становище, реакційний чад серед громадянства трохи
вже починає розвіюватись, апатія помалу зникає. І ми певні, що рямці закону
3 іюня, при всій їх вузькости, все таки настільки широкі, що крізь них може
прокласти собі шлях громадська свідомість.
Отже на запитання; чи буде четверта Дума націоналистичною?— треба без
вагання дати негативну відповідь. Помимо всіх перечислених причин, у
націоналистів просто не стане людей, кандидатуру яких можна було б
виставити. Можна з певністю сказати, що з 10 російських дворян 9 не схотять
себе плямувати належністю до націоналистів.
 Хай отже всі готуються до четвертих виборів. Не зважаючи на всякі заходи,
націоналистичної Думи не буде в Росії доти, доки депутати вибіратимуться
людністю.
