Кожна звістка з Костянтинсполю та Салонік свідчить про те, що на Албанію і

Македонію насуваються чорні хмари. В Албанії вже й тепер що дня виникають

кріваві сутички. Телеграфують з Салонік, що повстанців в Албанії все

збільшується. Хоч турки вживають проти них самих суворих заходів, проте

повстанці не падають духом і ведуть справжню партизанську війну. Арнаути

цими днями заманили в гори між Дебричином і Речью кільканадцять

турецьких салдатів і перебили всіх до одного. Турецьке військо теж грабує, нападає на арнаутські села, краде худобу то-що. Останніми часами албанці

увійшли в згоду з греками і обіцяють допомогти їм, коли виникне війна між

Грецією та Турцією.

Французьким газетам повідомляють з Салонік, що поважання до

центрального младотурецького комітету, що не зумів погодитись з албанцями, там все падає і падає. Албанський рух може багато пошкодити не тілько

младотуркам, а і самій молодій конституції.





