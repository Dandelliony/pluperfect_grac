Велика поетична і художня вартість творів Шевченка, глибокий, гуманітарний
зміст тих творів — загально визнані критикою не тілько в українськім
письменстві, а і критикою инших літератур.
Тілько тенденційна упередженність та умисна короткозорість можуть вбачати
в поезіях Шевченкових вихвалювання негідних культурної людини інстінктів
та поклик до боротьби в імя шовіністичних гасел.
Проте, як би хто но дивився на Шевченка, всі: і вороги, й недруги визнають в
ньому великого художника слова і при йменню Шевченка у всіх в пам'яти
повстають рядки його величньої книги „Кобзаря". І справді, коли Шевченко
чимсь спричинився до збагачення скарбниці загальнолюдської духовної
культури, то тілько творами, з яких складається його „Кобзарь". Ці твори і
тілько вони — зробили славним йменням свого автора і ввели його в пантеон
великих і безсмертних духом діячів, як останнього українського Кобзаря і
першого поета нового члена світової літератури. Не тілько для свого народу,
але й для всього культурного світу Шевченко має вагу і цінність як поет
український , хоч писав він не тілько на українській мові, а й на мові
великоруській.
На цій мові Шевченко написав по чисельности, ледве чи не більше як на мові
українській. На великоруській мові він писав з усіх родів словесности: і поеми,
і оповідання, і драми, проте, для широкого загалу, всі ті твори зовсім майже не
відомі. Не відомі вони не тільки серед українського громадянства, а навіть не
знає їх й само громадянство великоруське, хоч цікавість цього громадянства
що до Шевченка була й є великою: про нього, раз-у-раз, пишуть критичні
розправи, оголошують всякі матеріяли, а українські його твори перекладались
і перекладаються такими великоруськими поетами як: Курочкин, Майков,
Гербель, Полонський, Белоусов й инші.
Така доля творів великого поета на рідній хоч і близькій для нього мові—не
може пояснятися якимись випадковими причинами, неспріяючими умовами,
чи що. Ми бачимо і знаємо проте, з якою пильністю та ретельністю дослідувачі
збірають найменші дрібниці, що вийшли з під пера не тілько першорядних, а
навіть й другорядних письменників. Тим більш не можна говорити про
випадкові причини і неспріяючі умови що до літературної спадщини такого
письменника, як Шевченко, котрий викликав і викликав до себе подвійну
цікавість: і як поет, і як людина. Причини того, що твори поетові на
великоруській мові спіткало забуття, —на наш погляд далеко глибші, як
звичайні „неспріяючі умови", то що.
Не претендуючи на вичерпуючий дослід цих причин, ми все ж таки
попробуємо виявити їх тут хоч почасти й тим дати привід до глибших дослідів
на цю тему, що помимо своєї надзвичайної цікавости, досі, здається,
залишалась непорушеною ні в українській, ні в великоруській літературі.

Хоч з боку національного Шевченко був цілком суцільною поста’ю, сином
свого народу, проте в ріжні часи свого життя: і до заслання, в нору
найбільшого розцвіту свого таланту, і в засланню, й після заслання він писав
багацько великоруською мовою. Причини, які спонукували поета до писання
на нерідній мові, були ріжні, але всі однаково важливі й сильні. Ледве чи не
першою з цих причин було ображене самолюбів поетове. Відомо як
великоруська впливова критика, на чолі з знаменитим Білинським, зустріла,
виданий Шевченком в 1841 році, „Кобзарь“.
Оцінка тої преси, здебільшого, була гостра і тенденційно ворожа авторові
Кобзаря, в якому критика, навіть, вагалася признати поета.
Роздратований і ображений таким зневажливим відношенням, Шевченко, не
пораявшись ні з ким з досвідчених людей, взявся писати по великоруські й
одіслав Квітці, для друкування в Харьківському збірникові, якусь пісню з своєї
драми „Невіста’’ й писав ще, що він готує драму „Слішая красавица’’, але
вагається чи сподобається вона „москалям’’ *). Приятелі Шевченкові, котрі
бачили глибоку ріжницю між тим, що виходило з під поетового пера на мові
йому рідній й на мові чужій, — раяли йому не звертати уваги на писання
ворожої критики.
Одначе, вже після цих порад Шевченко знову пише на великоруській мові
велику поему „Безталанний" („Тризна") та оповідання: „Наймичка’’ й
„Варнакь’’, сюжетом яких він пізніше скористався для поем на мо-



ві українській. Поемі „Безталанный", як художньо-поетичному творові,
Шевченко, очевидно, надає значіння великої ваги. Гадаємо так через те, що
цю поему він присвячує княжні В. Н, Рєпніній, людині, до якої почуває як
найглибшу приязнь, а потім цю ж саму поему друкує в журналі „Маяк". Робить
він це останнє на те, як признається в листі до В. Тарновського, „щоб
великороси не казали, що я не знаю їхньої мови" *).
Річ очевидна, що тут мовиться не про знання мови з боку граматичного, а про
вміння володіти нею для цілей поетично-художньої творчости.
Решту творів на великоруській мові Шевченко пише вже на засланню і де-які з
них, як от другу частину .Матроса", виправляє вже по повороті з заслання.
Оповідання: „Близнецны’’, „Капитанша", „Княгиня", „Музыканть’’, „Художникь’’
в , „Нещастный", „Матрось", як то можна побачити з біографічних данних,
Шевченко пише для заробітку в російських тогочасних журналах.
Отже причини, які спонукували поета до писання на мові великоруській —
були все причинами настілько важливими, що до цієї своєї творчости він
мусив поставитись як найуважніше, мусив покликати до праці ввесь свій
художньо-поетичний інтелект.
Там, де йде мова про ображене самолюбство поета, що почуває в собі
могутній талан, там, де йде мова про те, щоб промовити, як найзрозуміливіше
до серця друга-жінки й нарешті там, де треба боротися за істнування—там не
може бути в творчості недбайливого відношіння до теми, а навпаки —завжде
буде відношіння як найуважливіше. І так воно дійсно було й в творчості
Шевченка на великоруській мові.
Яка-ж доля спіткала всю ту поетову творчість? А така, що не вважаючи на
роблені поетом заходи, тілько не значна частина з творів на великоруській
мові побачила світ за життя автора, а саме: драма „Никита Гайдай“ була
надрукована в журналі „Маяк" за 1842 р. № 5, а „Безталанный’’ в тім-же
журналі за 1844 р. й тілько. Решта творів, вже як історично-літературний й
біографичний матер'ял, була опублікована в де-яких періодичних виданнях,
починаючи з 1880 р.р., а всі твори ті в цілому були видруковані на сторінках
журнала „Кіевская Старина’’ за 1886, 1887 рокі.
Насовується цікаве питання, чим пояснити таке занедбання творів поетових,
написанних ним на мові великоруській, занедбання, що особливо рельєфно
визначається на тлі популярності імени їх автора й на тлі того успіху, який
потім мав, має і буде мати скрізь славнозвісний „Кобзарь", писанний мовою
українською?
 Занедбання творів Шевченкових на великоруській мові біограф. поета, О. Я.
Боннський, намагається поясни ти почасти тим, що вони писалися,
здебільшого, в неспріяючих умовах заслання, а почасти тим, що Шевченко в
тих творах розроблював сюжети, далекі від питань часу. З таким поясненням
ми рішуче не погожуемся. Занедбання спіткало не тільки ті твори на
великоруській мові, які написані поетом в справді неспріяючих умовах
заслання, а також і ті твори, які він писав одночасно з „Катерино’’ ,
„Гайдамаками", „Соном", „Наймичкою", „Кавказом", себ-то одночасно з тими
творами на українській мові, які повік нев'янучим вінком слави увінчали чоло
поетове. Неможна також погодитись і з тим, що причина неуспіху творів, про
які йде річ, полягає в сюжетах, що ніби то були далекі від питань і настроїв
свого часу. Сюжети цих творів часто були ті-ж самі, як і ті, що поет пізніш, чи
раніш розроблював в своїх писаннях й по українському, а власне в
поемах: .Катерина", „Наймичка", „Лілея’’, „Книгиня", „Відьма’’, „Варнак",
„Марина", то, що й часто, навіть, мали тіж самі заголовки, та проте, не мали
тогож самого успіху. В инших своїх творах, на великоруській мові, що не мають
паралельної обробки на мові українській, Шевченко також порушує цікаві
сюжети: або з власного життя (а хто скаже, що воно могло бути чи буде
колись нецікавим?!), або ж з досвіду і спостережень над кріпацько-поміщицьким
 життям. Згадаймо, що саме в 50 р.р. поступове російське
громадянство починало гостро відчувати всю несправедливість кріпацтва й
саме тоді як найбільший успіх мали і серед українського, і серед
великоруського громадянства українські оповідання (перекладені на
великоруську мову І. Тургеневим) Марка Вовчка. Отже, пояснення шановного
біографа, що до долі творів Шевченка на великоруській мові, доводиться
відкинути й треба пошукати якихсь инших причин.
Цих причин мало бути тілько дві: або керманичі великоруської літератури
ввесь час ставилися до поета негативно й, як кажуть, „не пропускали’’ його в
широку літературу, або-ж певна категорія поетових творів була на стідько
маловартою, що не заслуговувала на увагу громадянства. Проти першої
можливости говорять всі біографичні данні, що тикаються життя поетового
після повороту з заслання.
Повернувшись з заслання, поет зустрів в літературних колах Москви та
Петербургу як найщиріше відношення до себе: Тургенев, Аксакови, Курочкін,
Мей, Полонський й инші видатні великоруські літератори — були його
близькими знайомими, а дехто й приятелями. Не кажемо вже про щиро-приятельські
 відносини з тими громадянами й земляками-українцями, що, от
як Куліш, Костомаров, Бодянський брали участь і в українському
літературному рухові, і в великоруській пресі.
Нема чого казати, що при таких знайомствах і відносинах, Шевченкові дуже
легко було-б умістити кожен з своїх творів в тім чи иншім російським журналі,
як би тілько ці твори задовольняли естетично-художнім вимогам того часної
критики; тим більше, що місце недовірря, яке був зустрів Шевченко в
великоруських літературних колах по відношенню до себе, як до поета, в
самім початку своєї літературної діяльносте — заступило захоплення його
могутнім поетичним таланом.
Маючи це на увазі, доводиться признати другу з зазначених вгорі
можливостів, а власне, що твори Шевченкові на великоруській мові — були
маловартні, були низче ймення, яке мав вже Шевченко як поет.
І дійсно, таку оцінку тим творам дали як українець, тогочасний щирий
приятель Шевченків, Куліш, так і великорос С. Т. Аксаков. Куліш про
великоруські твори Шевченкові писав так останньому: „Про великоруські твої
оповідання скажу, що ти зневажиш ними своє ймення. Коли б я мав гроші, я
купив би всі твої великоруські оповідання..,..; знай, що жадна редакція не
приймає твоїх оповідань до друку. Читаючи твої великоруські оповідання,
земляки „кивають" головами, а великороси — відкидають геть; тоді як твої
вірші на українській мові „москалі шанують, а земляки, наче псалтирь той
промовляють’’ *). Що Куліш в цім разі не прибільшував в негативній оцінці
творів свого приятеля, свідчить „отзывь“,який, одночасно з Кулішом, дав про
„Матроса’’ великорос С. Т. Аксаков, до якого Шевченко звернувся з
проханням допомогти умістить „Матроса’’ десь в російському журналі. О. Т.
Аксаков з цього приводу писав: „Я не совѣтую вамь печатать оту повѣсть; она
несравненно ниже Вашего огромнаго стихотворнаго таланта" **).
Відкидаючи по словам Куліша геть Шевченкові твори на великоруській мові,
літератори великороси цікавляться в той-же час його українськими творами.
Гербель, Мей, Курочкин й инші перекладають українські твори Шевченкові на
мову великоруську, а редактори журналів: „Русская Бесѣда" через Куліша, а
„Паруса" (И. С. Аксаковть) через Максімовича— запрошують Шевченка до
співробітництва, прохаючи постачати українські вірші.
Цей останній факт совсім виразно говорить за те, в чому полягає дійсна
причина занедбання творів Шевченка, написаних ним на мові великоруській. І
справді, досить зробити порівняння хоч де-яких уривків, написаних
Шевченком на одну й ту-ж тему на обох мовах, щоб побачити на віть, як не
рідна мова позбавляє барвистости вірш поетів, як вона зпутує крила його
фантазії.
Ось для такого порівняння уривки з поеми „Марина", написаної на українській
мові в 1848 році, в гіршу добу життя поетового, на засланні (над Аралом) і
уривки з поеми „Слѣпая", написаної на мові великоруській до 1841 або в 1841
році, себ то в добу, коли талант поетів вже розправив свої могутні крила, а
лиховістні хмари ще буди далеко від нього.
І
А Марина а сукні білій, Неначе білиця, Богу молиться, та плаче, Замкнута в
світлиці. Опріч пана у світлицю Ніхто не вступає: Сам і їсти їй приносыть, І
просить, благає, Щоб на його подивилась, Шоб утерла очі, І дивитися не хоче,
І їсти не хоче, Мордується Лях поганий, Не зна, що й почати; А Марина вяне,
сохне У білих палатах.
Оксана грустная сидить. Вь роскошно убранной свѣтлицѣ, Одѣта бархатомь,
парчей, И не любуется собой, Передь большими зеркалами, Проходять
мѣсяцы за днями, Кака, паннѣ все готово ей И ходить сторожь у дверей. Самі,
дидычь сластн ей приносить, Дарить алмазомь, жемчугомь И на колѣнах'ь ее
просить Не звать ни паномь, ни отцомь.
Зачѣмь все это? И рыдала...
II
співає: „Ой, гиля, гиля, сіриї гуси Гиля на Дунай! Завязала головоньку. Тепер
сиди та думай!" І пташкам воля—в чистім полі І пташкам весело літать, А я
завязула в неволі (плаче:) Хоча б намисто було взять: Оце б повісилась... От
бачиш, Тепер і шкода!.. Хоч топись! Чого ж ти, мамо моя, плачеш? Не плач
голубочко! Дивись: Це я, Мариночка твоя! Дивися: чорная змія По снігу лізе..,
утечу! У ірій знову полечу! Бо я зозулею вже стала...
поеть. „Полетѣла пташечка Через поле в гай, Уронила перышко На тихій
Дунай!“ Я все молчала, все молчала, А онь шепталь и цѣловаль. Сулиль
намисто сь дукачами. Зачѣмь ти не велѣла брать? Вѣдь имь бы можно
удавиться. А знаешь что? пойдемь кь рѣкѣ Купаться просто и утонемь, И
будемь щуками вь водѣ И пташкамь воля в чистомь полѣ, И пташкамь весело
летять; А мнѣ так весело вь неволѣ Дѣвичью молодость терять. . . . Летить,
летить! Нѣть, ты не вылетишь проклятый Я задушу тебя! Держыте — Красный
змѣй! Красний змѣй! Онь разсыпется . . .

Як висновок з всього попереду сказаного, як висновок з зроблених дослідів та
з наведених порівнать — випливає думка, що художньо-поетична творчість
Шевченкова була в великій залежности від того, якою мовою він орудував
для втілення своїх поетично-худож віх замислів. Ні обставини, ні час, ні форма
не впливали так на вартість того, що виходило з під поетового пера, як
впливав вибір мови. Великороси в творах Шевченкових, обезбарвлених
перекладом а рідної йому української мови на мову великоруську, — все-ж
таки почувають великого поета, а твори його на рідній їм мові—відкидають
геть; що ж тоді казати про ріжницю вражінь, які роблять ті й другі твори на
тих, що однаково добре володіють обома мовами.
В псіхології давно визнано прінціп, що умислова творчість, розквіт
інтелектуальний відбуваються з тим меншою затратою енергії, осягають тим
більших ефектів, —чим більш своєрідний в культурному відношенню той
осередок, в якому відбувається і через який виявляється діяльність певної
особи.
На прикладі Шевченка як найочевидніше виявляється правдивість того
прінціпа. Маленьке ухилення на бік, хоч би й на користь близької, але чужої
для поета мови —і вже ефект його інтелектуальної діяльности був не той.
Правда, від обрусителів і инших денаціоналізаторів ми не раз чули, що
національний момент в інтелектуальній творчооти не має великого значіння,
що талант, раз він тільки талант дійсний, виявить себе з тим більшою силою,
чим більш буде удосконалена та зброя, якою він орудує, в цім разі, для поета,
мова. В таких випадках покликуються, між иншим, на українця Гоголя, що
писав по великоруському, й на шотландця Вальтер Скотта, що писав по
англійському. Але ці доводи не переконуючі. Ми не знаємо, щоб написали
українець Гоголь і шотландець Вальтер Скотт на своїх рідних мовах. Можливо,
що вони, через щось, на рідних своїх мовах писали б речі меншої вартости, ала
можливо й навпаки. Тим часом, про Шевченка можна зовсім упевнено казати,
що відцурайсь він від своєї рідної мови, і Україна не мала б великого поета,
квітник всесвітньої поезії був ба бідніший на одну квітку й сама навіть
національна великоруська культура втеряла б, бо замісць перекладів чарівних
поезій могутнього таланту, мала б нікому непотрібні писання якогось
Шевченка.
Ми знаємо одного Шевченка, що не збочив з прямого шляху, але чи можемо
ми мати певність, що через денаціоналізацію нас і ми, і культурний світ, й
навіть ті, для кого нас денаціоналізують, не втеряли вчора, сьогодня, або не
втеряемо завтра другого Шевченка.
На жаль, мусимо сказати, що такої певности ми не маємо, а тим часом
бачимо, як через денаціоналізацію понижається взагалі інтелектуальний
рівень тої маси, того осередку, який дав нам, а разом в тим і всьому світові,
великого Шевченка.
