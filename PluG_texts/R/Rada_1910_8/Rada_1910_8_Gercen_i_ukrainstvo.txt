                                         Герцен і украінство. 
                                                     До 40-х роковин од дня смерти Герцена 
    
9/21 января 1870 року помер Олександер Герцен. Нема, певне, в Росії інтелігентної людини, яка б не чула цього ймення. З далеких країв, з чужої чужини вільно і голосно лунав колись по цілій Росії його „Колоколь" і кликав живих людей („Vivoc Voco!“) на працю для щастя-долі народу. „Сь того берега" не переставав Герцен доводити потребу визволення кріпаків конче з землею, потребу вільного розвитку державних установ та велику вагу вільного слова. Великий публіцист і художник не аби-який, Герцен був і першим справжнім соціялістом на російському ґрунті; він перший закреслив програму того теоретичного соціялизму, який потім так пишно розцвів у творах Михайловського та його учеників. І в історії російської думки імя Герцена, сміливо можна сказати, невмируще, як теоретика, як учителя й духового керманича цілих поколіннів. 
    Незабутнє теж імя його і в історії російсько-українських стосунків. Виховавшися на федералістичних ідеях Прудона, Герцен приклав їх і до становища та національних потреб українського народу. „Глубоко ненавидя всякую централизацію,— писав він у своїх знаменитих статях „Россія и Польшая»,-я  убъжденъ ), что соплеменнья федераціи дають среду государственную несравненно болъе широкую, чъмъ  раздробленіе одного рода на отдъльныя части».І ввесь час, поки перо було в руках, Герцен боровся проти поневолення однією нацією другої. З числа рівноправних народів Герцен не тільки, як де-хто инший, не виключав українців, а навіть давав їм визначну ролю в російсько-польських стосунках. „Развяжемъ -те имъ  (українцям) руки,— обертається він до поляків — развяжемь-те имъ  язькъ, пусть ръчь ихъ  будетъ  совершенно свободна и тогда пусть они скажуть свое слово “. Разом з тим один із перших Герцен повстав проти репресій над українством і ніхто зліше од його не висміяв „административныя вмъшательства въ букварь, министерство грамматики, департаментъ  спряженій". З цього погляду йому зненависна була; всяка примусова регламентація мови в школі, в суді та инших публічних установах і він обстоював те, що сорок літ по його смерти одкинула Державна Дума. Підводячи резюме своїм поглядам на українську справу, Герцен висловлює їх оцими словами Костомарова, „сжато, —як він каже, — представляющими все воззръніе наше: «Пусть же ни великороссы, ни поляки не называють своими земли, заселенныя нашимь народом» . 
     Ми ще вернемось до поглядів Герцена на українську справу, бо це ж одна з найкоштовніших і найцікавіших може сторінок в історії українсько-російських стосунків і варто уважніше і на-ново її перечитати. Тоді докладніше поговоримо і про ті практичні помилки, які зробив Герцен, виходючи з зовсім певних теоретичних підвалин. Поки ж що нагадуємо про ці погляди великого російського федераліста, щиро бажаючи, щоб вони збивали громадянство в Росії з тієї часом досить непевної і двозначної позиції, яку воно займає до національних справ взагалі і до українства з окрема.
