
У КИІВІ.
Здоровля В. М. Доманицького. Цими днями одержано нами звістку з Аркашона (Франція), що стан здоровля відомого українського діяча і письменника В. М. Доманицького дуже поганий. В. М. Доманицький слабий на сухоти.
В справі ненарождоного кооперативе „Крам". Вечером, 29 мня, в „секретний" стіл лук'янівського поліцейського участку було викликано членів-організаторів українського потребительського товариства „Крам", які мешкають в межах цього участку, і там їм об'явлено, що статута цього товариства не затвержено. Через віщо саме не затвержено статута —в папері не було зазначено.
Оштрафовано „Кіевскую Мысль". Редактора „Кіевской Мысли" д. Ніколаева з наказу губернотора оштрафовано на 300 карб., з заміною 3-ма місяцями арешту, за статю О. Яблонозського „Охота на лисиць", уміщену в № 145 „Кіев. Мысли".
Ревизія київської городської поліції. З наказу П. А. Столиніна у Київ приїхали член міністерства внутрішніх справ В. Г. Кондоіді і ділопроізводитель департамента поліції д. Кузьмин, які мають обревизувати справи київської поліції. Комісія опріч поліції, ще буде ревизувати діловодство де-яких участків. Комісія дуже зацікавлена справою палятурника Вольфовського, який за гроші добував бажаючим посади в городській та повітовій поліції.
Засідання губернського земськагв комітету. 29 мая роспочалася весняна сесія губернського комітету. Головою п. губернатор А. Ф. Гірс. 
Розглядається справа з змінами, які зроблено міністерством внутрішніх справ в бюджеті, виробленому земською управою на 1910 рік. Постановлено вимагати од єпархіального відомства, щоб воно ті 60.000 карб., які земство має йому передати відповідно до наказу міністра внутрішніх справ, витратило за збудування нових церковно-парафіяльних шкіл. 
Далі комітет переходить до розгляду непорозумінь, які виникли підчас ревизії органів земського управління. Гл. Рева зазначає, що з самого початку управа поставилася до ревизійної комісії не дуже то прихильно: так, управа постановила не видавати членам комісії одразу суточних та прогонних, не видавала членам комісії додому „дѣла" і т. инше. 
Взагалі комісії цей рік було дуже важко працювати, дякуючи такому відношенню управи. 
Гл. Залєський каже, що цими днями він прийшов в уцраву і попрохав на перегляд „дѣло" про пошесті. „Дѣло“ дати дали, але місця для роботи не дали. Далі він росказує, як його переганяли з одного місця на друге, поки він не сів за стіл члена управи якого на щастя не було.
 Д.д. Суковкін та Гаєвський кажуть, що вони це вперше тут чують про такі відносини між комісією та управою. 
Постановлено запропонувати д-ію Залєському подати писану заяву до управи, а управі доручити розібрати цю справу і, відшукавши винних, покарати їх. 
Д-й Суковкін дає пояснення з приводу докорів, які робить комісія управі, і дивується, невже у комісії тільки й було роботи, що розглядати „дѣла" і коли їй не дали „дѣл" то вона не мала змоги працювати. Поки на чолі комісії стояла людина цілком коректна, д-ій Сахновський, можна було бути певним, що комісія ставитиметься до всього безстороннє і коректно, але на жаль д. Сахновський заслаб і його місце заступила людина, яка ввесь час ставиться до управи і не коректно і „пристрастно“. 
Безумовно управа має дефекти, є в ній бюрократична закваска, але не ми тут виною, а закон 2 апріля. 
Та, власне, річ не в дефектах тут. Коли І. М. Рева був примушений одмовитись від редакторства в „ Газеті Київського земства" і комітет доручив мені цю справу, то д-й Рева сказав мені: „Я хохолтъ, я человѣкъ мстительнмй и никогда вамъ этого не забуду". І дійсно вже на протязі двох літ ведеться боротьба проти мене. На прикінці висловлює подяку своїмспівробітникам і служащим. Голова та віце-губернатор д-й Чихачов висловлюють своє незадоволення з приводу докорів, які робить д-ю Реві д-й Суковкін. 
Д-й Рева каже, що виною тут не він, а погляди комісії з приводу деяких звідомлень управи, в яких найдено дефекти, неприємні управі. 
Далі комітет переходить до докладів ревизійної комісії.
Випущене з Лук'ячівки. Цими днями з лук'янівської тюрми випущено політичного вязня студ. політ. Л. Семенова.
 Переведено колишнього начальника печерської пересильної тюрми д ія Ботвиновського начальником нерчинської каторжної тюрми.
Адміністративні кари. З наказу київського губернатора знов наложено нові штрафи на власників будинків за непрописку особ, які у них мешкали. Наложено знов 100 штрафів* разом з попередніми усіх штрафів майже 300.
 Нова школа. Київський губернатор повідомив київську губернську земську управу, що міністерство внутрішніх справ дозволяє земствові взяти землю під школу у с. Соловіавці (радомисльського повіту).
Асігновка земству. Департамент хліборобства асігнував київському земству 1.000 карб.  для античумної сиворотки для худоби, яку буде виробляти областна ветерінарна лабораторія.
Новий сіндікат. Цими днями у Київі відбулася нарада власників гільзових фабрик в справі заснування гільзового сіндікату. На нараді було до 13 представників фабрик—з Київа, Одеси, Харькова та инших городів. Сіндікат має урегулювати продукцію: всі замовлення посилатимуться в контору сіндіката, а звідтіль їх роспреділятимуть між фабриками. Опріч того на нараді було постановлено поменшити плату робітникам, платити поденно, а не помісячно, як було досі, зменшити число днів праці до 3-х на тиждень і побільшити ціну на гільзи.
3 робітничого життя. На місцевому заводі „Гретер і Кріванек" заведено 13 годинний день з перервою на 1 годину, понижено розцінку праці. Перед заведенням нових порядків на заводі, на протязі кількох місяців, йшла чистка, старим робітникам давали „рощот", а на їх місце набірали нових.
