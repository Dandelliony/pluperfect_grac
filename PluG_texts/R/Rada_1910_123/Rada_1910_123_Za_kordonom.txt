За кордоном.
СМИРНА, 31. Комитет, що керує бойкотом, постановив бойкотувати грецькі судна, крам і купців. 
БЕРЛИН, 31. В Германії і Голандії 5 іюня буде оповіщено підписку на забезпечені урядом, вільні од налогу 41/2 процентні облігації московсько-київо-вороніжської залізниці 1910 р. на суму 72,751,000 марок. В Германії підписка буде робитись по курсу 96.
 БЕРЛИН, 31. Вчора грім вдарив в повітку в пригороді Берлина —Пленцезеї. Під повіткою сховались од дощу прохожі. Шість душ вбито, тринадцять тяжко поранено. Поранених є надія врятувати од смерти. 
СІТТЛЬ, 30. Вигоріло 10 кварталів. Шкоди на милійон доларів. 
ВІДЕНЬ, 30. В палаті депутатів український посол Колеса заявив, що українці не визнають неославизму, як русофильства, яке, на його думку, розіб'ється об опір української нації без урядової допомоги. Глібовицькнй обороняв русску народню партію в і аличині і протестував проти адміністративних переслідувань на Буковині. 
КАЛЕ, 30. Приведено в порт підводний човен „Плювіоз", що затонув був недавно. В задній частині човна — дірка 5 метрів довжини. Витягнуто з води кілька трупів, між иншим труп командіра.
 СЕНТ-ПОЛЬ (штат Мінесота), 31. На обіді в клубі імени Рузвельта постановлено закласти нову партію оборони прав народи проти стремління монополізувати натуральні багатства краю. Керовничі нової партії, що ще й назви не має,— Рузвельт, бувший секретарь по внутрішніх справах Гарфільд і инші. 
АФІНИ, 31. Король Георг прибув в Патраc. Населення зустріло його з ентузіазмом. 
ПАРИЖ, 31. Сюди телеграфують з Японії, що там лютує холера. За минулий тиждень на острові Самарангу умерло од холери 2.000 душ. 
ВІДЕНЬ, 31. Вияснилось, що пропозіцію про виселення всіх греків з Турції буде ухвалено парламентом. Великий візірь Гакі-паша піде тоді в одставку. Заступником його, ходять чутки, буде Шефкет-паша. 
ЛОНДОН, 31. Лондонські газети кажуть, що спокій в справі критського питання є спокій перед бурею. Война—на думку газет-неминуча. Всю вину англійська преса звертає на Германію, яка сістематично йде наперекір мирним заходам Англії.