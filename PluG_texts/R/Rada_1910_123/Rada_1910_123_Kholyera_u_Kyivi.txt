Холєра у Киіві.
В київському воєнному госпиталі слабих на холеру по ки-що 4 душі.
В Кирилівську лікарню прибуло З слабих на холеру, з них 2 умерло.
В Олоксандріаській лікарні за день прибуло 5 слабих на холєру. Взагалі од початку пошесті в Київі було 111 випадків слабування на холєру, з них 38 закінчилися смертю слабих.
Холера у київському повіті. За останніх два дні в київському повіті зарегістровано 9 слабих на холєру, з яких 3 вже вмерло.
3 Київщини. Проти єврейських дітей. Сельські громади Іванківської волости, радомисльського повіту, очевидно з чиєїсь „доброї" поради одмовились видавать од себе грошову запомогу місцевій міністерській школі, покликаючись на те, що в цій школі, мовляв, учаться здебільшого „жидинята". З наказу київського губернатора, завідуючий школою цими днями подав в київське губ. присутствіе в справах селянських повний список школярів, з якого видно, що єврейських дітей тут всього 8 душ, а то все —54 школярі — православної віри.
3 Поділля. Похорон городського голова. „Р. Сл.“ сповіщає: 27 мая одбувся пишний похорон городського голови Ласького, якого вбила дочка бувшого голови Михальського. Спереду їхала окрема карета повна вінків. Вінки були від інституцій і окремих людей, між иншим від члена Державної Думи Чихачева. За гробом йшли: дівоча гімназія, польська школа, городські школи, пожарна команда.
Людей було не дуже багато, бо перед днем, коли несли труну з покійним в костьол, кінні стражники вломились чогось в тисячну юрбу, що йшла за труною. Люде полякались і де хто почав утікати. Ледве вдалось якомусь офіцерові зробити лад. 
Михальську, що вбила Ласького, випущено з тюрми на поруки під заставу в 10.000 карб.
Тиф на Поділлі. Пошесть тифу на Поділлі з 1 января до 1 мая сього року дала такі наслідки: на шлунковий тиф слабували в 586 пунктах, на сипний в 162. За чотирі місяці заслабло: на шлунковий 9.480 душ і сипний 3.498 душ. Вмерло від шлункового 630 душ і від сипного 321. Найбільше слабувало людей в апрілі місяці. По повітах більше всього слабували; ямпільському, балтському, камянецькому; в проскурівському не слабувала ні одна душа на сипний тиф, а в летичівському та ольгопольському слабувало всього по скілька душ. Шлунковий тиф лютує дуже в балтському, ушицькому, гайсинському та вінницькому повітах. За чотирі місяці на боротьбу з пошестями витрачено 13.999 карб.
3 Чернігівщини, Грім. В с. Переяславці, ніжинського повіту, підчас грози грім вдарив в цегельну братів Кишненків і вбив обох братів.
3 Полтавщини. Слабість убила. Нам пишуть з с. Малої Перещепини, 
костянтиноградського повіту: „в нас тепер тілько й балачок, що про сумну подію, яка трапилася цими днями в нашому селі“. А подія така: чиновник місцевої почтової контори застрелив дівчину, з якою думав оженитися, і сам застрелився. Давненько вже він ходив до тієї дівчини, кохалися вони і мали побратися. Дівчинин батько згодився на їхній шлюб. За який час до шлюбу чиновник вдався чогось до лікаря, а той начеб-то сказав, що треба пождати з шлюбом поки він вигоїться від якоїсь хвороби. 
Про це якось довідався двічинин батько і заявив, що дочки не віддасть за нього. Це так вразило того чиновника, що він, взявши револьвера, пішов до своєї дівчини, довгенько там сидів, а як всі з хати повиходили і зосталось тілько їх двоє, то він тричі вистрелив у дівчину, а потім застрелив і себе.
3 Катеринославщяни. Цигане-грабителі. В с. Вербівці, павлоградського повіту, ватага циганів, душ 50, під'їхала вночі до хати місцевого багача Кулика, силою пограбувала в нього більше 2.000 карб, і втекла геть.
Гряд і дощі. Великі зливи з грядом наробили багато шкоди по всій Катеринославщині. В новомосковському повіті гряд вибив десятин 300 хліба.
Чоловік звірь. 26-го мая в с. Лозовій Павлівці, славяносербського повіту, трапилася дуже ганебна подія. Коло річки Лозової є ліс, біля якого роскинулась лоз.-павлівська зем. лікарня. Тут же біля лікарні через лісок проходе й дорога з Єлиної в Лоз. Павлівку. Була післяобідня пора. В ліску, пооддяль од земської лікарні, лунав несамовитний крик дитини. В цей мент по дорозі в Лоз.-Павлівку їхали двоє селян єлинських, почули, спинились і кинулись туди, де лунав крик; перед їхніми очима були—чоловік і років 11-12-ти дівчинка, яка пручалась в обіймах дикого чоловіка і кричала. Було пізно—дикун уже вспів її згвалтувати. Забачивши селян, чоловік залишив дівча і почав тікати. Але його впіймали і тяжко побили. Це робітник-шахтарь з Криворожських шахт. Врешті його заарештувала криворожська поліція. Нещасну, згвалтовану дівчинку положили в лозово-павлівську зем, лікарню. Стан здоровля останньої дуже тяжкий. Дівчинка єлинська; вона у ліску запевне гралася. В лісок літом звичайно, ходить багато дітей. От і ця пішла, де шахтарь її і спіймав.
3 Харківщини. Телефон „Маріуполь- Харьків". В маріупольському повіті земство тепер будує телефон, який дійде до Бахмута і таким чином Маріуполь буде з'єднаний телефоном з Харьковом.
Неворозуміння з козаками. Цими днями, коло 10 год. вечора в Харькові в районі Петинської і Кремлівської вулиці, де стоять казарми і нестройні роти Оренбурзького козачого полку, виникла сутичка між козаками і городянами; про це оповідає харьківське „Утро“. Полк вийшов в лагерь і в казармах остались самі тільки нестроєві козаки. Де-які з них понапивались і чіплялись до людей на вулиці. За подорожніх заступились робітники. Тоді козаки пішли в казарми і там росказали своїм товаришам, що їх побили робітники. І от на вулицю вискочило багато козаків; коло них швидко зібралась велика юрба народу. Пішла сварка. Три п'яних козаки ні з того, ні з сього напались на візника, а один з них ударив шаблею по голові хлопчика і пораненого прийшлось одвезти в лікарню. Скоро сюди прибуло начальство і трьох козаків-зачинщиків буйства було арештовано і посажено на гауптвахту. Тепер ведеться слідство.
з Херсонщини. Гряд. В елисаветградському повіті, недалеко від м-ка Братського, гряд вибив більше 1000 десятин хліба. Збитків на тисяч пятьдесят.