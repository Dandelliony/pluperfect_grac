Загадка й відгадка.
В останніх числах місцевих газет з'явилась досить загадкова й не зовсім звичайна звістка. Повідомлялось, що Дворянський земельний банк у цім апрілі й маї призначив на продаж з публичного торгу цілу низку „дворянських гнізд" у нашім краї. Так, на Київщині ніби то призначено на продаж за невчасний виплат боргів 49 маєтків, на Волині—89 маєтків, на Поділлі—37, на Полтавщині—179 і на Чернігівщині—107, а всього в п'яти губерніях—цілих 461 маєток. Між иншим, повідомлялось також, що де які з цих маєтків належать досить заможним людям. Так, напр., на Київщині один з призначених на продаж маєтків належить депутатові й професорові С. М. Богданову (радомисльський повіт), а ще два ииших маєтки—графині Ігнатьевій (сквирський і бердичівський повіти). Загадка тут у тім, як це могло статись, щоб за один тільки рік, та ще після досить доброго врожаю, така сила поміщиків могла довести свої маєтки до такого сумного стану, що їх доводиться продавати "з молотка". Всякому відомо, що Дворянський банк здебільшого не такий вже й строгий, щоб який-небудь „бідний, але благородний" дворянин не міг зробити з ним якоїсь там комбінації. Звичайно в таких випадках роблять „перезадог", маєток оцінюється вдруге й, розуміється, по вищій проти попереднього ціні—й в результаті дворянинові перепадає який свіжий гріш, а архів банку збагачується новим дорогоцінним документом. Але, у всякім разі, допустити дворянський маєток до публичного торгу—це вже останнє діло. А тут ще й люде заможні, які, здається, могли б сплатити належні з них проценти з власних коштів, а не доводити банк до такої крайности. Проте—ні перезалогів не зроблено, ні залеглостей не вирівняно иншим способом. Якась повна байдужість. Хочете продавать—продавайте, нас це не обходить... Що тут за причина, з чого це повстала така байдужість панів-дворян до своїх „гнізд"? Загадка ця справді могла б лишитись не розгаданою, коли б... Дворянський банк не публікував своїх звідомлень. А то надрукував отсе банк звідомлення про свою діяльність у 1908 р.—й ми вже знаходимо відгадку на нашу загадку. Тут ми ясно бачимо, чому дворяне так байдуже ставляться до переходу своїх маєтків у чужі руки, й чому вони не вживають заходів, щоб їх урятувати. Виявляється, що в 1908 р. діяльність Дворянського банку значно оживилась. Це з'ясовується очевидно, тим, що з 1908 р. селянський банк, уже й без того обтяжений дворянськими маєтками, перестав так часто купувати маєтки своїм коштом. Але поміщикам, особливо з числа тих що сами не хазяюють, дуже потрібні гроші, й вони лавою сунули заставляти свою землю в Дворянськім банку. Це видно з того, що р. 1907 до банку надіслано було тільки 500 заяв про бажання заставити в ньому землю, а року 1908 таких заяв уже надіслано 818. Що ж, звісно, треба якось рятуватись, і коли селянський банк уже не може більш навязувати собі на шию ці маєтки, то треба навязати їх хоч і не такому хлібному, а все таки своєму банкові. Й дворянський банк показав, що він „свій". За один рік він дозволив видати 518 позичок на суму 31.657.900 карб., тоді як попереднього року видано було тільки 280 позичок на суму 26,164.000 карб. На оцінку маєтків банк теж не скупиться, В 1907 р. він кожну десятину пересічно цінив у 71 карб, і позичав під неї 42 карб., але в 1908 р., очевидно, побачивши, що бідним дворянам уже дальше йти нікуди, банк зразу повисив оцінку одної десятини

до 102 карб, і суму позички—до 60 карб. Що ж, і оцінка добра й позичка немала, особливо коли приняти на увагу, що це числа пересічні й що для де-яких районів вони були значно вищі. Саме звідомлення признається, що в районах „центрально-хліборобськім, малоросійськім і новоросійськім", себ то кажучи попросту —на Вкраїні, було оцінено 205 маєтків пересічно по 160 карб, за десятину. Що ж, тут зостається тільки дякувати й брати гроші. Щоб побачити, як прихильно ставиться дворянський банк до своїх родовитих клієнтів, досить приняти на увагу такий факт. Коли в 1908 р. банк розглядав тих 518 проханнів про видачу позичок, то тільки на 37 проханнях не було написано, скільки хотять прохачі одержати грошей, але зате в 481 проханні було сказано, що прохачі хотять одержати 30.561.704 карб. А знаєте, скільки банк їм видав?—25.656.100 карб., себ то 84 проц. заявленої суми. Можна сказати, що такого випадку ще не було ні в однім приватнім іпотечнім банкові, щоб просителеві видавалось 84 проц. заявленої суми. А ще ж треба приняти на увагу й те, що коли російський дворянин звертається до казни за грішьми, то він навмисне визначав яко мога більшу суму: „може, мовляв, щось скинуть, то все-таки більше зостанеться". І все-таки банк дав 84 проценти добрий, мягкосердний банк! Чи диво ж після того, що дворяне накидають банкові свої маєтки? Ні, це цілком природна річ. Коли в якого-небудь пощіщика є піскуватий і мало придатний для хліборобства маєток й коли знаходиться такий добрий банк, що дає під заставу цього маєтку по 150—200 карб, за десятин—то чому ж не взяти. Приватний покупець ніколи такої ціни не дасть, отже треба користуватись випадком. А то ще, може, й дворянський банк незабаром стільки накупить землі, що й він перестане купувати. Таким чином, фактично дворянський банк бере поміщицькі землі не в заставу, а у власність. Поміщики, очевидно, так і дивляться на цю операцію не як на заставу, а як на продаж. Продав—і забув. Для поміщиків це, звичайно, дуже добре, але сумніваємося, щоб тактику дворянського банку можна було виправдати з погляду трохи ширшого—селянського, громадського чи державного. Вгачувати народні милійони в болото й піски й разом з тим конкурірувати з селянами-покупцями землі—це вже раніше три роки робив селянський банк і нічого доброго з того не вийшло. Невже цеї науки нам ще замало? П. А.