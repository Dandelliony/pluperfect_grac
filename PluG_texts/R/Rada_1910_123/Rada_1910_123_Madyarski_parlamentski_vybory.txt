Мад'ярські парламентські вибори.
Ще так недавно американський ех-президент Рузвельт вихваляв в своїй будапештській промові мад'ярів, як найбільше свободолюбивий народ, доконче навіть сказав, що вважав би себе за некультурну людину, коли б не знав історії венгерського народу, яка, на його думку, сливе є історія свободи та демократизму. Можна дуже пожалкувати, що Рузвельт не зачекав у Будапешті останніх виборів до венгерського парламенту. Він побачив би тут такі приклади „свободи" та „демократизму" мад'ярів, що певно у друге ніколи вже не схотів би соромитись через свою абсолютну незнайомість з справжньою венгерською історією, принаймні за останні пів століття.

Мад'ярські вибори до парламенту так же добре вславилися по всій Європі, як і вибори до галицького сейму. Як тут, так і там без жандармських багнетів та пролиття людської крові діло не обходиться. Це свого роду conditio sine qua non парламентських виборів в обох цих „свободолюбивих" краях. З телеграм вже відомо, що й підчас останніх виборів до будапештського парламенту були людські жертви та що військо брало дуже енергійну „участь" в цих виборах. Яка поважна роля припадає війську в мад'ярських виборах, найліпше видко з того, що забракло свого війська, то мад'ярський уряд змушений був позичити трохи війська в Австрії. Військова сила та жандармські багнети— це перше "conditio“ мад'ярських
виборів. Друге не менше рішуче та невідмінне —це горілка. На кошт уряду заздалегідь перед виборами начиняють споювати горілкою, розуміється, за дурно — всіх, від кого можна лиш дістати при виборах голос на урядового кандидата. Здебільшого жертвами цеї специфичної мад'ярської „ передвиборчої агитації" бувають малоосвічені, матеріально й морально пригноблені — всякі венгерські „инородці". Так, напр., й підчас останніх виборів у Горішньому Турчі виборці — німці були споювані горілкою від неділі до вівторку. Натурально, що коли ці „виборці" дісталися врешті до виборчої урни, то це був вже справжній "Stimmvieh", з яким можна було зробити, що тільки забажалось мад'ярським комисарам. Третім "conditio" венгерських виборів до парламенту —є всіляка фальсифікація виборчих листів, карток, тенденційне підраховання голосів, врешті страшенний терор проти всіх „неблагонадежних" під час вже самих виборів. Розуміється, що жертвами всіх експериментів звичайно бувають „инородці" та взагалі всі опозиційні елементи. Для ілюстрації 	наведу трохи прикладів з останніх виборів. Щоб позбавити виборчого права свідомого словацького ксьондза Qutidiana, його призвіще нарочито записують у списки виборців через О а не Q. Або другий приклад. Словацький ксьондз (в одставці) Фолтин, який у своєму маєтку займається хліборобством — записаний у виборці, як агроном. Але він приходить до виборчої залі у сутані. Його позбавляють права вибірати, а власне тому, що у списку виборців немає Фолтина ксьондза, тільки Фолтин — агроном. Треба додати, що в громаді Фолтина всі дуже добре знають особисто, та всім відомо, що він ксьондз в пенсії, який тепер хазяйнує у своєму маєткові. В одному виборчому окрузі з руминеькою людністю—майже всі виборці не були припущені до виборів тільки тому, що всі вони були на рік старіші, ніж як це записано було у виборчих списках. Читач мабуть подумає, що це якийсь випадок або що? Ні. „Ларчикь просто открывался". Виборчі списки було уложено 1909 року, коли, цілком природно—всі виборці були на рік молодші, а вибори відбулися у 1910 р., се-б-то на рік пізніше. Натурально, неможливо в рамках журнальної статі познайомити з усіма деталями та дрібницями мад'ярської виборчої техніки та методи. Щоб вичерпати цю незвичайно цікаву тему, треба було б написати чимало товстий фоліантів. Ми зазначаємо тут лиш найголовніші способи та „пріемы", які мають показати загальний образ мад'ярського виборчого механізму та техніки. До того, що було вище сказано, треба ще додати, що, напр., погана мад'ярська вимова виборців, головно неправильне вимовлення призвіщ урядових кандидатів мад'яр—також може бути поводом до позбавлення виборця права голосувати, розуміється у тому випадкові, кола він „инородець“ або взагалі чим-небудь не подобається „вдасть имущимь". Зовсім за инших обставин та умов вибірають всі прихильники мад'ярського уряду. їм не тільки не ставиться жадних перешкод при виборах, але, навпаки, вони користуються з багатьох привилеїв. Наприклад, замісць одного голосу можуть подавати два або й більше, залежно від того, скільки голосів бракує офиціяльному 			кандидатові, щоб бути вибраним. Для ілюстрації наводимо факт, з останніх виборів. У врбовицькій громаді, де було лиш 120 виборців прихильників урядового кандидата, він він дістав цілком 290 голосів. Отже сталося це дуже просто. Де-які врбовичане голосували по два, а то навіть три рази; опріч сього на офіціяльного кандидата голосували ще деякі особи, котрих ніхто ніколи не бачив у врбовицькій громаді. Та це не є знову якесь непорозуміння, помилка або що. Це звичайне леґальне виборче надужиття, яке на кожному кроці трапляється майже підчас кожних парламентських виборів у Венгрії. Всілякі протести проти отаких насильств—зовсім марні, та ніколи не досягають своєї мети звичайно, особу, яка протестує— виставляють з виборчої залі. Як вже була про це мова вище, військо є першим "conditio"мад'ярських
виборів. І хоча мад'ярський уряд не дуже то цінить кров „plebsa“, але завше старається заховати якийсь "dekorum" , себ то—завжди використовує кожну добру нагоду, щоб роздратувати люд, а потім ніби б то для заховання публичного спокою та порядку—усмирити його салдатськими кулями або жандармськими штиками. В таких випадках, звичайно, додержують отсеї тактики. Неблагонадежних виборців відставляють кудись геть від виборчої залі. Ця остання обставляється військом. Неблагонадежних всіляк тероризують та провокують, унеможливлюючи їм доступ до виборчої залі. Там тимчасом глузують з них, кажучи, що вони не хотять іти голосувати. Врешті їх закликають вибірати. Але рівночасно дві або три громаді. По дорозі вони зо всім природно змішуються, що „и требовалось доказать". Тоді проти них посилають військо, яке має буцім то перешкодити тому, щоб змішані громади—не перебились би між собою. Дійсно ж його завданям є в кінець стероризувати переляканий люд та не допустить його до виборчої урни. Під час останніх виборів, щоб запобігти пролиттю крови, відомий словацький політик та громадянський діяч Годжа в останню хвилину зрікся своєї кандидатури, хоча й більшість, потрібну для вибора, мав запевнену. Так само у Скамщі мусів відступити словацький кандидат Оканик, бо бачив, що може бути вибраним ціною крови своїх виборців. Таким чином не можна зовсім дивуваться тому, що в останніх виборах до будапештського парламенту — „побіда" і цілком дісталась урядові. Чи за таких обставин виборчої агітації та самих виборів, про які була мова вище—результати виборів могли бути иншими? Були часи, коли мад'яри йшли на чолі національно-революційного руху в Австрії—руху, метою якого було національне визволення поневолених народів. Це було в сорокових роках минулого століття. Всім добре відомі події з 1849 року, про це не треба спеціально нагадувати. Тоді мад'яри дійсно були оборонцями свободи та демократизму. Так було, але так—не є зараз. Тепер все це вже „tempi passati" —„событія давно минувшихъ дней“, про які давно забули сучасні венгри. Нині всякі балачки про мад'ярський констітуціоналізм та демократиз—це лиш історичні варіанти на старі теми, які суперечать дійсности. Правда, мад'ярський уряд уживає всіх заходів та способів, щоб тільки підтримати своє старе реноме. На всіх міжнародніх з'їздах представники мад'ярського уряду виступають оборонцями всесвітньої солідарности та згоди, виголошують страшно палкі промови в обороні свободи, правди та справедливости. В заграничній пресі періодично друкуються інспіровані мад'ярським урядом — величезні статі, в яких на всі боки вихваляються політичне та культурне життя у Венгрії. Читаючи оці ентузіастичні еквілібрації—той, хто не знає дійсного стану річей Венгрії, дуже лехко може повірити ріжним подобним гимнам в честь мадярської свободи. Таким побитом підтримується та розповсюджується легенда про рай земний у Венгрії, про лицарський свободолюбивий мад'ярський народ. Що ця нікчемна комедія досі мад'ярському урядові удавалась, найліпшим доказом—згадана вже вище промова Рузвельта. Але, що легковірна Європа помаленьку починає ліпше зазнайомлюватись з мад'ярською „свободою", це теж правда. Досить пригадать, як свого часу—проти цеї облуди мад'ярського уряду енергійно виступив покійний великий Б'єрнсон. Як перед роком відомий публицист Скот Віатор в своїй дуже гарній праці про національне питання у Венгрії-nota bene—написаній після довгих студій та на основі особистих вражінь—здорово таки здискредитував легенду про мад'ярську свободу. Й під час останніх виборів—Скот Віатор об'їздив всі найцікавіші міста, де найліпше можна було побачити цю мад'ярську „свободу" in natura. Незабаром, він має оголосити в європейській пресі свої вражіння та уваги про останні вибори до будапештського парламенту. Певно, що його статі, як і його згадана книжка - причиняться до освітлення дійсного положення річей у Венгрії. А вже давно
час, щоб культурний світ довідався про політичну та національну неволю словаків, сербів, румунів, українців, німців під ярмом мад'ярського шовінизму, щоб довідався врешті, що єдиним притулком свободи у Венгрії є вязниця, куди замикають кожного, хто виступає в обороні поневолених венгерських недержавних націй, хто взагалі розуміє свободу инакше, ніж мад'ярські шовинисти, уряд та поліція! Прага. B—УІ 1910. Н. В.