Поради селянинові по сільському господарству.
Що робити далі?
За польовий період цього року багато сел Волині провели у себе землевлаштування — звели землю до небагатьох шматків, розбили її на клини нової плодозміни й в кожному клинові відвели по великій смузі для окремих хазяїв. 
Таких землевлаштованих сел вираховується 81 з земельною площею 60558 десятин. Як бути далі? Що треба, робити щоб на влаштованій землі завести правильне польоводство, щоб поля давали більший врожай? Яким посівом треба займати поля й в якому порядку? Ось питання, що займають зараз селявство цих сел. Майже по всіх селах кожному хазяїну відведена земля в чотирьох клинах з тим, щоб ці села ввели у себе громадську чотирьохпільну плодозміну.
Для ріжних грунтових і економичних  умов заповнення посівами цих плодозмін буде ріжне. 
Для Пісчаних 
і взагалі легких грунтів можна рекомендувати таку зміну культур. Одне поле треба заняти люпином на зелене угноєння. Після люпина сіється озимина. Після зняття озимини в те ж літо можна посіяти знову люпин па зелене угноєння. В'осени чи на весні люпин заорюється й добавляється гній. Весною це поле займається картоплею. Після картоплі йдуть ярові хліба. В картопляному клинові можна часть землі заняти горохом, чечевицею й просом. При такій зміні, поля будуть щороку заняті посівами.
На більш тяжких чорноземних та чорноземновидих грунтах—визначені чотирі клинки можуть бути зайняті такими рослинами. Одне поле залишається під паром, причім частину пару можна зайняти під вику, мішанку чн еспарцет, що він повинен підсіватись під ярину, насівану перед паром на цьому полі.
За паром йде озимина. В залежності від потреб господарства в кормах для худоби, під половину озимини слід підсіяти на весні конюшину. Тоді за рік половина клину зайнята буде конюшиною, а другу половину можна взяти під проорані —чи то картоплю чи цукрові буряки, як-що поблизу є цукроварня. 
Коли ж господарство не потрібує простого корму для худоби, то конюшини можна не підсівати під жито, а натомісць посадити картоплю, чи всеньке поле пустити під цукрові буряки, як що господарство не в силі обробити під буряки четверту частину своєї землі. Четверте поле повинне піти під ярові хліба. При такому чергуванні пола господарства будуть заняті посівами в такий спосіб: 
З зазначених схем плодозмін, видно, що для заповнення їх потрібно таке насіння, якого в господарстві дуже мало в цей час або зовсім нема. Для пісчаного грунту потрібне насіння люпина і сераделли, для більш звязних— насіння конюшини. Крім того в районах молошного скотарства необхідне і насіння корневих корнеплодів—кормових буряків і кормової моркви.
Де ж взяти це насіння. 
Перш за все на насіння треба потратити премії, що отримуються села ми по конкурсу сельського господарства. Майже всі села, що заводять у себе громадські многопільні плодозміни отримують в цьому році премію в розмірі від 250 до 1000 карб. Але цих грошей не у всіх сел стане на закуп необхідного насіння. Доведеться отримати насіння, якого бракує, в позику. В цьому році через с.-госп. товариства буде надаватись в позику насіння зазначених культур. Разом з агрономом слід встановити яке потрібно насіння в якій кількості і всім селищем заявити в найближче с.-госп товариство. 
Заявити про насіння треба яко мога раніш, тому що кошти, що видаються с.-г. банком на цю справу, дуже обмежені і на випадок запізнення з заявою можна залишатися зовсім без насіння. Агроном А. Вороний.