Підрахуйте корм.
Пізно буде, коли серед зими, чи в кінці її, не вистарчить корму й селянин задумається: як спасти худобу від безкормиці? Треба тепер же підрахувати, скільки мається корму й скільки голів худоби можна на цей корм пустити на зиму. Розумні хазяї годують худобу по нормах. Вони завчасу визначають, який корм мається в їхньому господарстві, визначають по цих нормах давання кормові норми й вирішають. якого корму й скільки бракує для годівлі до нової трави. Корм, якого бракує, вони купують в осені, коли легше його можна відшукати й дешевше купити. 
Але як скласти кормові корми й розрахувати, чи вистарчить корму до весни?
Треба отверто сказати, що визначати правильне годування худоби по нормах приступно тільки де-якому селянину. Правильне годування по нормах може визначати агроном чи зоотехник. Ці спеціялисти можуть правильно намітити кормові норма для худоби, відповідньо запасу корму, що мається в господарстві, й розрахувати, якого керму є лишок, що можна продати, а якого корму бракує й треба прикупити його. Вони можуть правильно сказати, скільки худоби, зважаючи на заготовлений корм, можна пустити на зімівлю. Але звідки дістати агронома чи зоохехника? Ясна річ, що селянинові, по-одинці трудно скористатись знанням агронома чи зоотехника. Але, через кооператив можна завсігди скористатися знаннями агронома чи зоотехика. Правління кооператива може, за визначену плату, запросити агронома чи зоотехника. Він піде по дворах, огляне хліви, дасть поради, щодо огрівання їх, огляне худобу, корма і разом з хазяїном визначить кормові норми для худоби й скільки якого корму треба запасти на зиму. Він також дасть пораду, як годувати худобу по нормах і як, заздалегідь, підготовляти корм перед даванням його худобі, чим і як поїти худобу та инше. 
Може виявиться, що в одного селянина є лишки одного корму, скажемо, соломи й бракує другого корму, — скажемо в иншого може бути — навпаки. Тоді можна порівняти кількість корму поміж селянами, шляхом обміну, чи викупленням нового.
 Як-що бракуватиме в селі якого корму, то правління кооперативу може його виписати з иншого місця. Коли ж селянин не зможе відразу дати на це грошей то знов таки правління кооперативу зможе ці гроші роскласти на виплат. Тільки за допомогою кооперативу можна буде розвивати питання про зимову годівлю худоби. А. Землян.