Перший украінський Просвітно-Економічний конгрес.
(Кінець).
Більше 70 рефератів і докладів було прочитано й обмірковано на конгресі. Кожен з них має ту чи иншу цікавість, часом більшу, часом меншу, але переповісти їх зміст немає тут ніякої змоги. Коли для надрукування їх знадобився великий том мало не в 700 сторінок, то для того, щоб зреферувати їх, необхідно фельетонів з 10. Тому доводиться частину рефератів більш спеціяльного змісту зовсім поминути й зупинитись тільки на рефератах загальних, де обмірковуються питання більш широкого й всеукраїнського характеру. До таких рефератів належить насамперед виголошений д-ром Є. Олесницьким реферат на тему: „Про організацію Просвіти". Шановний референт, сам видатний і заслужений діяч на полі просвіти, дуже оптимістично дивиться на пройдений львівською „Просвітою" сорокалітній шлях. „Діяльність товариства „Просвіта", — каже він, —за тих сорок літ його істнування, вінчалась безперечно великими успіхами... І нині з повним вдоволенням можемо ми, члени цього товариства, дивитись на цей сорокалітній період, у котрім наше товариство виросло з первісно-студентської організації в поважну всенародню силу, побороло многі противности, замахи і упередження й стало першорядною інституцією не тільки народньою, але і краєвою, яка приневолила найвищі сфери і рішаючі чинники в краю числитись з нею й віддати їй належне признання". Референт, одначе, не робить собі ніяких ілюзій що до абсолютної вартости осягнених „Просвітою" результатів. „Ті успіхи, — каже він, — суть лиш зглядні, коли їх порівняємо з тим, що ми в тім часі осягнути могли і осягнути були повинні щоб зрівнятись з иншими народами, коли візьмемо на увагу, чого инші народи в такім або і значно коротшім часі осягнули. І тому цей ювилей не дає нам найменшого права спочивати на лаврах, а повинен радше становити поважне „memento" для серйозної, дійсно зорганізованої, планової і всенародньої просвітної діяльности". Виходячи з цього, референт у дальшім протязі свого викладу намітив цілу низку практичних заходів, які, на його думку, повинні привести саме до бажаних з його погляду наслідків. 
Це була програмова промова загального характеру, після якої конгрес поділився на секції, й реферати вже читались у комісіях. У першій комісії проевітно-організаційної секції зпочатку прочитано цікавий доклад д-ра І. Копача про ролю письменства в розвитку народів. Референт стоїть на тім погляді, що письменство й грамотність сами по собі ще не являються показчаками високого культурного становища народів; необхідно, щоб письменство було оперте на міцні моральні й навіть релігійні підвалини. Дуже докладний і детальний реферат про галицькі популярні видавництва, їх зміст і організацію їх розповсюдження прочитав д-р Є. Калитовський. Багато цінних уваг, велике знання трактованої справи, великий практичний досвід. Цілком осібно стоїть реферат тепер уже покійного В. Доманицького про український видавничий рух у Росії за останніх 15 років. Бувши сам людиною дуже близькою до української видавничої справи, В. М. небагатьома, але яскравими рисами характеризував тяжке становище цієї справи на Україні російській. Багато цікавих фактів і заміток з історії видавничого руху знаходимо в цім докладі. Висновки докладчика, одначе, досить бадьорі. Він каже: „Коли ми за три роки обігнали аж три народи, коли ми ще десять літ тому мали 25-30 тисяч більш менш вартісних книжок за рік, а тепер маємо за той час більше як півмилійона; коли за 15 літ, не зважаючи на нечувані утиски і перешкоди українська інтелігенція видала коло 3 милійонів книжок і принаймні як 2/3 як не 3/4 того розійшлося; коли наша діяльна інтелігенція десять літ тому складалася може з трьох-чотирьох десятків душ, а тепер її вже можна лічити не тільки сотнями, а вже й тисячами (правда, ще в першому десятку лічби), —то можемо з певністю сказати, що при тіснішім єднанні наших інтелігентних сил по обидва боки кордону, при обміні продуктами їх праці, недалекий той час, коли ми займемо належне нашому народові місце в семьї культурних народів”. Світлий оптімізм покійного українського діяча пробивається тут з кожного слова. 
У грунтовнім докладі д-ра С. Томашівського про просвітні видавництва звертає на себе особливу нашу увагу одне цілком слушне бажання, висловлене докладчиком. Критикуючи форму галицької популярної літератури, д. Томашівський особливо наполягає на незрозумілість її викладу. „Особливо ця остання вимога — каже докладчик, — форма популярних видань повинна дуже лежати на серці нашим галицьким і буковинським видавництвам, бо на тім полі поповняють вони смертельні гріхи, які мстяться жорстоко на їх власних ділах. Російські українці стоять у цім напрямі куди вище за нас і нам треба йти їх слідом”. Виходячи з цього, докладчик, між иншим, радить просвітним організаціям всієї України дбати про те, щоб „їх публікації, призначені для широкого загалу і молодіжі, були подавані в спільній, загально-українській літературній мові, а також постійно змагати до вирівняння теперішніх діалектичних, морфологичних та правописних ріжниць, так щоб одні видання могли бути придатні для широких кругів без огляду на державні межи”. Поруч з цим докладчик радить „при виданнях для обмеженої теріторй, призначених чи то для розбудження формальної національної свідомости, чи то льокальних, культурних, економичних та політичних інтересів, уживати видань на окремих говорах (Лемки, Гуцули, угорські Русини, Холмщнки та инші)”. Цілком признаючи рацію останньої поради, ми, російські українці, особливо цінимо першу, бо тепер наша людність фактично справді позбавлена змоги користуватись деякими популярними галицькими виданнями, з причини їх „крутої” мови. Здійснення бажання д. Томашівського значно поліпшило б справу. Не так песімістично оцінює сучасну галицьку популярну літературу др. І. Брик у своїм докладі „Короткий огляд української популярної літератури в Галичині*. Правда, цей докладчик виходить не з такого широкого всеукраїнського погляду, як д. Томашівський, і через те його оцінка инакша. Д. Брик, напр., каже, що „мова видань „Просвіти” від першої хвилі є народня, а тепер стоїть на висоті української мови літературної, далекої від узьких провіаціалізмів і зрозумілої народові скрізь на широких просторах українських земель”. Трудно нам, російським українцям, згодитись з такою оцінкою, але з погляду галицького це, може, й правда. Проте і цей до кладчик не забуває про інтереси російських українців. Він, між нашим, радить „Просвіті” у Львові спільно з „Просвітами” на Україні російській приступити до видання: а) місячника, що був би центральним органом і духовним лучником усіх просвітних організацій, як це мають поляки в теперішнім „orzwwodnik oswiatowy“ і б) ілюстрованої белетристичної часописі для родин на зразок колишньої „Зорі”. На жаль „Просвіти” російської України істнують тепер більше в пам'яти людей, ніж у дійсности, тому ці поради д. Брика, прекрасні сами по собі, ледве чи мають тепер яке-небудь практичне значіння. Після цих ширших рефератів, у комісії І читано реферати на спеціальні теми: К. Малицької —про видавництва для дітей і молодіжи, О. Солтиса —як боротися з неписьменністю, Т. Біленького —про неграмотність і народню шкоду, 3. Скварка — Просвітна організація читалень і філій „Просвіти”, І. Труша —про ілюстрацію популярних видавництв, о. В. Кальби — Як об'єднувати більше членів для читалень „Просвіти”, І. Боберського — Як ми збірали складки на народні цілі досі і як ми їх збірати повинні (прочитано тільки резолюцію), О. Дністрянського —про, народню статистику і І. Крипякевича —про народні бібліотеки. У другій комісії просвітяо-організаційної секції конгресу ширші прінціпіальні питання майже зовсім не порушались, а обмірковувались справи більше практичні. Тут І. Рибачківна прочитала реферат про народні забави та ігрища і про ролю жіноцтва в розбуджуванні товариського життя на селі, І. Захаріїв читав про організацію товариського життя селян, Є. Олесницький —про значіння театру і будову народнього театру у Львові, Ф. Колесса —про теперішній стан пісенної творчости українського народу, 6. Олеоницький —про користь прогульок, К. Трильовський —про організацію і значіння ,Січей”, І. Боберський —про значіння рухових товариств, А. Будзиновський —про організацію “Соколів“ і туристику, С. Горук —про пожарні „Соколи” і Л. Лопатинський— про організацію людового театру. Друга секція конгресу —гігієнично-гуманітана —по самій своїй суті не могла виходити за тісні межи обміркування справ техничних. Проте, ми й тут зустрічаємо реферати дуже цікаві, в яких порушено питання дуже пекучі. До таких рефератів, між иншим, належать: Є. Озаркевича - Суспільно-санітарні потреби сельського люду, В. Кобринського — Поборювання пошесних недуг на селі, Т. Гвоздецького—Смертність дітей в нашім краю і де-які инші. У згаданих рефератах намальовано дуже сумну картину суспільно-санітарного становища галицького селянства, картину, ледве чи кращу від тої, яку бачимо у себе вдома. Третя секція —рільничо-економична - дала ряд рефератів у загальних економичних питаннях, а поруч з ним —ще скілька рефератів у справах спеціальних сельсько-госаодарських. З числа перших, треба осібно згадати цікаві й ґрунтовні реферати: О. А. Глодчинського — Загальний образ нашого господарського життя, О. Т. Войнаровського — Вплив Польща на економичний розвій України-Руси (зрецензоваяо в нашій газеті) і І. Цапяк — Опіка над сезоновими робітниками і їх організація. Про решту рефератів, прочитаних у цій секції, ми згадувати, за браком місця, не будемо, хоча й вони варті найпильнішої уваги спеціалістів. Найменш багата рефератами була секція пасічнича. Тута їх прочитано тільки два; о. Ю. Дуткезича—Пасічництво у нас і за гряницею та о. М. Гошевського — Організація пасічників. Зате ці реферати, можна сказати, вичерпують питання цілком, бо в них досить повно як окреслено сучасне становище паснічництва в Галичині, так і намічено найкращі засоби до його поліпшення. Дуже жваво йшла праця в секції кооперативно-економичній. Після секції просвітно-економичної це була найбільш многолюдна й найбільш багата наслідками секція конгресу. Рефератів тут прочитано більше десятка, й всі вони мають інтерес не тільки хвилевий, а довший. З особливо цікавих рефератів згадаємо: К. Левицького — Податки розвою наших економичних інституцій, Т. Кармоша. — Розвій руських інституцій кредитових у Галичині, М. Гехтера. — Сельська кооперація на Україні російській (історія, сучасне становище й блізча будучність), Л. Когута. — Які зміни викликала кооперація в господарськім житті народів, А. Ільченка.—Значіння кооперацій для нашого народу, А. Куриласа — Якої організації треба нашим хліборобам, М. Голубінки — Домашній і фабричний промисл, Г. Лебіщака— Гончарство і кераміка, П. Придатневич — Домашній промисл, його стан і дальший розвій, А. Мусянович — Ткацтво і його значіння для нашого народу та инші. Докладно зупинятись на змісті цих рефератів ми, знов-таки за браком місця, не маємо змоги. Скажемо тільки, що всі питання, звязніі з сучасним становищем і дальшим розвоем української сельської кооперації, особливо в Галичині, знайшли в них цілком повне і вичерпуюче освітлення. Коли цього не можна сказати про справу сельської кооперації на Україні російській, то виною тому не конгрес, а абсентеїзм самих російсько-українських кооператорів. Уся участь останніх у конгресі висловилась у тім, що на конгрес прибув д. М. Левитський і прочитав привітання від херсонських артілів, але ніякого реферату не читав, і ще в тім, що д. М. Гехтер прислав з Київа реферата, якого навіть не прочитано на конгресі, а тільки видруковано в „Пропамятній книзі". Отже від самих наших кооператорів залежало зробити свою участь у конгресі більш широкою, а тоді й питання нашої кооперації знайшли б краще освітлення. Оглядаючись тепер на всю працю, виконану першим українським просвітно-економичанм конгресом, не можна не признати її дуже коштовного й плодотворною. Усі, або майже всі питання просвітного й економичаою розвою українського народу дістали на конгресі належне освітлення. Справді, зроблено обрахунок пройденому за 40 літ, обчислено всі зиски й страти й намічено шляхи до осягнення кращої будучности. В однім тільки конгрес не справдив надій його організаторів: він не був всеукраїнським, а тільки галицько-українським. Та, як сказано, цьому виною не організатори, а байдужість самого українства. Перші зробили все, що було в їх силах, щоб „пірвати кордони", які одділяють одних українців од других, але кордони псіхологічні показали себе більш міцними, ніж кордони державні й географічні. Проте значіння конгресу од цього не зменшується, й можемо з повним нравом сказати, що дні 1—2 лютого 1909 року навіки зостануться записаними в літописях історії українського народу. Що до оцінки самої „Пропамятної книги", як літературного явища, то в цій справі можемо цілком щиро приєднатись до висловленої редакцією книги надії, що „вона („Пропамятна книга") буде мати значіння не хвилеве, а з огляду на багацтво і рїжнородність поміщеного в ній матеріалу буде джерелом і вказівкою в дальшім розвитку просвітно-економичної роботи". Загалом, це перша українська книга, яка охоплює такий широкий круг національних питань, і з огляду на це вона повинна бути „настольною“ в кожнім українськім домі як по той, так і по цей бік кордону. А. М. Д.