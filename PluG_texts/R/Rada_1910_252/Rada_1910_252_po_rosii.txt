ПО РОСІІ.
Західне земство. Докладчиками комісії по законопроекту про заведення земства в західних губерніях в Державній Раді виступлять Д. Піхно і А. Стішінський. Проект виробленого ними доклада каже, що земське життя не можна лишити без урядової опіки, бо в цьому краю поляки економично сильні, з'єднані і досить культурні, а руське землеволодіння ще не окріпло, руські селяне ще не з'єднані, економично залежать од польських поміщиків. Повна воля виборчої боротьби неминуче приведе до панування поляків в руських земських установах. Поляки безумовно внесуть в земську діяльність свої національні бажання і направлять земство проти ґрунтовних завдань держави. От через це необхідно постаратися, щоб в майбутніх земських установах панував руський елемент, а зробить це можна буде заведенням куріальних виборів по національностях. Докладчик зауважує, що законопроектом повинні бути задоволені селяне, що матимуть представництво рівне представництву селян в центральних губерніях, так і поляки, які матимуть 18 проц. представництва, тоді, як вони складають 4 проц, всієї людности в краю. (Р. В.).
Сучасна статистика. З 1-го по 31-е октября воєнно-окружні суди винесли в ріжних місцях Росії 20 смертних присудів. Найбільше число присудів винесено в Севастополі—8. Потім слідують:  Барнаул —2, Катеринослав —2, Тифліс —3, Владикавказ, Омськ, Москва, Ковно і Владивосток по 1. Всього за 10 місяців цього року присуджено до смертної кари 383 душі. За останній місяць в Київі відбулося дві кари на смерть, в Новочеркаську —1. На редакторів часописів за минулий місяць накладено 18 штрафів на 2.974 руб. Оштрафовано такі газети; „Кіев. Мысль" —100 руб., „Воскресний Курьеръ" —100 руб., „Семейные вечера" —125 руб., „Жизнь —500 руб., „Голосъ Студенчества" —500 руб., „Пекарская Жизнь" —100 руб,, „Труженникъ—150 руб., .Израелитъ" — 100 руб., „Утренній Курверъ” —150 руб., „Старый Владимірецъ" —150 р., „Теченіе" —50 руб., „День" —500 руб., „Гонецъ" —25 руб., „Лодзинская Газета" од частих утисків мусіла припинитися. Редактора „Рус. Слова" за описання похорону Муромцева арештовано було на три місяці, але після двох тижневого арешту випущено. Всього за 10 місяців на редакторів накладено 170 штрафів на 43.825 руб. За той місяць в Мелітополі закрито було німецьке товариство освіти. В Варшаві одмовлено в легалізації 7 культурним товариствам. В Москві не дозволено засідання комісії по початковій освіті. В Мітаві закрито шведгофське просвітне т-во, а в Ренгай—клуб працюючих. В Лодзі і Петрокові припинено діяльність т-ва домовласників. В Одесі, Миколаєві, Варшаві і инших містах не дозволено панахиди по помершому голові 1-ої Держ. Думи Муромцеау. В Київі і инших містах адміністрація заборонила показувать в кінематографах похорони А. С. Муромцева. В Катеринославі не допущено доклад про А. С. Муромцева, як юриста в науковому товаристві. В Москві і Петербурзі не дозволені засідання юридичних
т-в, які присвячено було пам'яти Муромцева. В Люблині губернатор не дозволив депутатові прочитать доклад про виділення Холмщини і т. и. і т. и. (Ръчь). 
Комерційні Інститути. В Міністерстві торгу, як сповіщають, остаточно вирішено зробить вищі комерційні інститути в Київі і Москві вищими спеціальними школами зо всіма правами. Відповідного законопроект внесено буде в Думу до нового року. Збіраються також і Катеринославську гірничу школу зробить політехнікою. (Р. В.). 
Про протоієрея Голзсова. „Ръчь" повідомляють, що з приводу не гарного листування протоієрея Голосова з гімназістками, на підставі якого обвинувачують його в роспусті, архирей Гавриїл на докладі консісторії поклав таку резолюоцію: „щоб відгородити Голосова од наклепів, поширених з цього приводу, повідомить жінку Голосова, що ніякого розслідування про її чоловіка консісторія не робить. Инше лишити без наслідків". Ця резолюція, каже газета, викликала дивування в самій консісторії. 
Про окреме життя подружжя. „Нов. Вр." довідалося, що не зважаючи на згоду міністра юстіції виробить проект правил про окреме проживання подружжя, з боку прокурору синоду готуеться енергійній протест. Прокурор запевняє, що встановлення окремого життя подружжя, коли вони не схочуть жити вкупі, протаречить каноничним правилам і не може бути допущено синодом. Ця суперечність між відомствами юстіції і православного віроісповідання, яке обстоює по старому мертву форму, буде вирішено радою міністрів. 
Напад мишей. В районі станції Єрмоловеької на Донщині, найшло звідкись сила мишей. Вони поїдають все, що попадається їм на дорозі. Скрізь по хатах і базарах життя нема од мишей. 
Забастовка. Забастовка на фабриці Каретнікової в селі Тейково, Владимирської губернії, йде мирно, хоч настрій у робочих підвищений. Надіялись, що з 1-го ноября почнуться роботи, бо адміністрація сказала робочим вибрать делегацію. Аіе коли делегацію вибрали, її через щось арештували. (У. Р.)