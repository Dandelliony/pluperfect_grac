Галичина.
Виклади тов. імени Петра Могили у Львові. Недавно розпочалася серія викладів товариства ім. Петра Могили. Першим викладом у новій серії був виклад проф. д-ра От. Рудницького: „Географія України” ч. І. Виклад відомого молодого вченого зібрав широкі круги львівського громадянства до залі „Бесіди” , так що заля „Бесіди” не могла помістити всіх і тов. ім. Петра Могили мусить тепер заздалегідь постаратися про більшу авдіторію на дальніших викладах, щоб стало місця для публіки. 
Господарсько-садівничий курс в Милованю. Тов. „Просвіта” одкривае другий садівничо-господарський курс в Милованю. Ця оселя має стати осередком теоретичної та практичної науки рільництва, годівлі худоби, садівництва, спільництва, касового діловодства, 3 тою метою засновано вже там садівництво, що істнує скілька літ, з‘організовано господарство рільне, що має служити взірцем для селян та опитною станцією. Заводиться також годівельну станцію расової худоби та свиней, зразкові курники і т. ин. Все має вестися так, щоб кожний господарь міг бачити тип взірцевого господарства, щоб міг ним користуватись, чи то закупом добірних щеп, насіння та худоби, та лекціями. Словом, Милованя буде розсадником рільничої культури між тутешнім селянством. Одним з способів поширення рільничої культури є курси та школи рільничі.