За єдність більшовицької партії.
Загальні збори центрального комітету партії обміркували питання про свою дальнішу політику, в звязку з тим, що тов. Троцький поставив цілу низку обвинувачень керуючому складові центрального комітету. 
Протягом останніх часів тов. Троцький декілька разів ставив партію, робітничу класу й селянство перед небезпекою розколу та зриву завойовань революції. Троцький підносив суперечки внутрі партії. Ці суперечки хвилювали робітників, проходили в селянську масу. Вони сіяли трівогу в лавах трудящих мас і викликали глибокі побоювання й заколоти по селах.
Робітники й селяни завжди щиро довіряли комуністичній партії та безоглядно простували за нею, знаючи, що ця партія міцна, єдина, сполучена, та діє рішучо й упевнено, коли справа йде про інтереси робочої класи й селянства. Партія не знала вагань, тому що вона завжди мислила й діяла, як єдине, суцільне. Партія бажає та й насправжки залишатиметься надалі такою же суцільною та єдиною, якою створив її тов. Лєнін. 
Ось чому партія одностайно засудила Троцького, за ті виступи проти центрального комітету партії й за ті помилки, що він заподіяв. Найбільшою помилкою тов. Троцького є те, що він не кориться партії й цим заважає їй спокійно провадити свою справу та зміцнювати лави робітників і селян. 
За час революції Троцький не раз заводив суперечки проти всієї партії. Це розхитує партійну дисципліну. Раз якось він счинив суперечку про те, чи слід складати мир з Німеччиною. Тоді Троцький виступав проти Лєніна; Лєнін доводив, що селянство підтримало в революції робітничу класу лише тому, що селянство боролось за землю й мир. Тоді в суперечці партія підтримала Лєніна—і якось пощастило уникнути загибелі революції. 
Другого разу підняв тов. Троцький суперечку після закінчення горожанської війни. Він стояв за те, аби продовжувати ту ж політику в народнім господарстві, яка була підчас горожанської війни, але партія на це н пішла, тому, що це означало б зірвати спілку робітників і селян. 
У третій раз Троцький виступив проти центрального комітету перед самою смертю Лєніна. Він утворив таке оточення, що всі вороги робітничої класи й селянства стали зв'язувати свої надії на повалення радянської влади з іменем Троцького. У своїх листах, статтях та книжках Троцький підривав довірря до вождів нашої партії, сіяв розбрат внутрі партії, руйнував її єдність. 
У четвертий раз зняв він суперечку проти партії та вождів у книжці „Уроки Октября“, котра повторює ті ж самі обвинувачення проти центрального комітету, та цілої партії, що й раніш. Сюди він додав ще й те, що не тільки керовництво партії кепське, але й те, що політика комуністичного інтернаціоналу неправильна. Таким чином Троцький став підривати довірря до нашої партії та до її вождів не тільки поміж нашими робітниками й селянами, але й поміж трудящими закордонних держав. 
Раніш, до революції, Троцький був меншовиком, й тоді він силкувався примирити меншовиків з більшовиками. Підчас революції Троцький перейшов до лав більшовиків. Він приніс багато користі революції й цього, звичайно, робітники й селяне Троцькому не забудуть. Але протягом останніх років він все частіш та частіш вертається до своїх напівменшовицьких позицій. Тому партія примушена робити тов. Троцькому упередження й вимагати від нього покори партії. 
Лінія Троцького найбільш небезпечна в тім, що вона приводить до розколу між робітничою класою та селянством, а між тим нема нічого більш жахливого для революції, як суперечки між робітничими й селянськими масами. 
Троцький написав листа до центрального комітету партії. В цьому листі він як і перш не хоче визнавати своїх помилок, він не зрікається своїх попередніх неправильних поглядів, а значить, права партія, коли вона всім своїм авторитетом заявляє йому, що вона жадних нових струсів партії не припустить і що коли Троцький ще раз виступить проти центрального комітету, то вона вживе більш рішучих заходів проти нього. 
Всі робітники та селяне повинні усвідомити серйозність становища й своєю підтримкою допомогти партії з'єднати свої лави, зберігти свою більшовицьку єдність та зміцнити зв'язок партії з пролєтарськими й селянськими масами. 
С. Інгулов.
