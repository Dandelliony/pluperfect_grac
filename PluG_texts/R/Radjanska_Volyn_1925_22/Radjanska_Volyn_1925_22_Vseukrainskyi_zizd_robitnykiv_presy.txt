Всеукраїнський з'їзд робітників преси.
Що вирішив з'їзд по питанням преси?
Організувати курси підготовки робітників преси—здешевити вартість продукції преси. 
По доповіді відділу преси ЦК КП(б)У—з'їзд визнав загальний стан преси України цілком задовольняючим. 
У дальнішій роботі відділ преси повинен перш за все звернути увагу на вдосконалення видавництва й поліпшення справи поширення книжок та газет.
Беручи на увагу рост преси на Вкраїні й завдання, що стоїть перед нею,— з’їзд вважає за необхідне організувати всеукраїнські курси підготовки нових кадрів робітників преси. 
У резолюції в справі тарифно-економичної роботи—з’їзд визнає, що зростання зарплатні на далі має безпосередньо залежати від продукційности праці всіх категорій робітників преси й здешевлення продукції й загального стану народнього господарства в СРСР. Основним завданням у галузі економроботи— з'їзд вважає активну участь всіх членів секції в роботі щодо здешевлення вартости продукції преси. Визнано за потрібне встановити на підприємствах преси бюра підлітків.
