Стан кредитової мережи Губсельбанку.
Недавно відбулася нарада акційників губсельбанку з представниками с.-г. позичкових т-в. На цій нараді розглянено й розв’язано багато принціпових питань, що до форм розвитку с.-г. кредиту. Нижче подаємо в скороченому вигляді зміст доповідів та резолюцій, що ухвалені нарадою, які маллють стан та перспективи розвитку с.-г. кредиту на Волині.
Стан мережі с.-г. т-в, що кредитуються губсельбанком.
Розвиток кредитової діяльности губсельбанку цілком залежить від стану низової периферії. Кредитова допомога сільському господарству може жваво переводитись з центру до окремого селянина лише при умові, коли на місцях будуть працювати організаційно міцні, та життєздатні кредитові організації. Належне використування с.-г. кредиту, та прямування його до відродження певних галузів сільського господарства найкраще можуть переводити ті установи, які, з одного боку грунтуються на самодіяльности селянства, та які, з другого боку, по своїх статутах мають завданням допомогти продукційним потребам сільського господаря. Останнім вимогам найбільш відповідали в нас с.-г кредитові т-ва. а тому утворен. кредитової мережи нашого губсельбанку ввесь час провадилося в напрямку поступового втягання до кредитової праці виключно с.-г. товариств. 
Безпосереднє кредитування губсельбанк залишив за губерніяльним центром тільки для колєктивних організацій—с.-г. комун, артілів, землеустрійних громад і т. и Видача позик колгоспам вимагала належної оцінки їх кредитоздатности, оцінки їх економичного значіння, та організаційної міці. Виковувати це було не легко навіть і в центрі, тим більш не можна було передати цю справу на периферію. 
Необхідно зазначити, які принціпові вимоги ставилися з боку губсельбанку під час утворення мережи місцевих органів с. г. кредиту: 
а) сельбанк притягав до росповсюдження с.-г. кредиту найбільш активні с. г. кредитові т-ва, б) було необхідним поширити кредитову мережу на всі райони губерні, в) в залежности від кількости притягнутих коштів визнано було можливим утворити в кожному адміністративному районі не більш, як по три місцевих кредитових центри. 
Вибір с.-г. товариств для переведення с -г. кредиту по їх активности більш менш було зроблено. Справу цю губсельбанк вів у розумінні, як із об’єднаннями с.-г. кооперації так і по згоді з місцевими рад’установами. 
До цього часу нашою мережею не обслуговується 5 админістративних районів, а саме—Словечанський (Коростенської округи), Анопільський, Базалійський, Берездівський та Славутський (Шепетівської окр.). 
Відносно кількости низових кредитових органів в кожному районі, які фактично почали роботу по росповсюдженню с.-г. кредиту, треба зауважити, що принціп цей було порушено часом у бік більшого числа кредитових організацій, взагалі ж мережу ще не доведено до тієї норми, яку передбачалося зпочатку.
Досвід за час існування губсельбанку показав, що головними хибами в праці нашої мережі було ось що! 
С.-г. кредитові т-ва взагалі слабкі з організаційного боку; в багатьох товариствах кепсько провадиться рахівництво та діловодство. Склад правлінь міняється дуже часто. Були випадки, що за 9 місяців в т-ві змінялось правління до 4 раз. Спостерегалось де коли, що ні правління, ні т-во в цілому не має довірря в населення. 
З другого боку—кредитову сітку губсельбанку неможливо вважати задовольняючою, тому що вона обмежується лише районами діяльности тих с.-г. товариств, яким доручено провадити кредитову роботу. Переважна більшість сільського населення губерні зовсім не мала можливости користуватись с.-г. кредитом, бо мережа сельбанку була обмежена лише певними районами. Явище це, між иншим, найбільш гостро почувалось під час росподілу сельбанком насінньових позик, себ-то коли трапилась необхідність дати рівномірну допомогу всьому населенню губерні, а не тільки окремих місцевостей. 
Організаційні непорядки в праці с.- г. кредитових товариств з часом може бути усунуто шляхом енергійної допомоги товариствам з боку інструкторського та інспекторського апарату. Навпаки для того, щоб с.-г. кредит охопив всю просторінь губерні необхідна грунтовна реорганізація структури низових кредитних органів. 
Реорганізація в цьому напрямку може й повинна виявитись перш усього в поширенню районів діяльности тих товариств, яким буде доручено надалі переведення с.-г кредиту. Необхідно, щоб райони органів с.-г. кредиту цілком обслуговували весь простір губерні, а для того було б доцільнім збільшити райони цих товариств до таких розмірів, щоб вони охоплювали від 1000 до 2000 дворів 
Далі необхідно, щоб товариства, які буде залучено до системи с.-г. кредиту, головною своєю роботою вважали кредитову діяльність. Операції по постачанню та збуту для цих товариств доцільно дозволити лише, як посередницьку працю. 
У центрі кредитових операцій низових органів с. г. кредиту повинно бути не тільки росподіл кредитів, які ідуть з держкоштів, але і притягнення коштів з місцевих джерел в формі вкладів.
Врешті товариства, які стануть кредитовими органами, повинні рішуче покинути торгівлю споживчим крамом, тому що ця торгівля заважатиме як належному використованню коштів на кредитування сільського господарства так і не буде сприяти зміцненню авторитету товариств перед населенням, а тому і не дасть їм можливости виконати ті завдання, які ставляться для системи с.-г. кредиту.
Резолюція про стан с.-г. т-в.
По доповіді про стан кредитової мережи та про принціпи утворення органів с.-г. кредиту на місцях нарада ухвалила: 
1) Визвати необхідним, аби с.-г. кредитові товариства, яких притягнуто до системи с. г. кредиту, обслуговували весь простір губерні, для чого райони цих товариств належить поширити так, щоб кожне т-во розвивало свою діяльність не менш, як на 1000 селянських дворів; в де-яких районах бажано поширити кредитову мережу т-в. 2) Головне місце в операціях товариств системи с.-г. кредиту повинна займати кредитова діяльність, а також операції по постачанню та по збуту продукції сільських господарств  3) Долученим до кредитової мережи губсельбанку с. г. кред. т-вам належить розвивати кредитову діяльність, базуючись переважно на місцевих коштах, а для того потрібно вжити всіх заходів до притягнення коштів з місцевих джерел. (Далі буде)


