Ці села неписьменність у себе зліквідують. 
А як по инших?
Добре працює лікнеп у с. с. Березівці, Берездові і Кам’яному Броді.
С. Березівка (Черняхівського р.), активно взялося до освіти. З’організувався гурток боротьби з неписьменністю. Велику допомогу дав й наш шеф осередок губадмінвідділу й губміліції,— котрий забезпечив дітей в школі приладдям для письма. Частенько заглядає наш шеф і до нашої хати-читальні. Лікпункт працює гарно. Що дня відвідують вечірні заняття неписьменні. Багато з бувших неписьменних уже читають і пишуть. 
---
При Березівській Трудшколі, Акопільського району, є заснований недавно лікнеп. Працює він досить гарно. Учителі сьомилітки, а також голова сільради приймають активну участь у його роботі. Селянська молодь відвідує лікнеп охоче. Що-дня буває не менш як 60 чоловіка. Буває й так, що приходять чоловіки з жінками. Всі наймити й взагалі селянська молодь перестають відвідувати досвітки й ходять до лікнепу. 
С. Рибицький.
Хоча в нас і хуторне село, але все ж лікпункт працює гарно. На тиждень тричі відвідують лікпункта до 50 чоловіка дорослих неписьменних. З них допризивників 12 чоловік і де-кілька жінок. Навчання ще почалось з листопаду. Вже підготовлено до випуску 35 чоловік. 
Жінок досі мало відвідувало, а тепер збільшиться, бо вже трохи попрацювала в нашому селі з району і жінорганізаторка. Розворушились... Потяглись до лікпункту. 
Таким чином справа лікнепу в селі Кам’яні Броді досить гарно стоїть. 
Г. Вересівський.
