Земельні відносини між селянством та цукроварнями буде вирішено ВУЦВК’ом.
До президії ВУЦВК’у поступило прохання сільради й сількомнезама с. Москалівки, Винницької округи, про передачу селянству 500 дес. землі, зайнятих під цукроварню, а також про повернення селянам става й млина, зайнятих заводом. 
По доповіді спеціяльної комісії наркомзему—президія ВУЦВК’у ухвалила:— негайно повернути селянству ставок і млин, зайняті цукроварнею. 
По пропозиції голови ВУЦВК’у т. Петровського по питанню про передачу землі, яко частини великого питання земельних відносин між селянами й цукроварнями, ухвалено, що це повинно бути вирішеним у загальному маштабі. Ухвалено на одному з найближчих засідань ВУЦВК’у поставити доповідь наркомзему й цукротресту про земельні відносини між селянством та цукроварнями.
