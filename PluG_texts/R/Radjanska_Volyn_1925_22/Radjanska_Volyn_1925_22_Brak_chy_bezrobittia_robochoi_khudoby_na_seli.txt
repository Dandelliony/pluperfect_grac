Брак чи безробіття робочої худоби на селі?
Багато приходиться чувати, що тяжке матеріяльне становище нашого незаможного селянства з'ясовується відсутністю у нього робочої худоби. Я ж хочу цим доказати, що в нас навпаки, тій худобі, яка в нас є, не хватає чого робити. 
Це в особливій мірі торкається того незаможницького і середняцького населення, що живе далеко від промислових міст і инших осередків, якому приходиться займатись виключно сільським господарством, не маючи ніяких побічних заробітків. А таких господарств у нас на Волині є дуже багато. 
По моєму обрахункові, коли на одного коня припадає обробити 2 дес. землі, себ-то таке господарство, що має 5 7 десятин землі при 2 3 конях  звичайно, робочих, а часто зустрічається, що на 3-4 дес. держать по 2 коней, то в такім випадку ті коні себе не окупають (повторюю, коли господар не має побічних заробітків) і їх утримання коштує більше, ніж вони зроблять за круглий рік. 
Попробуйте порахувати скільки ваше господарство, скажемо, в 5 дес. при 2 конях вимагає робочих кінських днів? В результаті ви одержите 40 50 робочих днів на одного коня в рік. В цю кількість робочих днів входить не тілько праця по обрібці землі, а взагалі вся робота по господарству, що вимагає роботи коней. 
Виходять, таким чином, що 200 з лишнім днів на рік (не рахую святних днів) ваші коні безробітні. 
Багатьом господарям може показатися дивним, невже його коні працюють лише 40 50 днів на рік? Так, не біліше як 40 50 днів, а коли в нього виходить і більше, так тільки тому, що сама робота не має певної системи і провадиться не цілими днями, а уривками. А то ще часто буває, що й коні по своїй працездатності нікуди не годяться; кожна з них не виробить й половини того, що повинна зробити коняка, хоч я в своєму обрахункові і маю на увазі середню селянську коняку. 
Отже, коли оцінити кожний робочий день коня в один пуд (звичайно на селі більше не плотиться), то будемо мати прибутку від неї 40 50 пудів; прохарчувати ж коня навіть і при наших теперешніх умовах, воли він добру частину року пасеться а би як, буде коштувати не менше, яв 40-50 пудів, не рахуючи того, що ви день і ніч за ним доглядаєте. 
Яким же чином справу цю налагодити так, щоб наші коні себе окупляли та давали прибуток в господарстві, а не були в ньому зайвим ротом? 
Вийти з цього становища можна лише коли зменшити кількість коней і поліпшити їх якість (породу). Ніхто не стане заперечувати, що чотирьома кіньми можна легко і вчасно обробити і взагалі вести господарство на 25 десятинах, не дивлячись на сезонний характер сільсько-господарської праці. Виходить, що один кінь легко може обробити 6 десятин землі, а раніш, по панських економіях на одного коня припадало по 10 дес. і обрібка землі була краща ніж тепер у нас. 
Цілком зрозуміло, що провадити господарство окремо на 6 десятинах, при одному коневі, де також потрібно вирощувати і молодняк, досить трудно. Крім того, не всяке господарство має 6 десятин—незаможницькі господарства мають багато менше землі. І до цього, коли порівняти роботу одного коня на 5 6 десятинах і роботу 4 коней на 25 десятин, де не потрібно буде стільки реманенту, як на 4 чи 5 окремих господарствах по 5 6 десятин кожне, а при ньому і менше буде вимагатись людської праці, бо буде більша змога її машинізувати (вживати машин), то нам яскраво визначаться перевага великого господарства перед дрібним. 
Отже, шлях до поліпшення нашого господарства один—перейти до спільної колективної обрібки землі. При колєктивній обрібці ми зможемо з меншою кількістю робочої худоби й людської праці лучше обробляти наші поля, а коли лучше обробить землю, то можна чекати кращого врожаю. 
В умовах колєктивної обрібки землі нам, безумовно, непотрібно буде держати стільки робочої худоби по одній поганенькій шкапі, як це в нас поводиться, щоб на кожних 2-3 десятини землі приходилося, а натомісць збільшити корисної худоби, як от молочні корови, свині то що. 
С. Пометуха.
C. Городище.
Од редакції: Уміщуючи статтю т. Пометухи, редакція звертається до наших читачів висловити свої думки з приводу висунутого питання про безробіття худоби.
