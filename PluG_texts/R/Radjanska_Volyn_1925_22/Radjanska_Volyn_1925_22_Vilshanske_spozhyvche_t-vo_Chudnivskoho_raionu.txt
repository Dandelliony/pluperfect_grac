Вільшанське споживче т-во, Чуднівського району.
С. Вільшанка та Подолянці мають 1750 душ дорослого населення й 442 двора. Населення переважно чешське. Нарід заможній. Тут-же й залізнична станція Чуднів-Волинськ. Таким чином грунт для організованого в серпні 1924 р. спож. т-ва був цілком сприятливий. АлЛе через невдалий склад правління та ревизком, т-во три місяці  не могло встати на ноги. Оборот продажу на місяць був всього—500 карб. Пайщики не прибували. Культосвітньої праці не було, хоч на чолі його й стояли вчителі. Тільки з 1 лист. 24 р., коли обрали нове правління та ревизком, стан т-ва зразу змїнився. Уся заліж краму (гудзиків на 300 карб. та инше) було зліквідовано зі збитком, аби звільнити кошти. Знайшли кредити, поширили асортимент краму. Прибула хідка селянська мануфактура. За листопад продаж краму досяг уже 2100 карб. а за грудень—3035 карб. і за 20 день січня—2000 карб.
Баланс т-ва на 1 січня 1925 р. виносив 4025 карб., а на 1 листопаду—1596 карб., цеб-то збільшився в 2 з пол. рази. Завдяки невеликим витратам нараховання на крам було всього 16 відс. Як хибу треба зазначити малу кількість пайщиків, всього—90 чол. (або 5 відсотк. усього місцевого населення) та незначний пайовий капитал—128 карб. цеб-то пересічно на 1 пайщика припадає 1 карб. 42 коп. при паю в 3 карб. Кошти т-ва обертаються раз на місяць, що дало значні прибутки і через це власні капітали складають 25 відс. балансу. Крам продається виключно за готівку, через що немає дебіторів цього лиха всіх т-в.
Розпочата культ-освітня праця. 
Взято шефство над місцевою хатою-читальнею, для якої виписується 7 газет і журнал „Нова Громада“. Для хати-читальні дається освітлення та инше. Вкупі з місцевою ком’ячейкою провадиться ідейне керовництво над цією хатою. Передбачається відкриття книжкової полички в крамниці т-ва та організація кооперативного гуртка. З місцевими органами самий тісний зв’язок. Населення охоче дав різні аванси, що рідко буває в инших селах. Під 1 січня був намір пограбувати т-во, але після довгої стрілянини бандити повтікали. Сторожеві видано нагороду. Зараз завдання т-ва—установити тісний зв’язок з пайщиками, втягнути більшість населення в пайщики, поширити культ-освітню й громадську працю й задовольнити населення на всі 100 відс. присадивши приватних крамарів. 
Галушкин.
