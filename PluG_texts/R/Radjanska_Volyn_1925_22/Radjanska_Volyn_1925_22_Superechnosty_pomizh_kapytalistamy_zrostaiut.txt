Суперечности поміж капиталістами зростають.
Небезпеку дальніших війн не усунуто. 
Колонії повстають проти своїх гнобителів.
26 січня, в Москві, прибувший із Лондона (із Англії) повноважений представник СРСР в Англії т. Раковський виступив із доповіддю: „Криза капиталізму та міжнародне становище СРСР“. У своїй великій доповіді тов. Раковський, між иншим, сказав: 
Капиталізм своєї кризи не позбувся.
Навпаки, капиталістична криза загострилася й загрожує стати причиною величезних конфліктів. Економичні здобутки капиталістичних держав мають тимчасовий характер. 
Розв’язання територіяльних суперечок розділило народи на два табори.
Тут ми маємо переможців та переможених. У цьому поділі полягає найбільш серйозна небезпека дальніших війн та конфліктів. Переможені країни миряться зі своїм становищем лише тимчасово. 
В Азії, з причин економичн. та политич. характеру дуже поширюється рух проти і колоніяльної політики великих держав. Народи Азії й Африки настирливо висувають вимоги про повну незалежність від міжнароднього капиталу, Боротьба за ринки триває далі. Рано чи пізно ця боротьба виведе капиталістичні держави з рівноваги; тоді неминучі великі конфлікти. 
Загального миру немає.
А тому, чуючи численні заяви про те, що загальний мир зміцниться,—ми запитуємо: чи ж усунено ті причини, що раніш викликали міжнародні конфлікти? Ні, цих причин не усунено! Навпаки, ці причини поглибилися в силу розвитку теперішнього капиталізму“. 
Другу частину своєї доповіді т. Раковський присвятив з’ясованню міжнароднього становища СРСР в капиталістичному оточенні. Доповідач зазначив, що безпосередні інтереси капиталістів повинні врешті призвести до відновлення нормальних економичних та дипломатичних взаємовідносин із СРСР. 
¬— На островах Нова Земля з’організувався осередок РКП.