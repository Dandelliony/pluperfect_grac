На перемичці.
Політична активність на селі—це явище, яке спостерігається на обох флангах селянства. Заворушився куркуль, наїжилася біднота. Низка фактів характеризує це піднесення політичної енергії на селі: спроби куркульських повстань (грузинське повстання), зріст селянської суспільности, тяжіння селянської бідноти до партії й молоді до комсомолу, збільшення зацікавлености до питань культурного будівництва—до питань школи, бібліотеки, лікарської справи та влаштування й швидке зростання селянської преси й низка инших явищ. 
Цілком природнім, при такому зростанні громадсько-політичного підйому, є стремління з боку окремих шарів селянства до оволодіння органами влади та до поширення свого впливу на життя села. Відживаюча сільська буржуазія, як видко, не має наміру йти на пролом, у відвертий бій проти Радянської влади. --- Куркульське село намагається зараз закріпитись на платформі радянської легальности та розвинути боротьбу проти рад через ради. 
Але «пристосування» сільської буржуазії сутикається із зростаючою активністю маломіцного селянства й боротьба за політичне панування та вплив, натурально, розвинюється навколо органів влади,— навколо рад. Уже фактом цієї боротьби за політичний вплив з’умовлюється та вага рад, якої вони набувають зараз на селі. Коли ми говоримо про оживлення сільрад, то ми маємо на увазі, безумовно, не перенесення до них боротьби, що ведеться зараз по-за ними та навколо них, а утворення рад, які спиралися б на безпартійний селянський актив та були б здібними розуміти та задовольняти господарчі, культурні та політичні потреби й бажання бідняцьких та середняцьких мас селянства. 
Завдання нашої партії на селі—утворити цей селянський актив, але в іще більшій мірі є важливим не придушувати його, не стискати його іниціятиви, не підмінювати його настроїв та волі. Уся праця партійних та комсомольських осередків повинна як найширше виявити самодіяльність селянських мас, не відкидати, а навпаки—притягати до праці в радах, у кооперації, в комітетах взаємодопомоги та у всіх сільських громадських організаціях—відданих радянській владі безпартійних селян.
Партія не може будувати всієї радянської, господарчої та громадської праці на селі лише силами надсилаємих туди міських комуністів. Активність маломіцного та середняцького селянства, тяжіння його до активної та культурної діяльности, рух його в бік партії—все це примушує нас зараз брати сили для керування працею на селі з самого ж селянства, з тієї найбільш свідомої його частини, яка щиро стоїть за інтереси сільської бідноти та яка буде сприяти зміцненню спілки між робітничою класою й селянством.
Сільські ради повинні стати органами зміцнення зв'язку партії з безпартійним селянством. Партія повинна виступати на селі не як «погонич», а як друг та спільник селянства, більш досвідчений та знаючий, свідомий політично й більш розвинений культурно. Керовництво з боку партії повинно здійснюватись не методом тиску, а виключно на основі авторитету партійного осередку та довірря до нього з боку безпартійної селянської маси. 
Сільрада стоїть на лінії перемички партії та безпартійного селянства. Завдання партії полягає не в тому, щоб безпартійну масу зробити «слухняною», а в тому, щоб її, навпаки, зробити активним та свідомим співучасником будівництва соціялістичного села й настирливим провідником завдання оздоровлення сільських радянських органів. Ось чому партія й переносить усю свою увагу на сільради. Ось чому партія ставить собі завданням не звужувати, а поширювати права сільрад. 
Утворити відданий партії селянський актив удасться лише тоді, коли наші партійні осередки з'уміють завоювати довірря селянської маси, зуміють поліпшити працю сільрад та зібрати навколо рад усю найбільш свідому частину селянства. 
С. Інгулов.
