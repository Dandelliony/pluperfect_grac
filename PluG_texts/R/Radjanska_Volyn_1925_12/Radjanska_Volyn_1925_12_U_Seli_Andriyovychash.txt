У селі Андрійовичах, Городницького району, гарно працюють школа, лікнеп, кооперація.
Але кепські там-сільрада, КНС.

Досить гарно працює Андрійовська школа. Відремонтована вона ще з літа коштами нашої кооперації. Тепер діти вчаться в теплому, просторному класі. По вечорах там можна бачити чоловік 60 дорослих, що одвідують лікнеп. Ставиться дуже гарно вчительство й до всього селянства. Дає йому ріжні поради, влаштовує вистави. 
Дуже покращали справи й в сільгосподарському кооперативі. Крамниця повна ріжного краму для селян і ціни багато нижчі, як у крамаря. Населення одержує в кооперативі позику, користується с.-г. прокатним та злучним пунктами.
Сільрада вже гірше працює. Нічого не зроблено в справі організації поштя, нічого не зроблено за для відремонтовання крамниці. Комнезам теж кепсько працює. Голова комнезама робітник добрий, але разом він служить касіром в кооперації, тому не може віддатись праці по комнезаму. Земля, забрана від куркулів, більшістю облогує, не дивлячись на те, що розподіл її зроблено ще в жнива. Необхідно райКНС частіше до нас заглядати й поставити перед незаможниками завдання, щоби в весняній сівбі не лишилось жадного шматка не засіяним.