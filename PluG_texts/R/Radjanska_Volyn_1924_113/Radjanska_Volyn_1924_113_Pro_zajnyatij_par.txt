                                                     Про зайнятий пар.
   Підготовка до весняної засівної кампанії йде повною ходою. Відповідними організаціями пророблено вже питання про заготівлю ярового засівного матеріалу, взагалі, та насіння конюшини й инших трав зʻокрема. 
   І не тільки пророблено, але вже й вжито заходів до їх практичного переведення: на останньому засіданні ради губсельбанку затверджено угоду між сельбанком та Всеукраїнським насінньовим товариством про приставку товариством на Волинь пʻятидесяти тисяч пудів ярового насіння.
   З другого боку, плєнумом губплану доручено його президії розвязати питання про збільшення довготермінового кредиту для розвитку травосіяння на тих селянських землях, де вже переведено землеустрій. 
   Одним із головних питань, що обговорюватимуться на січневому пленумі губвиконкому, буде весняна засівна кампанія. 
   Тому ми рахуємо цілком своєчасним порушити питання про так-званий зайнятий пар.
   Про це ми, пригадується, ще торік один раз уже писали. Але тоді в нас на селі була обмежена кількість пропагандиських сил та можливостей, і наша пропозиція навряд чи знайшла собі хоч часткове здійснення в торішній засівній кампанії.
   Зарав же деякі пропагандиські пункти на селі, на які можна спертися, ми вже маємо —це наші зміцнілі за рік партійні осередки, комсомольські осередки, які зросли й по кількості й по якості, а також сельбуди та хати-читальні, що вже починають оформлюватись.
   І можна сподіватись, що порушене в-друге це питання дасть тепер значно більші наслідки, тим більш, що на нашій малоземельній Волині зайнятий пар має всі шанси бути всіма визнаним.
   Практика південних повітів Поділля та північних повітів Бесарабії за останні кільканадцять років — і не тільки на селянських, але й на поміщицьких землях—знає широке використовування незайнятої – чорної та зеленої – парнням під засіви гороху, квасолі, кінського бобу та инших так званих нетеплових рослин.
   Ці рослини, так само як і конюшина, не виснажують грунту, а навпаки — збагачують його як раз тією річовиною, якої найбільш потрібують всілякі рослини (азотом), тому —з цих міркувань — вони цілком заміняють паранину, і озимина після них дає не гірші, а иноді навіть ліпші врожаї, ніж на паранині, особливо на зеленій. 
   Крім того, деякі з них, як наприклад квасоля, є пропашними рослинами, і принаймні до імперіялістичної війни квасолі, однаково як і гороху, багато вивозилося за кордон, а ціна на неї була значно вища від ціни хоч би на жито або на пшеницю —при одинакових або майже одинакових урожаях. 
   Але що для нашої малоземельної Волині є найбільш важливим,—це те, що введення зайнятої палавини дасть змогу збільшити площу засівів на цілу третину (якщо вживається трьохпілля) або на четвертину (при чотирьохпіллі); инакше сказати, на стільки само або й ще більше збільшується прибутковість селянського господарства.
   Тому ми вдруге ставимо це питання перед селянством нашої губернії, а також перед губсельбанком та губземвідділом —для з'ясування в першу голову можливости постачання нашої губернії насінням цих культур у необхідній кількості. 
   Оскільки нам це відомо, — великих труднощів у цьому відношенні не буде, поскільки йде мова про постачання насінням гороху і навіть квасолі.
