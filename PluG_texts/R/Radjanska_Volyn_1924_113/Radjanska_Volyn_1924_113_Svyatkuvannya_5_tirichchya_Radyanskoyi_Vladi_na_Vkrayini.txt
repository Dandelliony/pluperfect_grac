Святкування 5-тиріччя Радянської Влади на Вкраїні.
Урочисте засідання Міської Ради.
12 січня, у 1-му держтеатрі, відбулося засідання Міської Ради, присвячене святкуванню 5-тиріччя Радянської влади на Вкраїні. Будинок театру переповнений. Зібрався весь старий склад Міської Ради й новообрані члени міськради майбутнього скликання, представники місцькомів, завкомів, військових частин, жінки-робітниці й т. ин.

Заява тов. Ремейка.
Без Володимира Ілліча.
Радянська влада на Вкраїні, — каже тов. Ремейко, — зародилася й загартувалася в дні горожанської війни. Багато етапів крівавої боротьби довелося перенести українському пролетаріятові. Багато кращих революціонерів загинуло в цій боротьбі. Це 5-тиріччя ми також святкуємо без великого натхнителя боротьби за визволення пролетаріату всього світу — без Володимира Ілліча Леніна. Вставанням ми вшануємо пам'ять Володимира Ілліча і всіх борців, що загинули за революцію. 
 (Усі встають, оркестр виконує жалібний марш)

Робітники й селяни перемогли.
Наша перемога с повна, без'умовна й безсумнівна. Нас визнає зараз більшість капиталістичнпх держав. Ми здобули можливість мирної праці. З кожним роком ми міцніємо; наше господарство відновлюється, промисловість поширюється. Ми також досягнемо й кращого матеріяльного становища робітників, ніж до революції.

Перешкоди ще є.
На нашому шляху мається ще, одначе, багато перешкод. Ми знаходимося ще в капиталістичному оточенні й нема певности, що ці капиталісти не піднімуть проти нас зброї. І можливо, що нам зі зброєю в руках доведеться захищати наші інтереси, наші права.

Міцна спілка робітників і селян.
Нам через це, в день 5-ти річчя існування Радянської влади на Вкраїні необхідно згадати те, що зумовлювало нашу перемогу,— Це міцна спілка робітників та селян. Про це необхідно говорити на кожному робітничому зібранні. Не той справжній революціонер-ленінець, хто говорить тільки про інтереси робітників. Хто говорить про інтереси і робітників і селя —той є справжній революціонер, справжній послідовник Леніна.




Ми не повинні загубити цього звязку.
Зміцнити звязок із селянством — каже т. Ремейко —ценавіть завдання проф спілок. Бо втрата цього звязку була-б загрозою нашим революційним здобуткам і матеріальному добробутові робітничої класи. Змичка робітників і селян —це заповіт Володимира Ілліча і ми цей заповіт мусимо непохитно проводити в життя.

Почесна президія.
Одноголосно приймається пропозиція про вибори до почесної президії І цього засідання, т. т. Петровського. Чубаря, Калініна, Раковського, Зинов'єва, Сталіна, Квирінга й Рикова.

Історія Радвлади на Украіні
Т. Пальчиківський у своїй доповіді наводить найбільш яскраві менти в історії боротьби за Радянську владу на Вкраїні. Робітники й селяни України показали свою міць і вийшли переможцями. Багато де-чого досягла Радянська влада на Вкраїні протягом цих 5-ти років. 
  Інтелігенція зрозуміла свої минулі помилки й перемінила свої віхи. Вона бере й буде брати найактивнішу участь у справі культурного й господарчого будівництва нашої країни. Ми пройшли великий шлях ціною багатьох жертв. Ми зміцніли і в дальнішому під керовннцтвом комуністичної партії ми також переможемо всі ті труднощі, котрі будуть стояти на нашому шляху.

Резолюція по доповіді.
Заслухавши доповідь про 5-ти річчя Радянської влади на Вкраїні, збори пролетарських організацій м. Житоміра констатують, що 5 років будівництва й боротьби на Вкраїні тісіно зв'язали робітників та селян навколо Радвлади й Компартії. Під їх керовництвом трудящі продовжують твердо й впевнено йти на зміцнення й поширення революційних завойовань. Пройдені тяжкі етапи боротьби й напруженая сил у будівництві виявили непохитність і міць робітників та селян. З такою ж непохитністю, енергією й готовністю до . боротьби для захисту своїх завойовань трудящі , будуть їти й у майбутньому. Всякі спроби підірвати добробут спілки Радянських Соціялістичних Республік і України зустрінуть дружну й міцну одсіч.
 Хай живе комуністична партія! |
Хай живе Радянська влада! 
Хай живе перемога робітників і селян в цілому світі! 
Хай живе наша славетна Червона  Армія!

Червоні партизани.
 3 великою увагою збори вислуховують оповідання революціонерів-партизан Волині тт. Буханова й Прокопчука про славетню боротьбу волинського селянства з контр-революційними бандами ріжної масті. Перед слухачами проходить низка яскравих епізодів з часів громадянської війни. 
   - До нас приєднувалися цілими селами—оповідає т. Буханов.
Привітання революційним вождям.
Голові ВУЦВК'у т. Петровському й секретареві ЦК КП(б)У т. Кепріату.
„Збори пролетарських організацій м. Житоміра вітають Вас з приводу 5-ти річчя Радянської влади і обіцяють твердо стояти на сторожі завойовань трудящих та неухильно проводити в життя заповіти Володимира Ілліча про спілку робітників з селянством".

Командуючому овругою т. Єгорову.
„Збори пролетарських організацій м. Житоміра поздоровляє Вашій особі Червону армію з приводу 5-ти річчя радянської влади на Вкраїні. Збори певні, що Червона армія, як і раніш буде твердо захищати завойовання трудящих".
