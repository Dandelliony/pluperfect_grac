Берімося поліпшувати своє с.-господарство.
Селяне ще не всі знають культурні засоби господарювання. Всі роботи по сільському господарству вони провадять так, як їхні батьки й діди робили, а ці способи вже віджили своє. Селянам слід би давно цього позбутись і замінити новими культурними способами господарювання, котрі вживаються давненько нашими більш освіченими сусідами — німцями, чехами, данцямя й инш. 
    Багацько користи принесе гарно прочитана лекція по сільському господарству або, навіть, розмова. Особливо добре було б, коли б сами селяни заохочували один одного відвідувати свої хати-читальні, влаштовувати спільні розмови, читання. Як би тоді швидко розвіялася б та темрява, що ще висить над селом. Треба тільки з'усилити цю роботу. Треба агрономам виявити хто з селян найбільш нею цікавиться, із цих активних з‘організувати с.-г. гурток або с.-г. товариство й провадити далі роспочату прапю в широкому вигляді. Як тільки такий с.-г. гурток чи т-во  з'організується — можна йому взяти в своє користування зразкове поле для практики, де теоретичні висновки, вказівки й поради можна провадити на ділі. Такі зразкові, досвідні поля тепер є при багатьох селах і праця на них покаже селянам усю користь від культурних способів господарювання. Крім цього, можна закласти на клапті землі свій сільський, хоч і маленький патомник, де можна було б вирощувати ріжні поліпшені породи садових дерев, що так потрібні для поліпшення нашого занедбаного садівництва. 
   Помаленьку, поступово можна заснувати свій сільсько-господарський кооператив, а при ньому потім: і маленький склад с-г. машин, реманенту та прокатний пункт.
    При допомозі такого с.-г. т-ва можна більш грунтовно і впевнено провадити організацію с.-г. колективів, комун, кооперативних виробничих спілок, артілів, кредитових товариств, кас і т. и. Тай взагалі, багато багато де чого корисного могло б зробити таке с.-г. товариство чи гурток у свойому селі, як би роспочата праця не захолодала на якомусь ступні розвитку. 
   Все, що торкається сельського господарства й культурного розвитку села повинно цікавити членів такого т-ва чи гуртка, з усім вони повинні знайоматися найперше сами, а потім знайомити з цим і других селян і заохочувати їх вступати до гуртка чи с. г. т-ва. 
   У такій праці найбільшу участь мусять взяти агрономи, всі сельські робітники освіти, кооператори, члени сельських рад та організація незаможних, партійці і взагалі люде з більшими культурними надбаннями й розвитком. 
 Ф. Васильченко
