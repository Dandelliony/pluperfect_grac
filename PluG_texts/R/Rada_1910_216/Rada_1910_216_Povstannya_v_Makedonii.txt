Повстання в Македонії.
За останніх два тижні в Македонії було шість бійок повстанців ріжних національностів з турецьким військом. Перша сутичка виникла на чорногорській границі, біля Берани, друга —на сербській границі, біля Митровиці, треття- -на болгарській границі біля Джумадалії, четверта —на грецькій границі, біля Дішкати, п'ята в селі Еніджевардар і шоста—біля Лангази. Все це свідчить, що в Македонії становище стало вже неможливим, а турецький уряд одповідає на все це тільки військовим станом. В самому Монастирі посажено до тюрми 45 греків, 38 болгарів, всіх нотаблів, адвокатів, учителів, священиків. Турки спалили багато грецьких та болгарських домів. По всій Македонії панує страшенний терор. Військові суди що-дня віддають по кілька душ на шибениці та під розстріл. Турецька поліція знущається над людніст'ю. Ще ніколи, здається, до цього часу не переживала такого лиха нещасна Македонія.