ПО РОСІЇ.

- Справа Путяти. В „Утрє" надруковано кореспонденцію з Парижу, де говориться, що Вурцев заявив кореспондентові, наче б то провокаторша Путята видала йому свого товариша по провокації.—Це відомий громадський діяч і письменник, вчитель московської гімназії Віктор Стражев. Довгі роки він був поважною особою в московських літературних і політичних колах, збірав гроші на користь революціонерів, улаштовував лекції, реферати і т. ин. Він знав половину Москви, скрізь являвся і все знав. Разом з цим Стражев служив в охранці. Як відомо, прихильники Стражева вважають обвинувачення це безпідставним і Стражев, який тепер в Італії, вимагає, щоб справу цю розглянув третейський суд. 
- Зустріч. „Вят. Рєчь“ переказує, як орігінально відбилася подорож П. А. Столипіна на селянах села Гавево, сарапульського повіту. 5 сентября приїхав пристав з 50 стражниками, зайняли беріг річки і зараз же поча ли конфіскувати всі берегові човни. Селяне запитували, на що це? Поліція одновідала, що так треба. Але ж у нас по той бік хутори, там кури, качки, треба завести їм їжу. Та це не помагало. По обидва боки річки Ками стояли салдати. На островах теж була сторожа. Залізниця на Воткінськ поступила в руки поліції. Рух поїздів пасажирських припинено. Так тяглося до 8 сентября. 
- Дім роспусти. Самарська газета „Лучъ" повідомляв, що в Самарі скілька років вже істнуе таємний дім якоїсь Марії Павлової Соковитої, куди заманюють підлітків-дівчаток, переважно з учениць, і там насилують. Викрила цей дім одна з гімназисток, яка заявила, що там вона стала жертвою насильства. Насилував її якийсь Попов, Департамент поліції послав в Самару чиновника, який і зробив слідство. Газета обіцяє подати подробиці цієї справи. 
- Продаж господарських машин. Міністерство торгу і промисловости хоче одкрити льготний продаж сельськогосподарських машин як окремим властникам земельним і селянам, так і сельсько-господарським товариствам та кооперативам. Продаватимуть сельсько-господарські машини з разсрочкою плати на пять і більше років. На перших порах продаж доручать земським складам, яких є біля 300, а також переселенським складам, котрих більше 100. Тепер шукають коштів для цього нового діла.
- Почта і телеграф. З звідомлення головного управління почт і телеграфів видно, що в 1908 році почтою переслано 1.677 милійонів одправок, більше ніж того року на 136 милійонів, або на 8 відсотків. Надто багато йде листовних карток. їх переслали 220 милійонів штук, більше ніж того року на 41 милійон, або на 23 відсотки. З всього числа кореспонденцій на долю міжнароднього обміну приходитьея 190.360 тисяч. Телеграфні операції були такі: по державному телеграфу передано 30.194.511 телеграм, в тому числі внутрішніх 25.793.259 і міжнародніх 4.401.252. Порівнюючи з попереднім 1907 роком тут помічається зменшення на 32 відсотки. Це поясняється побільшенням телефонів між городами, а також тим, що замісць телеграм при привітаннях шлють листовні картки. Прибутку валового почти і телеграфи дали в 1908 році 80.307.887 карб. На телеграф тут приходиться 24.093.512 карб, і на телефон 3.098.040 карб. Цікаво, що пересилка часописів значно зменшилася за цей рік. Число окремих чисел, пересланих в 1908 році, на 10.925 тисяч штук, або на 3 відсотки менше, ніж це було в 1907 році. Відповідно до цього зменшилося і число передплатників на газети та журнали. Число передплатників на газети і журнали було таке: городських—137.358, а з инших міст-3.882.714, Порівнюючи з 1907 роком число городських, себ то тих, які живуть в місці, де виходить видання, поменшилось на 13.066, або на 9 відсотків. Число ж передплатників з инших міст зменшилось на 1,100,307, або на 22 відсотки.