ПО УКРАЇНІ.
У Киіві.

- Переоцінка майна. Казенна палата, бажаючи переоцінити землю і будинки в Микольській Слобідці, звернулась до проф. київського комерційного інститута О. О. Русова з проханням присогласити до цього студентів інститута, які вже робили таку саму роботу весною цього року на передмістях г. Київа; Деміевці, Соломенці і инш.
- А. Н. Неверова, управителя канцелярії генерал-губернатора, як повідомляють „Посл. Нов.“, призначено омським губернатором. Позавчора Невєров здав канцелярію ділопроізводителеві канцелярії ген.-губернатора М. К. Савлучинському.
- Клопоти „Сельскаго Вєстника“. Редакція газети „Сельскій "Вєстникъ" думає, що вона не гаразд виконує своє завдання —не всім волостям, мировим посередникам і становим приставам на Київщині висилав свою газету. Через те редакція звернулась до київських губ. інституцій з проханням, подати їй адреси всіх волостів і названих урядовців.
- В університеті. Зачислено в університет 711 душ христіян і 78 євреїв. В суботу, 25 сентября, будуть зачисляти на фармацевтичні курси. Подано на ці курси 120 прохань —106 од євреїв і 14 од христіян.
 Студенти юристи клопотались перед міністром освіти, щоб було встановлено два строки на рік для державних іспитів. В цій справі їздили в Петербург клопотатись в міністерстві два студенти. Прохання не задоволено.
- Будинок для 6-ї гімназії. Попечитель київської шкільної округи повідомляє гор. голову, що будівничий комітет міністерства народньої освіти затвердив з де-якими змінами план будинку для 6-ої гімназії (на Лук'янівці) і обрахунок. По обрахунку на будівлю має бути витрачено 322,082 карб. 85 коп. Причім урядової допомоги дано буде і 20.000 карб. Повідомляючи про це, попечитель просить роспочати будівлю не пізніше слідуючого будівельного сезону.
- Трамвай на Прорізній ул. Правління київського городського трамваю звернулось в городську управу з проханням дозволити пустить вагони по Прорізній улиці. Городська управа почала клопотатись перед губернським правлінням, щоб воно обдивилось нову лінію і одкрило по їй трамвайний рух. Губернське правління одказало, що й без оглядання видно, що правління трамваю не виконало деяких умов, на яких дозволено було проводить лінію по Прорізній ул. і через це не можна дозволити пустить по їй трамвайних вагонів. Правління трамваю не справляє зроблених хиб, а подає в управу все нові прохання одкрити на Прорізній ул. трамвайний рух.
- В гімназії Плетньової. Позавчора п. Плетньова сказала ученицям, що не буде закривати гімназії. Єсть чутка, що з міністерства одержано телеграму, і справу полагоджено. Хто буде головою педагогичної ради—невідомо. Директор 5-ї печорської гімназії на цій посаді не зостанеться.
- Гімнастичні і співочі товариства на п.-з. залізницях. В управління південно-західних залізниць надійшов з Петербурга циркуляр міністра доріг, в якому рекомендується всякими способами допомагати закладанню серед залізаичих служащих спортивних, гімнастичних і співочих товариств, бо, як зазначається в циркулярі, служащі дуже нераціонально використовують час, призначений для спочивку, оддаючись розвагам, шкідливим для здоров'я. Залізнича служба вимагає багато нервної праці, а не фізичної, і через це для боротьби з переутомленням треба вважати раціональними засоби для фізичного розвитку.
 Вважаючи цю справу дуже важною, міністр радить начальникам звернуть увагу на закладання таких товариств, а статути їх негайно посилать в Петербург на затверження.
- Протичумні заходи на п.-з. залізниці. Щоб не дать чумній пошести розійтися по території п.-з. залізниць, начальник п.-з. залізниць видав циркуляр про винищення пацюків на всіх залізничих станціях. Пацюків винищуватимуть щуриним тифом. Доручено зробити це власникові приватної бактеріологичної лабораторії в Київі Гуревичу, який з 1 октября роспочае роботу. Він або сам виїздитиме, або посилатиме своїх агентів роскладати отруту. На поміч Гуревичу начальники служб, де винищуватимуться пацюки, повинні давати робочих. Крім того, щоб не дать роспложуватись пацюкам, для зберігання принятих для перезозки їстівних припасів, на станціях буде побудовано залізно-бетонні і каменні пакгаузи з цементними, асфальтовими і каменними підлогами.
- Холера на Київщині. За увесь час холерної пошести на Київщині захворіло 6.228 душ, умерло 2.465.

- 3 Київщини. Напад. Вночі 20 сентября, про що вже писалося в нашій газеті, в с. Вітачеві, київського повіту, зроблено було напад на дім селянина Микити Торопця. Подробиці цього нападу такі. Дім Торопця з двох світлиць та кухні. В одній світлиці Торопець спав з жінкою, а в другій— жінка Торопцевого брата Наталка з своїми дітьми, в кухні наймит Микита.
 Коло 11 годин ночі Наталка прокинулась і почала годувати мале дитя. В цей мент у вікнах загуркотіло. Ряма вилетіла і вікном улізло два чоловіки з електричним ліхтарем. Вони простували в кімнату, де спав Торопець, Наталка почала кричати. Торопець прокинувся, встав і на порозі зустрівся з розбійником, який наставив револьвера в груди і спокійно промовив: „Стій, давай гроші!“ Торопець штовхнув розбійника і подавсь до кухонних дверей. За ним в темряві погнався розбійник, почав стріляти і поранив Торопця в ногу. Торопець вискочив у вікно і наробив крику. В цей мент відбіг до його розбійник і став стріляти. Цей раз Торопця він тяжко поранив у спину. Торопець дійшов до тину, переліз через нього і впав у рів, де знайшли його сусіди. А в темній кімнаті метушився розбійник і не знаходив дверей. До його прибіг його товариш з електричним ліхтарем і крикнув: „Тікай!“ Обидва вискочили з хати і зникли.
 В цьому нападі, як виявляється, брали участь три грабителі. Всі вони були в машкарах і з револьверами. Видко, що вони знали, що недавно Торопець продав пару волів за 214 карб, і хотіли їх пограбувати. Торопця привезли до Кирилівської лікарні в Київі. Становище його тяжке. Розбійяиків і досі ще не знайшли і не знають, хто вони такі.
- 3 Волині. Арешт. „Волинь" пише, що в Житомірі заарештували вчителя гімназії і етапом одправили в Петербург.
- До заколоту в семинарії. Через те, що заколот в житомірській духовній семинарії минулого 1909 року був зразком для заколотів і в инших семинаріях, синод призначив сувору ревизію.
- Пожежа. 11 сентября увечері од невідомої причини виникла пожежа в селі Велюні, ровенського повіту, яка знищила 100 селянських хатів та багато повіток то-що. Становище селян тяжке.
- 3 Чернігівщини. Школа. В с. Дроздові, ніжинського пов., одкрили 4-х класову школу; поки-що принято до школи 54 хлопчики, і 17 дівчат.
- 3 Полтавщини. Самогубство. 16 сентября в м. Вепарі, галицького пов., в домі свого племінника Ф. Чалика повісилась вдова одставного капитана, О. В. Корсунська, 47 років, бо не було з чого жити.
- 3 Харьківщини. Привітання берлінському університетові. На свято столітнього ювилею берлінського університету харьківський університет послав професора Зомера, якому доручено прочитати на святі привітання харьківського університету на латинській мові. Привітання кінчається такими словами: „Харьківський університет посилає свої побажання, щоб університет у Берліні проістнував ще ряд віків на славу германського народу, любимий всім освіченим світом".
- 3 Катеринославщини. Український хор на виставці. В неділю коло української хати на виставці співав хор аматорів під орудою д. Базилеєва українських народніх пісень. Рідні співи привабили до хати багато слухачів.
 Є чутка, що хор буде співати 26 сентября, 1 октября і в день закриття виставки.
- Нещастя. В селі Енакієві трапилося нещастя. Маленький хлопчик, трьох років, одна дитина в батьків Емерових, грався на дворі пляшечкою. Тут стояла діжка з водою. Пляшечка впала в діжку. Він хотів достати, але перевернувся вниз головою і залився.
- Воєнний суд. „Южн. Заря" пише: 15 сентября тимчасовий одділ одеського воєнно-окружного суду в Катеринославі засудив селянина Гаврила Григоровича Ларкіна до каторги на шість років за належність до злочинної партії, яка ставить своїм завданням заведення нового ладу в державі.
 Того ж дня розбірали справу міщанки Басі Хазанової 16 рок. та Ельки Горілик 15 років. їх обвинувачували за належність до закордонної злочинної партії анархистів-комунистів, які домагаються змінити в Росії державний лад і завести незалежні товариські комуни, а для цього ставлять завданням вбивства, напади на інституції приватні особи.
 Суд засудив Хазанову на 3 роки до тюрми, а Горіликову виправдав.