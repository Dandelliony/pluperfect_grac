Не пощастило суховільцям.
Пару місяців тому на дверях Суховільської сільради з'явилось оповіщення Володарського райкомосередку про те, що громадяни Суховолі: Ш. (власник вітряка) та О. (голова КНС) подали заяви до комосередку про зараховання їх кандидатами до партії. Чи не знає, мовляв, хто про них що небудь паганого, компрометуючого. Дивляться суховільці на цю об'яву здивовано: одні з сумнівом, другі—радіючи, що ось і Суховілля, чого доброго, вславиться, бо сподівається мати своїх власних кандидатів, а потім і справжніх комуністів, мовляв, і „нашому теляті пощастить вовка піймати". Раділи суховільці, раділи, а 23-го серпня ось що побачили. Майбутній кандидат Ш. на радощах, що його вітряк, як і шлунок, зголодавшись за весну, мають тепер роботу, перемелюючи нове, — вигнав добру міру самогону та в компанії з другим кандидатом О., головою сільради Г., старшим виконавців Ч. та ще із завхатою-читальнею П., що до гурту забрів „випадково", — виписавши з Писарівської сільради гармонистого, кутнули як слід, припіваючи: „Пий – гуляй — життя наше – гріш“. Але з гармонією не пощастило, бо як почали музику настроювати, то так настроювали, що аж „перестроїли": вілляли йому в пельку зо три шклянкн горілки. Гармонистий одразу й отетеревів: брязнув гармонію об долівку, аж „баси" повилітали, а сам поліз рачки по подвір'ю. Обійшлась компанія й без гармонії. Як смикнули добре, то не то — танцювали, а й рачки скакали, по звірячому вили, одним словом — зняли таке, що уповноважений хотів до Володарську посилати за пожежнею. А суховільці, похиливши голови, сумно мурмотіли: „пропали наші золоті надії мати своїх кандидатів, а потім комуністів". Чи то правда. Володарський Райкомосередку? Отой самий.
