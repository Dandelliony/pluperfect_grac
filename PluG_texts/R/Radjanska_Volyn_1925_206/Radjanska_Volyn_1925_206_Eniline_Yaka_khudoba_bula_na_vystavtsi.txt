Яка худоба була на виставці
На Черняхівській сільсько-господарській виставці чимале місце займав відділ тваринництва з підвідділами конярства, великої рогатої худоби, свинарства, дрібного тваринництва й перероблення молока. Найповніше з цих підвідділів був показаний підвідділ великої рогатої худоби, конярства й перероблення молока. З окремих підвідділів експонати було показано в такому вигляді: Підвідділ конярства. В ньому було показано 38 експонатів, з котрих селянських 32 коняки, Житомірської заводської стайні Наркомзем —2, Оеникської агробази—2 й Черемошенеького радгоспу— 2. Із селянських коней особливу увагу звертали на себе два жеребці рисистої породи селянина колонії Черняхова, тов. Собченка, що має 10 десятин землі. Зазначені жеребці були ухвалені в 1924-му році для громадського покриття й покрили цього року 42 матки. Таку ж увагу звертали на себе один жеребець Арденської породи селянина колонії Черняхова, Макса Людвика, два жеребці селянина Кринке й два жеребці селянина Скрицького. Із жеребців державних господарств особливо й взагалі на виставці відзначались два жеребці держстайні за кличкою „Кумир" 3/4 англо-арабської породи й “Курйоз" 3/4 арденської породи; гарний був також жеребець Черемошенського радгоспу, рисистої породи, що виріс в господарстві радгоспу. Кращі матки-кобили були показані селянином села Високого, тов. Яндурою, селянином Кринке з кол. Черняхів, селянином Скрицьким, Мокренським селянином Супрунчуком і Бондарем з с. Плехова. Підвідділ великої рогатоі худоби. В цьому підвідділі було показано -44 експонати, а саме: 8 бугаїв, 32 корови й 4 теляти. В цьому підвідділі брали участь як селянські господарства, так і державні господарства і комуни, а саме: Племрозсадник білоголової худоби досвіднього поля „Вили", агробаза „Осники“, — радгосп „Черемошно" й Ксаверівська комуна, але більша частина експонатів належала селянам. З пород експонати розподілялись так: 39 голів місцевої білоголової, так званої колонистської породи й 5 різних покручів (метіси). Селянство Черняхівського району цілком усвідомило перевагу білоголової худоби перед чужоземною худобою в умовах нашої Волини, чому й спостерігається всюди, що селянство розводить цю худобу. Для молодих корів був влаштований на виставці конкурс молочности, як на кількість так і на вартість молока. Для цього всіх корів годували однаковими кормами й одночасово, а удій від кожної корови записували й визначали ситність молока. На конкурсі брали участь як селянські господарства, так і державні. Треба відзначити, що селяни дуже серйозно й довірливо поставились до конкурсу Вони на скілька днів зоставляли свої корови на виставці, яких доглядала й годувала виставочна комісія. Із селянських корів на конкурсі відзначались: корова селянина кол. Топорище, тов. Гальперина, селян колонії Андріева Ешнера й Фалькельберга, що одержали найвищі оцінки, а потім корови селян колонії Андрієва Гоймана, Кроненберга, Ліске, Хомика й Остапчука. А з держгосподарств — корови досвіднього поля „Вили" і Ксаверівської комуни. Конкурс молочности, влаштований для місцевої білоголової худоби, ще раз показав, що білоголова корова а-ні трохи не відстає по молочності від гордовитої сименталки, чи швица, як по кількості молока так і по якості, й що наша білоголова корова, як-що за нею добре доглядати й годувати, може дати 200 й більше відер молока на рік. Гарна білоголова корова — ялівка була показана Валюшинським із села Слобідки, яка тут же була куплена разом з теличкою місячного віку за 230 карбованців.
Відділ свинарства. Цей підвідділ виставили, головним чином, державні господарства і Ксаверівська комуна. Всього було виставлено 17 голів чистокровних англійських свиней і покручів. Особливо виділявся в підвідділі свинарства кнурчик племрозсадника досвіднього поля „Вили", куплений Житомірським Округовим земельним управлінням для видачі премії першого ступня на виставці й льошка піврічна, вагою 8 пудів 15 фунтів агробази „Осники". Майже зовсім не було на виставці селянських свиней. Це доказує, що стан цієї галузи тваринництва в селянських господарствах району печальний. На це земорганам й сільсько-господарській кооперації треба звернути особливо серйозну увагу й організувати покривні пункти з оплідниками англійської породи. Відділи вівчарства й птахівництва були показані мало. Всього було виставлено 2 барани й одна овечка місцевої поліпшеної породи й 2 кубли курчат породи „Орпингтон" і „Племутрок". Відділ перероблення молока. Осникською агробазою було влаштовано на виставці . маслоробного завода. У маслоробному заводі було організовано Житомірською Окрсельспілкбю кооперативне перероблення молока від корів, виставлених на виставці. А крім того, доставляли молоко для перероблення із агробази „Осники" й Андрієвського молочного товариства. Маслоробний завод працював два дні. На заводі провадились бесіди з приводу того, скільки вигід і переваг дає кооперативне перероблення молока перед домашнім. Наприкінці треба сказати, що виставка в галузі тваринництва дуже штовхнула селянське господарство до дальшого розвитку й поліпшення цієї галузи господарства. 
