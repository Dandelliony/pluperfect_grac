Радянсько-японська дружба міцніє.
До Харкова прибув секретар японського посольства в Москві Сасаки, щоб прийняти участь у зустрічі японських літунів, що мали прилетіти до Харкова. Японський представник мав розмову зі співробітниками харківських газет про радянсько-японські взаємовідносини. Він сказав таке: — Ще не минуло й півроку, як було ухвалено радянсько-японську угоду, а наша молода дружба вже значно зміцнилась. Той факт, що ваші літуни відвідали Японію, а наші прилетіли до Радянського Союзу, —має велике значіння. На черзі стоїть тепер встановлення політичного й економічного звязку між обома країнами. Представники найбільших японських торговельних підприємств взялися вже до того, щоб встановити економічні відносини з Радянським Союзом. Всі політичні партії та всі газети Японії дружно ставляться до Радянського Союзу й стоять за зближення з ним. Я певен, що, слідом за представниками авіяції (повітреплаветва), до вас почнуть приїздити представники різних японських організацій громадських, наукових, професійних, торговельних, кооперативних та инших.
