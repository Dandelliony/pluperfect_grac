Що діється в Хіні?
Відзначили юнацький день. В звязку зі святкуванням міжнародного юнацького дня в Пекіні, Шанхаї та инших хіньских містах відбулись великі мітинги. На зборах виступали представники хінської комуністичної партії, комсомолу та партії Гоміндан. Робітники перемогли. В місті Шанхаї припинили страйк і стали до праці робітники міських електричних станцій. Міське управління погодилось задовольнити всі вимоги робітників у справі збільшення заробітньої платні та инші. Робітникам заплатять також за час страйку. Проти страйкарів не буде вжито ніяких утисків, ані переслідувань. Англійців все бойкотують. Міське управління міста Шанхаю намагалось умовити робітників припинити страйк також і на англійських фабриках. Але рада професійних спілок заявила, що робітники припинять страйк на чужоземних фабриках лише тоді, коли буде задоволено вимоги політичного характеру, бо чужоземці найбільш нахабно ставились до хінців як-раз у Шанхаї. Страйк допоміг. В наслідок страйку шанхайських друкарів, в Шанхаї є тепер професійна спілка друкарів, що об'єднує 13000 чоловіка.
