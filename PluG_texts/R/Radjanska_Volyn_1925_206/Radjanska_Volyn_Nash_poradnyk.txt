Наш порадник.
Хто має яку справу, надсилай запитання до газети. Вона дасть тобі відповідь. Газетні. Запитує Вовк з с. Кульчинки, Красилівськ. району: 1) до якого часу „Рад. Волинь" буде губерською газетою, 2 чи будуть коли-небудь редакції газет відряджати своїх селькорів до навчальних установ (робфаків і т. ин.) і 3, де є на Вкраїні школа чи курси, де б можна було вчитися письменства, поезії й т. инш. Відповідь: 1) „Рад. Волинь" буде губереькою до 1-го жовтня. Після цього вона буде «круговою, але ж обслуговуватиме й инші округи бувшої губерні. 2) Відряжати до шкіл мають право тільки профспілки, КНС, КП(б)У і ЛКСМУ. Редакції газет можуть тільки командірувати на курси журналістики. Такі всеукраїнські курси були на весні (трьохмісячні)в Харкові 3) На Вкраїні такої школи нема. В Москві є вища літературна школа-літературно-художній інститут ім. Брюсова. Різні. Запитує Скорий: 1) Чи можна хлопцеві 1905 року йти до армії разом з призивом 1903 року, 2) коли я буду вчитись у школі, а мені треба цей рік одбувати всевобуч, то як я буду відбувати, 3) чи можна з с.-г. профшколи перевестись до морської школи, 4) коли я напишу п'єсу, то чи заплатять мені чи ні й хто і 5) чи будуть доходити до редакції дописи без марок. Відповідь: До армії тепер добровольців не беруть 2) Учні у школах звільняються від всевобучу. 3) До морської школи не можна перевестися. Переходити зі школи до школи - це зайва трата часу й державних грошей, тому це не дозволяєтьея. 4) П'єси друкують а значить платять) наші видавництва—держвидав і книгоспілка; раніш чим друкувати п'єсу її повинна ухвалити вища репертуарна рада при головполітосвіті України, маленькі п'єси на одну дію, дві, як-що вони підходящі до вистави на селі, можемо надрукувати ми в газеті. 5) Дописи без марок доходять. Запитує Герасименко з с. Славова, чи будуть зав. сельбудинком платати жаловання. Відповідь: Це питання розв'яжеться з нового бюджетного року. Тепер же зав. сельбудинками одержують платню з коштів сельбудинку, як що вони є, за постановою загальних зборів членів товариства «Сельбуд». Запитує Франчук з с. Гнаток, Вербородинецької сільради, чи не можна мені де на службу поступити, бо я бідного стану, тепер служу за уповноваженого сільради, але ж за це не платять і тому трудно жити. Відповідь: Редакція в цьому нічого вам порадити не може, бо не знає, що ви вмісте робити Як ви тільки-но хлібороб, маєте свою землю, значить треба старатись поліпшити своє господарство; для цього держава дає допомогу, відпускає гроші через с.-г. товариства, машини й реманент теж через ці товариства. Другий вихід—скласти колектив чи артіль для спільного обробітку землі; третій — переселитись на вільні землі півдня України. Як що ж ви хочете де-небудь так служити чи працювати — шукайте такої роботи.
Лікарські. Запитує Самчук К. з с. Гориць, Антонінського району, чи можна мені вилікуватися. коли я змалечку був хворий на золотуху, від чого виросли гулі, потім простудився, опухли ноги та руки й я нічого не можу робити. Відповідь: Як видно з вашого листа ви є серйозно хвора людина. Вам треб, лікуватися в районного свого лікаря, а якщо там нема потрібного улаштування, тк районний лікар може перевести вас до округової лікарні в Шепетівку. Коли хвороба ваша потрібує спеціяльного лікування на курорті, бо з вашого листа видно що хвороба ваша в мабуть ревматизм, то, цю допомогу (курортну) ви можете одержати за допомогою лікаря й КНС. Коли ви член КНС, зверніться до лікаря, нехай він вас зарахує в першу чергу і в число тих селян, які за розкладкою округового КНС на той рік (сього року пізно) поїдуть лікуватися на селянські курорти (колись царські). Сього року багато селян через комнезам одержало місця в найкращих курортах Криму, на Кавказі та і инших місцях відпочинку та лікування силами природи. Можливо, що в недовгому часі розкажеться справа з цілющими грязями біля Житоміра. де теж, на гадку лікарів, можна буде лікувати хворих на ревматизм.

