Хиби треба усунути.
Хиб на 2-ій деревофабриці є чимало. 
Одною з головніших хиб з'являється недоцільне держання на фабриці векселів робітничих організацій за набрані меблі. 
Треба подбати про те, щоби ці векселі дисконтувалися (бралися на облік) банками. 
Треба фабриці відкрити кредити, допомогти поширити виробництво й перепроваджувати свої фінансові операції. 
Це головне. 
Тепер до дрібниць перейдемо. 
Погана справа в нас з каруком отим. 
Кожний робітник но одинці варить собі карук, шукає на нього банку, витрачує час. 
А можна було б комусь одному доручити зварити відразу 10—15 ф. каруку для всіх.

Тепер далі. Рукомойників нема. 
Мабуть, за зайві речі мають їх. Аптечки нема. 
А вона конче потрібна тут, де що-дня той руку поріже, той пальця занозить. 
Нема куба з вареною водою. 
Як стануть робітники на дізентерію хоріти, то може тоді куб і з'явиться. 
А поки що будемо мріяти про нього. 
Тепер трохи про кімнату відпочинку. 
Скільки вже розмов за неї було. 
Нема де відпочити, нема де почитати. 
А обідати доводиться на верстаках серед пороху. 
На верстаках же займається й школа грамоти. 
На фабрику надіслані були з біржи праці два підлітки. 
Але не призвичаються до праці вони, не вчаться. 
Ходять в робкооп за хлібом бухгалтерові й тому подібні доручення виконують. 
А про утримання якесь стале хлопці-підлітки й не гадають. 
Ходять з фабрики на біржу, з біржи знову на фабрику й кінця-краю цьому нема.
Наприкінці ще варто згадати, що на фабриці немає й годинника й дзвінка. 
Комусь здасться, що дванадцята чи друга година й тарабанить він по столу серед загального шуму, аж поки не зверне уваги цею впертою „роботою". 
Всі ці хиби треба усунути, бо вони складають умови нашої роботи, нашого життя. 
Робкор Зіндер.