Тарифна чехарда.
(Голос фінпрацьовника)
До цього часу ніхто не звертає уваги на стан фінпрацьовників фінінспектури та инших в районові. 
А здається, вже пора було б Окрфінвідділу звернути на це належну увагу. 
Колективної умови на місці немає. 
Окрфінвідділ тарифікує робітників так як це йому подобається. 
Наприклад: з платних відомостів усі діловоди отримують зарплату з дев'ятого розряду, ніби то рівні ставки плати, але ж як придивиться ближче, то це зовсім не так, в наслідок—один з дев'ятого розряду отримує двадцять чотирі карбованці, а другий—двадцять один карбованець. 
Окрім того й самі розряди міняються працьовникам як то запопало, з власного бажання Окрфінвідділу:—в червні місяці — дев'ятий розряд, в липні — десятий розряд, в серпні — знову дев'ятий. 
Маються ще й гірші явища —це такі: в одному місяці робітник сьомого розряду отримує двадцять два карб, сорок коп., і в цьому-ж місяці другий робітник восьмого розряду отримує дев'ятнадцять карб, тридцять сім кон.
Зарплата видається на дев'ятнадцять діб пізніше належного терміну; талон до асігновки на місці отримується в свій час після підпису, але ж сама асігновка, що підписується одночасово з талоном, отримується на місці на двадцять діб пізніше. 
Коли ми торкнемся нашому та звільнення робітників, то явища в цім питанню не кращі, а саме: за штатом Губфінвідділу у нас в фінінспекції повинно бути сім чоловік робітників і фактично працювало—сім, а як отримали платні відомості на зарплатню, то там було записано тільки чотирі. 
Де ж поділись останні три й хто їм заплатить за працю—не відомо й це відомо теж, чи числяться вони у списках Окрфінвідділу на службі чи ‘ні. Такі дефекти бувають дуже частенько. 
Слід було б Губфінвідділові, та спілці звертати на це увагу. 
Слід також більш звертати уваги на нижчого працьовника і взагалі припинити сваволю. 
М. Звягель. 
Г. Мінов.