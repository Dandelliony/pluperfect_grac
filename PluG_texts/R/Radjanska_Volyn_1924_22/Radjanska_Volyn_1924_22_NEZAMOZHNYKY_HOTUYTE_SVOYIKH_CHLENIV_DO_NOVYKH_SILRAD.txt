НЕЗАМОЖНИКИ, ГОТУЙТЕ СВОЇХ ЧЛЕНІВ ДО НОВИХ СІЛЬРАД.
Незабаром почнуться на Волині перевибори сільрад. 
Незаможне селянство, що бере найактивнішу участь у справі радянського будівництва на селі, повинне завчасу підготовитись до перевиборів. 
Надто серйозно потрібно поставитись організаціям незаможницьким до перевиборів. 
Організаціям незаможницьким варто було б провести таку підготовку. 
Насамперед, перевірити всіх своїх членів, які працюють по сільрадах, 3‘окрема кожного й виявити, чи здатні вони до праці, чи відповідають вони своїм обов'язкам, чи пильнують класовим інтересам незаможників та завданням Радвлади на селі та инш. 
Далі, потрібно було б провести загальні зібрання всіх сільських організацій,і на них незаможники, що працюють по сільрадах та комісіях, повинні дати відчити про свою роботу. 
На цих зборах праця кожного члена сільради буде обговорюватись, і буде видно, хто працював у сільрадах, й кого слід лишати по них, та хто лише місце займав, або працював, пагано, не виконував покладених на нього обов'язків, та инш. 
Лише коли буде проведена така підготовча робота, коли комнезами перевірять як слід, працю тих, кого вони посилали до сільрад, можна буде виявити справжніх працездатних робітників та послати їх до нових сільрад. 
От саме цю роботу й потрібно проробити нашим комнезамам, бо часу лишилось небагато. 
Незаможник С. Нагорнюк.