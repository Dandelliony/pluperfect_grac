До уваги Г. Р. П. С.
Треба покласти кінець!

В с. Пилиповичі, Пищевського району, є млин, орендар якого якийсь-то Генке. 
Всі вісім робітників цього млина—члени профспілки. 
Місяць тому вони були переведені сюди з Новоградволинського району. 
В Пищеві райзавкому нашої спілки „Пищевкус" нема, а єсть невідома оргтрійка, про яку наші робітники нічого не знають. 
Всю ж профроботу провадить уповноважений Г.Р.П.С. Волфаюк. 
За свою невсипущу працю по обороні інтересів робітників Волфаюк за короткий час заслужив щиру дружбу орендаря —Генке. 
Коли приїхала дружина уповноваженого, вона зустріла гостинний прийом в родині орендаря. 
Зав'язалася ще тісніша дружба. 
І наслідки цієї дружби стали поволі відчувати робітники. 
Орендар Генке самостійно, без відома спілки ставить до роботи бажаних йому людей, в той час, як багато безробітніх товаришів нудяться на біржі праці. 
Найняті Генке робітники мають свою землю, оселі, худобу, інвентар, садки.- Орендарю байдуже, що робить він незаконні вчинки: він же приятелює з уповноваженим Г.Г.П.С. 
Більш того. 
Не зважаючи на нашу ретельну роботу (про це може посвідчити Новоградволинськин завком, що знає нас),орендар за допомогою свого друга вже починає похід проти найкращих на ших товаришів. 
Так, наприклад, машиністу вже запропонував перевестись кудись, що може статися, бо профуповноважений до певної ж міри—сила. 
А далі й до инших наших активистів візьмуться. 
Але ж ми, робітники Пилиповецького млина знаємо, що правда на нашому боці й що знайдуться відповідні установи, що покладуть свавіллю орендаря та його прихвостня кінець. 
І сподіваємось, що станеться це незабаром 
Підписи 8 робітників.