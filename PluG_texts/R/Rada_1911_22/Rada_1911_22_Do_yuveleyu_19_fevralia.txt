До ювилею 19 февраля.
Наближається день великого ювилею 19 февраля, коли мине рівно 50 років з того дня, як упали кайдани кріпацтва. Зосталось менше місяця до того дня, вже вироблено й затвержено програми святкування ювилею, а українське громадянство ще не вжило майже ніяких заходів у цій справі. Позавчора тільки з'явилась одна звістка, що видавництво „Вік" випускав брошуру про кріпацтво й його скасування. Більш нічого невідомо. 
Кріпацтво на Україні мало свої особливі риси. У нашім краї воно з'явилось значно пізніше, ніж на Московщині, й причини, з яких воно повстало, також були трохи инші. Усі ці питання докладно вияснені в наукових працях кращих російських і наших українських учених, але широка публіка, а тим паче селянство, мало про це знав. В офціяльних підручниках, принятих у наших школах, нічого про це не сказано, а в популярних брошурах про кріпацтво згадується про це занадто коротко й загально. Ми певні, що й під час близьких ювилейних свят ні російський уряд, ні російське громадянство не підкреслять цеї ріжниці в історії кріпацтва на Україні й Московщині. Уряд взагалі не буде вдаватись у подробиці, а його брошури й листки, що роздаватимуться в той день селянам, більше наполягатимуть на „прославленіє“, ніж на історію і критику. Що ж до російського громадянства, то воно, навіть в особі своїх найкращих і найчесніших представників, настільки пройнято п „общерусскимь“ духом, що підкреслювати які-небудь „провінціяльні“ відміни воно не стане. 
Брошура, яку має випустити „Вік“, указує українському громадянству шлях, по якому воно повинно піти назустріч наступаючому святу. На нашу думку, українські видавництва, як популярні, так і наукові, повинні видати брошури й книги, присвячені спеціально питанню про кріпацтво на Україні. Освітлення цього питання, справедливе й повне, має велике значіння, зрозуміле кожному свідомому українцеві, тому над цим тут не будемо зупинятися. Але ще раз підкреслюємо, що наш святий обов'язок — освідомити український народ у цій справі й розгорнути перед ним цю сторінку з його історії. 
Як матеріалу, так і тем вистачить для десятків статей, книг і брошур. Між иншим, нашим педагогичним видавництвам можна порадити вдячну тему —„Мотиви кріпацтва в українськім письменстві“; вийшла б прекрасна й дуже корисна хрестоматія для молоді, особливо селянської. 
Часу для видання таких книг зосталось тепер дуже мало. Можна навіть сказати, що пізно вже братися до цеї справи. Але при енергійних і щирих заходах з боку наших видавництв де-що в цім напрямі ще можна було б зробити. Не встигнуть з книгами—можна встигнути з брошурами. А то сором буде нашим видавництвам і цілому нашому громадянству, кола таку видатну подію, як 50-ліття скасування кріпацтва, ми спроможемось відзначити одною тільки брошурою „Віку“. 
М. Росьовий.
