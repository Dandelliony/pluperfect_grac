ПО РОСІІ.
– Яснополянські поміщики. „Ст. Молва“ заводить характерні відомости з життя Льва Миколаєвича серед своєї сем'ї. Як відомо, сам Лев Миколаєвич дуже гарно відносився до селян. Та не так відносилась до них жінка його, Софія Андрієвна. В неї позоставались ще панські звички. Скрізь за маєтком доглядали інгуші і переслідували навіть дітей за збірання ягід та грибів. За спаш брали великі штрафи. С. А. старалася оддалить Л. М. од селян, бо вони часто скаржилися йому на її утиски. Ці скарги Л. М. приймав близько до серця і страждав. Газета наводить небувалий факт. Раз інгуш-об'їздчик тягнув на аркані селянина, якого зловив на порубці. Селянин цей був приятелем Л. М. Побачивши цю дику сцену, Л. М. почав прохать інгуша, щоб той пустив селянина. На це прохання інгуш грубо одповів, що виконує наказ графині. Л. М. все прохав, ходючи кругом інгуша. Інгуш не звертав уваги і Л. М. так знервувався, що аж зомлів. В останні часи С. А. вживала всіх заходів, щоб до Л. М, не доходило нічого з життя яснополянських селян. Проти цього протестував Чертков.
 – Проти роспусти. Міністерство юстіції виробило заходи для того, щоб дівчата, які попадають в поліцію як безпашпортні, під час перебування їх в тюрмі та етапних партіях забезпечені були од роспусти та насильств над ними. Заходи ці складаються з того, що, поки не виясниться, хто вони такі, дівчата ці повинні бути оддані не в тюрми та поліцейські участки, а в дома громадського догляду, в приюти або манастирь, або до відомих своєю благонадежністю особ. Коли ж виясниться, хто вони, то вести їх не з етапними партіями, а з окремими провідниками. (У. Р.). 
 – Ієроманах Іліодор. Постанова синоду про перевод Іліодора з Царицина в один з монастирів тульської губернії викликала переляк в стані истино-руських. Прихильники Іліодора гадали, що і тепер, як раніше, йому нічого не буде. Одначе, хоч Іліодор зараз же поїхав в Петербург, він не найшов там спочуття. Всі радили скоритися постанові синоду. Про виїзд Іліодора в Петербург дали знати в синод і „смиренний" чернець мусів на другий день виїхать з Царицина. Говорять, ніби він хоче скоритися постанові. Одначе бояться, щоб він не наробив якоїсь історії. Відомий гурток. Ігнатьєвої на засіданні визнав, що поки що нічим не можна допомогти „нещасному“ Іліодорові. (Речь).
– Амністія Лопухіну. „Ран. Утро“ повідомляє, що незабаром сподіваються амністії бувшому директорові департаменту поліції Лопухину, якого заслали на заслання.
– Хати для переселенців. З минулого року пермський одділ селянського банку почав будувать на участках землі, яку мав відвести переселенцям, казенні хати. Будують казенні хати на тих участках, які без того ніхто не хоче брати, бо вони не годящі. Коли ж єсть готова хата, як каже звідомлення банку, такі участки охоче розбірають. 
(І. Р).
- Інтенданти під судом. Число інтендантів по всіх округах, яких в останні часи оддано під суд, більше 360 душ. 
(Р. У.).
- На засланні. В кінці ноября і початку декабря на ангарському засланні сталися кріваві події. В селі Юрохті стражник Селіванов убив з револьвера адміністративно-засланого Букаляка і ранив в груди Єфімова. Між стражником і засланцем були і раніше нелади. Сталося вбивство на вечірці, коли хтось з хлопців погасив лямпу. Справник зробив допит. Участників вечірки засланців (5) через щось одправлено в богучанську каталажку. Стражника перевели. Товариші потерпівших подають скаргу на діяльність стражника і повітового справника. 
(С. Слово).
– Історія з'їзду. З'їзд агрономів, що скликає московське с.-госп. т-во переноситься з 13—20 на 21—28 февраля. Ітересна історія цього з'їзду. Т-во хотіло спершу скликать загально-російський з'їзд, але його не дозволили. Тоді обмежились краєвим, але дозвіл добули на ноябрь, що не дуже зручно. Випросили перенести на февраль. Стали готуватись, як надійшов приказ перенести на перший тиждень посту. Причини невідомі. 
(Р. В.).
