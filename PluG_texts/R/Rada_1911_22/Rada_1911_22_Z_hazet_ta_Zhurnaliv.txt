З газет та журналів.
Один з литовських громадських діячів д. А. Турицький з приводу майбутніх 50 літніх роковин смерти Т. Шевченка умістив у литовській газеті „Viltis“ такого листа: 
„Вже небагато часу одділяє нас од того моменту, коли наші друзі –  сусіди українці святкуватимуть 50 літній ювилей Шевченка. Всі сини України, як ті, що живуть на своїй батьківщині, так і ті, що роскидані по всьому світу, нетерпляче дожидаються цього дня і докладають праці до того, щоб цей день зустрінути так, як зустрічається найбільше народне свято. Тим то й ми, литовці, живучи в найліпших відносинах з дорогими сусідами українцями, при наближенні цих роковин, не повинні сидіти байдужними. Навпаки, ми мусимо яким небудь способом виявити своє глибоке спочуття друзям — сусідам і отверто вшанувати пам'ять Великого поета-сина України. На мою думку –це наша повинність. Справою цею повинні зайнятися як наші товариства й установи, так і кожний з наших громадських діячів.
