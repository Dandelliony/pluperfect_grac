ПО УКРАІНІ
У КИІВІ.
Жертва на впорядкування Шевченківських свят. Відомий сахарозаводчик  д. Харитоненко пожертвував на впорядкування Шевченківських ювилейних свят 500 карб.
Столітній ювилей державного контроля. Сьогодні з приводу столітнього ювилею державного контроля роботи в канцеляріях контроля не буде.
Випущено з тюрми Н. Смолянського, арештованого 15 декабря з наказу охранного одділу. 
Арешт. Київська поліція потрусила й арештувала студента київського політехнікума Н. Рожкова.
Штраф на редактора „Студенческой Мысли”. Редактора київського журнала „Студенческая Мысль“ Б. С. Лисіна адміністративно оштрафовано на 300 карб, з заміною арештом при поліції на два місяці. Штраф наложено за статтю „Ответственный Моментъ“, надруковану в № 9 журнала.
Виставка картин українських художників. Гурт київських українських художників упорядковує національну виставку в міському музеї з 10 го декабря 1911 р. по 10 января 1912 року. В виставці візьмуть участь художники Російської України і закордонної. Виставлятимуть твори мальовництва, скульптури і архітектури. 
На зал. дорогах. Начальник південно-зах. залізниці видав циркуляр, в якому наказує брати подвійну плату по 2 класу з безбілетних пасажирів, яких зловлять в вагонах-буфетах, а коли поїзд буде тільки з вагонів 1 класу, то подвійну плату за перший клас.
Сесія порайонного комітету починається 10 февраля.
За ранню торгівлю. Чини поліції дворцового участка склали 6 протоколів на крамарів за те, що вони дуже рано одчиняли магазини.
Адміністративні кари. З наказу п. губернатора оштрафовано за нечистоту в дворах: власника гостинниці „Югъ* (В. Васильківська, 11) В. Бошко на 300 карб. з заміною арештом на 3 місяці. Підрядчика Роговського, що орендує казарми 132 Бендерського полку на Кадетському шоссе оштрафовано на 300 карб. з заміною двохмісяшним арештом. А. Шулинську (Різницька, 10)—-на 50 карб. з заміною арештом на 10 днів. Є. Дмитрієва (Межигірська, 34)—на 25 карб. з заміною тижневим арештом.
Хуртовини. Управління п.-з. доріг повідомлено з Галичини, що в східній частині Галичини через хуртовини поїзда зовсім не ходять. На Буковині теж замети.
3 Волині. Шкоди для урядників. З дозволу департамента поліції в Житомірі мають одкрить школу, в якій будуть навчати кандидатів на поліцейського урядника. Курс трьохмісячний. Почнуть учити з 10 февраля по такій програмі: 1) загальні відомості; 2) поліція і її обов'язки; 3) інструкція поліцейським урядникам; 4) викриття злочинства; 5) „принятіе меръ къ охраненію народнаго здравія и подача первой медицинской помощи людямъ въ несчастныхъ случаяхъ”; 6) ветеринарно - санітарний догляд; 7) догляд за виконанням домагань будівельного уставу; 8) короткі відомости про злочинства державні і про політичні „розыски”; 9) спеціальні закони для волинської губернії; 10) відповідальність поліцейських урядників та 11) „краткія практическія сведенія и указания къ более успешному розыску и раскрытію следовъ преступленія” .
3 Поділля. Згоріла дитина. 22 января в селі Суржі, каменецького повіту, селянка Антонюкова затопила піч і пішла по воду. В хаті лишилося двоє діток —4-х та 8-ми років. Вони були заперті. Менша дитина грілась коло печі. Од искри загорілось платтячко. Коли мати повернулась з водою, то застала дитину зовсім спечену.
3 Холмщини. Крівава подія. 25 января в Холмі, вночі, невідомі злочинці з браунінга вбили старшого стражника Шевчука, що гнавсь за злочинцями. Злочинці кинули бомбу. Один убитий, поранено четверо. Підозрівають, що один з поранених—-бомбіст. Заарештований лежить в лікарні.
З Полтавщини. Пожежа. 25 января в Кременчуці почав горіти питель Ейзлера. Горять склади зерна та муки. Втрата на 200 000 карб.
3 Харьківщини. Домагання директора. Директор харківського ветеринарного інституту Гумілевський домагається од лаборантів підписки, що вони будуть доносить йому про всякі студентські збори.
Згоріли. В селі Терновому, волчанського повіту, в домі діякона Федоровського згоріло три дівчини: небога, школярка та селянська дівчина. Діякон поїхав на похорон жінки, а дівчата сами лишились ночувати. Гадають, що з початку пожежі вони вчаділи і не могли вже вийти з хати. Пожежу запримітили люде в 10 годин ранку. Труп одної дівчини лежав на порозі.
Вибори уповномочених. Нам з Харькова дописують, що Харьківське кредітове товариство закінчило вибори уповномочених. Обібрано здебільшого українців. 9-го вибори нового правління. Єсть надія обібрати українців та людей прихильних до українства.
3 Катеринославщини. Наклав руки. В луганській тюрмі каторжник Горбаненко облив себе гасом і запаливсь. Через який час він помер.
Грабіж. В селі Андрієвці, бахмутського повіту , пограбована каса кредитового товариства. Украдено 2000 карб. Підозрівають членів правління; з них одного заарештували, а три зникло.
Нечуване. При розгляді діла в Катеринославі про вбивство Стецинської окружний суд, наперекір протестові п’ятьох оборонців, дозволив свідчити судовому слідувателю, що вів цю справу.
3 Херсонщини. Пошесть. В г. Ананьєві поширилась пошесть віспи.
3 Кубанщини. Ялинка. Наш кореспондент пише, що в ст. Кавказькій, в місцевій залізнодорожній школі була впорядкована ялинка з подарунками для учениць тамтешньої залізнодорожньої школи. Програма ялинки складалася з українських і російських пісень, деклямування віршів і вистави живих картин. Співали гарні пісні і між ними „Добрий вечір з „Вечерниць”. Байка Л. Глібова „Вовк та Ягня“ з запалом виконана була дівчинкою в національному вкраїнському вбранні. Потім були танці для дітей. Наприкінці роздавали дітям подарунки й сластьони.
Збори кредітового товариства. З села Успенки наш кореспондент пише, що 16-го января відбулось там чергове зібрання членів кредітового товариства. Після обрання предсідателя вшанували вставанням пам’ять бувшого предсідателя правління і головного ініціятора цього товариства Аф. Мир. Теленного, який помер під час холери в нашому селі. Потім стали обмірковувати чергові справи: одчислення на почту 25 карб. і на бібліотеку 25 карб. та инші. 
Було ухвалено збудувати свій власний дім, де повинна бути заля, в котрій можна б було учитись дітворі, бо, наприклад, цього року прийшлось одіслати до дому через брак місця щось більше сорока душ дітей.
