Маленька увага.
{Лист до редакції)
Коли читав я в „Раді" (ч. 11) про те, як ознайомлюється Європа з українською музикою під московською фірмою, пригадав також розмови з музиками-французами і то з тією ж таки газетою „Musica”. Суть в тому, що недавно прийшлося мені на прохання львівського „Торбана", що видав майже сотню добрих нот сольових або фортеп'янних, — бувати як в окремих музик, так і у кількох музичних редакціях. Мусив занести також скілька чисел „Торбана" і в редакцію „Musica" та прохати їх помістити рецензію в своїй газеті. Було обіцяно, але через скілька часу здибав я редактора „ Musica " та мусив вислухати цілі дефірамби українській музиці за її надзвичайну красу і орігінальність. Щиро прохав він заохотити кого-небудь з земляків написати де-що про українську музику. Отже звертаюся цією дорогою до тих земляків, що бажають допомогти ознайомленню французів в нашою музикою —про потребу чого писалося у нас не раз, але, на жаль, від щирих бажань не перейшло ще до діла. 
Іван Муретов. 
Р. S. Звісно я радо візьму на себе передати рукопис редакції, зробити переклад або що инше. 
Адреса: М. Mouretoff 13, rue Мechain XIV-an Paris. Fгancе.