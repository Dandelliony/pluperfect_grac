Боротьба з піяцтвом.
На черзі обміркування способів боротьби з піяцтвом. 
Докладчик фінансової комісії барон Черкасов доводить, що потреблення в Росії алкоголя менше, ніж в більшости инших держав. Заборонні заходи в цьому напрямі не дали бажаних наслідків. Боротьба з алкоголем буде мати успіх тоді, коли їй будуть спочувати громади. Оратор вважав, що заведення казенного продажу напитків полекшило боротьбу з піяцтвом. Далі барон Черкасов визнає, що заборонні заходи саеціяльної комісії—це самі теоретичні міркування. Але фінансова комісія не радить зовсім одкинути цей проект, а намагається тільки вирівняти гострі угли в ньому, вважаючи, що це може мати значіння маніфестації проти народнього лиха. Докладчик комісії судових реформ Захар’єв заявляє, що судова комісія розійшлася з комісією про спроби боротьби з піяцтвом в оцінці як піяцтва в Росії, так і способів, які пропонує спеціяльна комісія. На думку судової комісії, піяцтво в Росії не можна вважати за спеціядьну болячку, з якою треба боротися при запомозі уголовних репресій. 
На думку судової комісії, могутнім фактором такої боротьби повинно бути підвищення культурного і економичного рівню людности. 
Товариш міністра фінансів Новіцький визнає, що Челишов неправдиво докоряв уряд в тому, ніби він закриває очі на отруїння людносте алкоголем. Посилаючись на всякі авторітети, він доводить, що вживання алкоголю в міру ніскілько не шкодить організмові, а в де-яких випадках навіть корисне йому. Уряд сам йде і закликає законодавчі інституції і громадянство на боротьбу не з споживанням міцних напитків, а з зловживанням ними, і має надію, що раціональними способами це лихо буде зменшене. На кінці товариш міністра заявляє, що міністерство фінансів і уряд чекає од законодавчих інституцій норм, які-б мали метою боротьбу іменно з піяцтвом. 
Лерхе з приводу докору, що законопроект не зовсім оброблений, каже, що треба почати справу, а потім вона дійде до гарного кінця. Оратор перестерігає од різних способів, бо цим можна пошкодити справі і загубить спочуття громадянства. З фінансового боку бояться за зменшення державних прибутків од цього не приходиться, бо зменшення піяцтва підвищить народню заможність. Лерхе висловлює надію, що коли б сьогодня була вся Дума в зборі, то всі 442 депутати голосували б за перехід до постатейного читання проекту. 
Суперечки по законопроекту про способи боротьби з піяцтвом перериваються. Дума приймав шість дрібних законопроектів. 
Жуковський робить доклад по законопроектові за стверження правил про з'їзди мірошників. Цей проект вносять вже другий раз в Думу. Комісія пропонує проект ухвалити. Балотіровкою законопроект одкидається. 
Оголошують пропозіцію зняти негайність і з запитання про висилку російських робітників з островської округи. Дума згожується негайність зняти. 
Балотіровка про визначення строку комісії по запитанням за справи вищої школи виявила, що немає законного составу. Засідання переривається в половині десятої.
