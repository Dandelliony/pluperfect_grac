Українці в Галичині.
 В українські бурси в Тернополі прийнято цього року 185 учнів, з них 120 селянських дітей в Бурсі українській, а 65 в Бурсі селянській. Прохань було подано 250: зпоміж них 65 неможна було прийняти через брак місця. Це велике число забракованих прохань вказує на конечну потребу розширення бурс або збудовання нових. З огляду на те, що бурса українська не може розширитися, весь галицько-український загал, а передовсім селянство повинно допомогти своїми лептами тутешній філії „Просвіти", що має приступити до будови великої бурси.
Під крилами краєвої ради шкільної. Читаємо в Подільськім Слові: коли кілька літ тому в Тернополі громадська рада утворила українські паралельки при польській школі ім. Казиміра, і ухвалила назвати її школою народньою ім. Шевченка то навіть прибила металеву таблицю на будинку школи. Та видно український напис дразнив якесь дуже чутке „братнє" серце, бо по скількох тижнях наказала рада шкільна зняти український напис з будинку шкільного та веліла її називати школою Казиміра тому, що це не є ще школа самостійна, а паралельки. Цього року знов одкрито нові паралельки при народній школі, але польські і названо їх „школою народньою ім. Словацького”.
Українське лікарське товариство. В решті українці подбали про власне товариство, якого потреба давала себе давно відчувати. Лікарів українців є коло 150 і тому тим відрадніше треба вітати знановання „українського товариства лікарського" у Львові. Ще в лютім 1908 р. заснувався в Коломиї комітет, зложений з д рів: Т. Е. Вурачинського, секундаря краєвого шпиталю в Чернівцях, Гр, Гарматія, лікаря в Теребовлі, Євгена Гузара, секунданта краєвого шпиталю в Чернівцях, Ол. Козакевича, лікаря в Коломиї, Иосифа Коса, полкового лікаря в Коломиї, Зин. Левицького, директора загального шпиталю в Коломиї, Євгена Пасічницького, окружного лікаря в Ланчині коло Делятина, Івана Ціпановського, лікаря в Городенці і Вол. Яновича в Станиславові. Уложено статути, але міністерство відкинуло їх рескриптом з дня 10 червня 1908 р. і аж заходами українського парламентарного клубу, особливо заходами д-ра Окуневського і віцепрезидента Юл. Романчука удалося комітетові здобути затверження статутів з малими змінами. Тепер комітет приступає до уконстатування товариства і введення його в життя. (Діло).
На конкурс оголошений кр. виділом на драматичні твори прислано такі твори: 1) „Гектор” трагедія в 5 актах; 2) „Море", драма в 5 актах; 3) „Трикутник", пьєса в 3 актах; 4) „Жертви”  драма в 5 актах; 5) „Настаська", пьєса в 5 актах; 6) „Рогнідь“, иьеса в 5 актах; 7) „Довбуш", пьєса в 5 актах; 8) „В путах зневіри", драма в 3 актах; 9) „Амінь запроданцям” , комедія в 4 актах; 10) „Вироди суспільностє", пьєса в 4 актах; 12) „Розладдя", драма а 4 актах; ІЗ) „Так світ платить", 14) Комедія в 3 актах (без назви); 15) „Сонце руїни", драма в 5 актах; 16) „Безцільна земля", драма в 4 актах.  Краєвий виділ запросив членами конкурсової комісії на сценичні твори руско-народнього театру: 1) о. Тимофея Бордуляка, 2) д-ра Михайла Волошина, 3) Ярослава Ільницького, 4) Івана Кивелюка, 5) Іллю Кокорудза, 6) д-ра Осипа Маковея, 7) Ілярія Огоновського, 8) д-ра Евгена Олесницького, 9) Осипа Стадника, 10) д-ра Кирила Студиньського, 11) Володимира Шухевича, 12) д-ра Андрія Чайківського в Бережанах. Декрети будуть доручені незабаром. Про день засідання повідомить краєвий виділ кожного члена окремо. Надіслані до конкурсу твори (в числі, 16) переслані будуть членам комісії до прочитання виділом „Рускої Бесіди" у Львові. („Руслан").
