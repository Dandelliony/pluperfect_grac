З газет та журналів.
У Тільзіті (Прусія) вийшло перше число невеличкого литовського місячника на німецькій мові під назвою “Allgemeine Litauische Rundschau”. Орган цей в певній мірі є наслідком ближчих стосунків литовців з українцями. Ще з початком минулого року віденська „Ukrainische Rundschau” по ініціативі проф. Грушевського і на бажання литовських політичних кругів одвела була окремий відділ для литовських справ, до котрого опісля долучився був ще окремий білоруський відділ. З успіху українського органу в німецькій мові в Європі провідники обох народів мали користь. З цього приводу до редакції „U. R“. вислано було листа підписаного власноручно представниками кільканадцяти  литовських інституцій, між иншим президентом Литовського Наукового Товариства у Вильні. Вже перша стаття литовця Лєанса в „ Ukr. Rundschau”найшла була відгук в німецькій пресі, а другу статтю иншого литовця в найблизшім випуску нашого німецького органу прийшлося було литовському авторові навязувати до цікавої полемики, що була розпочалася на тему польсько-литовських відносин між самими німецькими часописами. Був це не аби який успіх. Цей факт повів до дискусії в литовській пресі на тему інформовання ширшого світа про литовські справи, яка згодом скристалізувалася в постанові оснувати свій власний орган в німецькій мові. Причинилися до  скорого зреалізовання цеї постанови де-які побічні моменти. Редакція „U. R“ через брак матеріальних засобобів не могла вести систематично литовський і білоруський відділи, що повело б до того, що „Ukrainische Rundschau” могла б перейти еволюцію до спільного органу всіх трьох головних непольських складників історичної Польщі, котрих інтереси, як це, на основі свого універсального історичного знання, доказав проф. Грушевський, не мають ніяких майже спірних точок, а самі спільні ціли: боротьбу проти історичної Польщі і національне відродженя в Росії. Литовці зачули потребу заговорити про себе ширше світові. Так поясняє в письмі до редактора „U. R“ генізіс цього місячного часопису. “Allgemeine Litauische Rundschau” один  визначний литовський діяч. „Задля авторитетности і виробленої марки вашої „ Ukr. Rundschau”—пише він далі —все ж таки будемо вас просити, давати ласкаво місце у вашім органі важнішим проявам національного життя литовців”. Друга обставина, яка веліла литовцям оснувати свій власний орган у німецькій мові, це те, що невеличка зрештою на число скількість литовців остається під пруським пануванням, а з тої причини видавання власного німецького органу мав для литовців подвійне значіння, не лиш значіння загального інформовання культурного світа, але й значіння місцево-практичне. Через те, як зрештою і за для неможливости ведення подібного органу в Росії, “Allgemeine Litauische Rundschau” заложено на литовській території в Прусії, в місті Тільзіті, а видавцем її є визначний діяч пруської, або т. зв. Малої Литви (литовців в Прусії з рештою менше як русинів на Угорщині) п. І. Ваннагат, що рівночасно видає часопис у литовській мові п. н. Біруте; наголовок рівнозначний з національним литовським товариством в Тільзіті, котре є рівночасно найстаршим литовським нац. товариством (основане в р. 1885). Ще й окреме значіння мав для пруських литовців видавання німецького органу, бо має він бути національно освідомляючим органом для згерманізованих литовців, як це мали між иншим на меті українські: „Украинскій Вестнике" і “Przeglad krajowy”. „Яке завдання має “Allgemeine Litauische Rundschau”?  На це питання висловлене на першій сторінці першого випуску цього невеличкого мі сячника (об‘ем 32 стор. мал. вісімки) дає редакція таку відповідь: “АIIg. Lit. Rundschau” має служити інтересам литовців у Великій і Малій Литві, в Америці і Англії. Це місячник присвячений оглядові всього, духовного життя литовців. Вільний від політичних тенденцій має інформувати про відносини литовців в державі, церкві, школі і родині, орієнтувати про литовську історію, літературу, науку і штуку". Далі читаємо ось що: „Дивна річ, що багато Німців, а то й самих литовців далеко краще ознайомлені з народами, котрі жиють в Африці, Америці і Азії, як з литовським племенем. Не лиш низші верстви, але  й ті, що зараховують себе до інтелігентних, не знають нераз зовсім нічого про життя литовців в останніх десятиліттях. І цьому нічого дивуватися. Бо-ж досі не було ще часопису в німецькій мові, який Німцям а й тим литовцям, що послугуютьея німецькою лектурою, давав би точні і правдиві відомости про литовське життя. Бували час від часу статті про литовців в якій німецькій часописі, та інформації про литовців виходили звичайно обезображені, виходило з них, що литовці і літератури ніякої не мають, а то й що вони от от і вимруть до крихти”. Цьому має запобігти “АIIg. Lit. Rundschau”. В останніх часах — пише про цей часопис „Діло”— литовське питання обговорювалося зчаста в українській пресі, тільки здебільшого  була там мова звичайно лиш про російську Литву, яка веде перед в литовськім національнім життю. Про пруську Литву згадувалося у нас рідше і тому покористуємося датами, „А. L. R.“ лиш у відношенню до пруської Литви, котра, не зважаючи на низький стан національної свідомости, була довгий час свого рода Піемонтом національного відродження литовців. Перше вражіння, яке дає читання „А. L. R.“, та й инших литовських публікацій, це помітне небажання литовців подавати свою національну статистику. В „статистичних” статтях про литовців, писаних самими литовцями, находимо дати про те, скілько литовців було колись на землі, скілько по поодиноких територіях зденадіоналізовано, скілько виеміґрувало, не стрічали ми однак  ніде замітки, скілько властиво є всіх литовців тепер. Офіціальні обчислення в Росії з р. 1897 і Прусії з р. 1900 подають загальну скількість литовців приблизно 1.210.000 в Росії, і коло 115.300 в Прусії. Литовські часописи з обуренням відкидають офіціальні обчислення, не повторяючи їх дословно, ні не простуючи їх. Загалом цифрами литовська статистика оперує дуже нерадо. Зараховуючи яких 300.000 литовських емігрантів в Америці і Англії, після оптимістичних комбінацій і начислення приросту, дійдемо до загального числа литовців, менш-більш 2 милійони самих властивих литовців, а яких 2 1/2 милійони разом з Жмудинами. Цікаво, що литовські „статистики” зовсім скрупулятно подають статистику „всіх  литовських племен” , отже включаючи сюди латишів і ин., на яких 4 милійони. Коли додамо до того евфемістичні назви „Велика Литва" і „Мала Литва" і звернемо увагу на сильний культ історичної традиції великого литовського князівства, то будемо мати образок миніятурного литовського національного „імперіалізму", який надто не дозволяв литовцям ніколи сумніватися, що зденаціоналізовані литовські маси мусять колись ренаціоналізуватися, що забрані подібним національним походом етнографично литовські території повинні колись стати назад литовськими. При всім тім національний литовський рух нам вельми симпатичний, як симпатична національна вдача литовців. А й успіхи  національного розвитку литовців можуть нам імпонувати. Сам факт, що невеличка скількість литовців, котрих національний розвиток стрічав подібні перепони як і українців, здобулася досі на 44 органів преси (18 в Росії, 16 в Америці, 2 в Англії, а 8 в Прусії), дає дуже корисне свідоцтво литовському народному розмахові. Отже яких 150.000 пруських литовців має аж вісім часописів, з котрих правда лиш один виходить три рази на тиждень, инші рідше. При тім пруська Литва осталася з національного погляну куди позаду російської Литви. Німецька культура зразу, а німецький гніт опісля, не дали невеличкій скількости пруських литовців розвинутися національно. А від часу заборони литовської преси в Росії в р. 1863,  одиноким захистом литовської національної думки, висловлюваної в пресі, була власне „Мала Литва". На яку саме територію впливала ця країна? Так як на питання статистичне, не находимо і що до топографії в цілій „А. L. R.“, ніякої докладної відповіді. Річ в тім, що одноцілої литовської території тут іменно зовсім нема, а лиш по обох боках Мемеля живуть в семи округах литовці в загальнім числі около 150.000. Одже ця пруська Литва вела через скілька десятків літ перед в національнім розвитку литовців. Від р. 1880 істнуе там заложене д-ром Басановичем Лит. Літ. Т-во, навколо котрого гуртувалася нац. лит. молодіж з Малої і Великої Литви. Окрім істнуючих там до того часу двох литовських часописів, друкованих готицьким письмом (пруські литовці  протестанти і через німецький вплив приняли були тоді готицьке письмо) основано тоді для перепачковування до Росії окремий часопис, друкований латинкою, п. н. „Auszra" (Зірниця), видавано в Тільзіті писані латинкою брошури і перевожено через границю. Загалом в Росії гнітили литовський національний рух незгірш українського, замикано до вязниць і висилано в Сібір  литовських піонерів нац. руху, конфісковано лит, книжки до молення і т. и. Все це йшло на користь полякам. Видавець Kraj’y, сполонізований німець, Пільц, виступив на адрес „Auszra-u” з поганим доносом, немов то цей часопис основано за пруські гроші (!). Сам Бісмарк „мав" дати на цю ціль 50.000 марок!.. а російське правительство собі переслідувало литовський рух як польську видумку! Чисто як з українським національним рухом. Після знесення пресових заборон та з настанням нового ладу в Росії, пруська Литва перестала бути прибіжищем литовського національного руху. Натомісць одкриваються очі пруських литовців,  які перед тим бачили себе в трохи вигіднішим положенню, що їх брати з „Великої Литви" за скілька літ свобіднішого подуву вітру перегонили їх значно в напрямі національної свідомости. Правда, що російські литовці можуть тепер розвиватися в корисніших умовах,—бо російське правительство не бачить причини нищити литовський національний рух на користь поляків. Тим сильніше стремління пруських литовців до національного розвитку, якому стоять на перепоні пруські заходи, звернені проти німецьких національностей, а які доходять до того, що в де-яких селах литовські діти не можуть мати навіть науки релігії в рідній мові. За останні часи помітно зворот на користь литовців, принаймні настілько, що пруське правительство уділяє литовцям де-які полекшеная в порівнянню з подяками. Щоб показати, що пруське правительство не е абсолютно вороже ненімецьким націям на території Прусії, воно подає надії на язикові полекші, для мови литовської, кашубської (!) і мазурської (!), в противенстві до бунтівничих поляків (!). А по волі чи по неволі “Allgemeine Litauische Rundschau” у відношенню до пруського правительства теж дуже патріотична... Для пізнання литовського питання „А. L. R.“можна читати з великою користю. Цікаве те й поучаюче, як малесенький народець з завзяттям і консеквенціею обороняє свою національність.

