Листи українського хлібороба.
В цьому листі я писатиму про зразки кращої культури селянської землі. Перед нашими очима роздол Побужжя в Херсонщині. Як відомо, наші Чорноморські степи од посухи вигорають скілька разів в кожнім десятилітті. Хліборобові отут треба добре пильнувати за своєю нивою, щоб на їй виховати яку-небудь користну рослину. І там треба багато знаття, багато праці, щоб зберегти ще з осени та зіми більше води та щоб ту воду не вивіяв вітер та не видавив мороз з спекою. Добрий господарь навіть отам вміє вести боротьбу з лихою невблаганною стихією, бо тамошній хліб століттями прилаштовується до цього життя і зросту при оцій спеці і неначе йде на зустріч хліборобові. Спокійний та тихий Буг з його багатством— водою під час спеки робить справжній контраст. Серед чорного вигорілого степу, на котрому очі не забачать жадної зеленої бур'янинки, —це дійсний оазіс — зелена держава; на йому тоді одпочиває людина, занесена лихою годиною в цей край траура. По боках течії на сотні верстов простяглися широчезні смуги очеретів та долин, а далі вже йдуть спуховаті на схід і захід сонця розлоги, а з півночі і з сходу камянисті невеличкі гора й обриви. Длині Побужжя сама природа призначила бути садком-виноградом. Але-ж вона попала в нетямущі руки чабанів молдаван та наших втікачів з України. Цього мало, що руки були нетямущі, з самого початку колонізації  сюди налинули пани поміщики і почали закріпощати вільних поселенців. Увесь правий беріг Буга таким побитом опинився в кріпацтві, а лівий підпав під аракчеєвські воєнні поселення. І там і тут була неволя— вона ще гірше забивала памороки в селянина, котрий і через півстоліття після їх ніяк не може прийти до памяти. Ми так думаємо, бо другий такий самий теплий район Дністра, заселений більш менш вільними державними поселянами потопає в садках та виноградах. А в Побужжі тільки де не де зустрінеш садок або кущі винограду. Тілько ж і тут один за другим не скоро почали люде користуваться отією багатющою природою, яка отут иноді під боком в селянина. Діло в тім, що лівий беріг, захищений од північних вітрів, скрізь  засіяний джерелами, котрі б'ють з під кручі фонтаном. Поробити рівчаки з цього „фанталу“, як їх прозвали тамошні люде, —це як раз плюнуть. Невелика теж праця посадити в отих рівчачках палички з винограду і через два-три роки це вже родючий виноград, це вже оазіс серед голої кручі, встеленої дрібними камінцями. Століттями отут марно земля вакувалась не давала людям жадної користі. Аж поки селянин надоумився покористуватися даремною силою природи. В 1885 —1890 роках це були тілько піонерські вчинки, а потім вже почалася дійсна праця і усе голе, без жадної рослини підгірря вкрилося зеленим килимом — радісно було навіть подивиться. Тисячі десятин очерету можна б було теж повернути  до саду-винограду, але-ж не швидко мабуть до цього додумається наш селянин. Відома ж, наприклад, історія з алешківськими пісками, на котрих родять алешківські кавуни — ті кавуни, що попали навіть в друк в кожній географії. На схід сонця і на південь од Дніпра, ці піски тягнуться широчезною смугою. Скілько очі забачать —це сипучий пісок. Століття, вони марно пролежали, бо ніхто не відав, що під ними захований товстий шар чорної землі— дійсного гумусу. Століття пролежали нагоняючи на людей смуток, аж поки прийшли французи та взяли за безцінок велику площу під виноград. Коріння винограду розшукало те, що було довго і так добре заховано од очей людських. І через скілька років сипучий пісок  повернуто було в оазіс. І селянин наш отак само з запомогою рослини багато дечого розшукав би в землі. Перед мною ще один чудовий закуток. Це питомник чи школа щеп д. Павленка біля Городищ на Київщині. Багато десятин підгірря та ярів, котрі спокон віку пустували, повернуто отут під сад та школу для виховуваная щеп, багато десятин отут засажено шпоришками та малиною і инщими ягідними кущами. З яблук і з усякого фрукту, з яких тут душать вино, котре має без малого не таку вартість, як і вино з винограду. Велика сила людської праці отут полягла і полягає що року. Але ж оця праця сторицею повертається господареві. А тих щеп, що тут виховується кожного року, хватило б на пів повіту. Жаль тілько,  що в продаж вони йдуть не так то дешево, як цього треба б було селянинові. Такі наслідки тим більше інтересні, що вони діло рук селянина навіть без шкільної науки —тут саме життя витворило ролю великого учителя. Таким учителем в оцім разі був зразковий питомник такого діяча як Л. П. Симиренко, котрий опріч праці вніс в своє діло багато знаття і науки. Нам довелося досвідчиться в тім, яке велике значіння має конкретний зразок вищої культури за для селянина. Засновуючи в 1903 році в с. Прусах, черкаського повіту, сельсько-господарську школу теж на підгіррі та горбах, я звичайне діло, почав з садка та питомника для виховування щеп. Мої тамошні сусіди і собі почали засажувати свої горби родючим деревом, а на низині садовить дички,  щоб їх потім прищепити. І що ж вийшло? Тепер це такий роскішний закуток, що любо навіть подивиться. В одного селянина вийшов справжній питомник, з котрого він продав вже чимало щеп і заробив чимало грошей. — Минулої весни мені довелося проїздити біля Керилівки на нашій Звенигородщині.Дивлюся я і бачу надпис коло одного новенького садочка: „ Продаж щеп по 25 коп. штука". Коли я зайшов в огорожу, то мені в вічі кинулись тисячі рівних, як свічечки щеп усякого зросту і більших і менших. Бідний чоловік мав собі пів десятини поля і щоб загорювати шматок кращого хліба, завів оцю шкілку, поклавши чимало праці. Через скілька день я знову їхав оцим шляхом і бачив велиий натовп людей, котрі, як  то кажуть з бою брали оці щепи по четвертаку за штуку. —„Вже цілу десятину взяв в посесію, що б засадити дичками та виховать більше щеп"... — казав мені оцей селянин, і я бачив отут недалечко ту десятину; уся вона була глибоко перекопана рівчаками та перевалом. Посесор її видко багато поклав праці, глибоко рився, копаючи заритий в землі клад. Оці зразки свідчать в якім напрямці у нас піде шлях до вищої культури землі, котра тілько одна може збагатити і захистити од тих злиднів і того убожества, що гнітять нашого селянина. Т. Осадчий.
