ПО УКРАЇНІ.
У КИЇВІ.
В українськім клубі сьогодня на черговій літературній вечірці, О. І. Лезіцький прочитає цікавого історично-побутового начерка „Ганна Монтовт“, роман життя волинського вельможного панства XVI віку (дійсна подія) з багатьма побутовими подробицями того часу. Початок читання в 8 г. Зважаючи на великий розмір начерка, читання його продовжаться на дальшу середу 29 сентября.
Новий журнал. З 1 го октября починає виходити в Київі новий щомісячний журнал „Кіевскій Антикварій” присвячений питанням старої живописі, археології, нумизматики і  инш.
Зменшення штату. Новий київський віце-губернатор В. Д. Кошкарев звернув увагу на те, що в губернському правлінні дуже багато служащих, більше, на його думку, ніж справді треба. Тепер зроблено реєстр всих служащих і подано віце-губернаторові. Багато служащих мабуть зостанеться за штатом. Для більшої продуктивності роботи служащих в губернському правлінні буде заведено вечірні заняття.
В суді. Вчора в судовій палаті розбіралася така справа. 9 марта 1910 року трьох стражників: Т. Долгополова, Ф. Вурлука і А. Нічіна було послано в м. Ходорков порядкувать на ярмарку. По дорозі в Ходорков стражники зайшли в шинок і, добре випивши, пішли далі в с. Котмярку. Тут, увійшовши в хату селянина Денисюка, стражник Долгополов хотів знасилувати його жінку. Цього йому не довелось зробити. В Денисюка Долгополов намагався стріляти. Зачувши вистріли, почали збігатись люде, і скоро біля хати зібрався великий натовп. Стражники двічі вистрелили в натовп з винтовок і револьвера. Натовп розбігся. На місці зосталося троє селян: один убитий і два тяжко поранених. Всіх трьох стражників потягнуто до суду по 1 ч. 341 ст. ул. о нак. за перевищення влади. Обороняють підсудних пом. пр. пов. Б. П. Репік і приватний повірений М. М. Ізвеков. 
 Адміністративна кара. З наказу вик. обов. київського губернатора А. Ф. Гірса редактора-видавницю газети „Огни“ О. Н. Прохасько посажено на місяць під арешт без заміни штрафом за надрукування в № 196, газети статі під заголовком „Священникь и очки“.
 Новий трамвай. Позавчора мостовий одділ Київської гор. управи повідомив концесійний одділ, що з 1-го октября можна пустити вагони по новій лінії: Прорізна — Вел. Підвальна, Мало-Володимирська, Гоголівська, Павловський проулок, Кадетське шосе і далі.
 На залізниці. Через те, що в цьому році з поїздами часто траплялися нещастя підчас маневрів і, як установлено слідством, нещастя ці ставалась по вині запасних агентів, — начальник південно-західних залізниць наказав, щоб начальники служб руху вжили відповідних заходів проти цього і допускали запасних агентів до роботи тільки після провірки, чи можуть вони як слід виконувати свої обов'язки. Крім того в наказі зазначено, що начальники одділів одповідатимуть за помилки запасних агентів, коли останні не підготовлені до виконання своїх обов'язків. 
 Селянські виставки. Земський агроном канівського повіту повідомив київську управу, що в канівському повіті сельсько-господарські виставки мають одбутися: у м. Богуславі од 10 до 13 октября і в м. Степанцях 17 —24 октября. Агроном прохає одложити ці виставки, бо вони непідготовлені. 
 Нема лікаря. Київська повітова управа повідомила київську губернську земську управу, що акушерка германівської земської лікарні сповіщає, що посланого авансу на харчі для слабих вона не може одібрати, бо нема лікаря; через це акушерка не має чим годувати слабих. Крамарь не хоче давати набір, бо йому не заплачено частину боргів за август місяць. Повітова управа прохає губернську управу повідомити, кому треба видавати аванси, коли ще не призначено лікаря.
Про холеру. ІІ. київський губернатор запитав київську губ. земську управу, про холеру у с. Тихому Хуторі, про віщо п. губернаторові написав таращанський справник. З початку августа до 8 сентября у селі, померло  від холери 39 душ і туди управа послала фершала та двох санітарів, але вони не можуть нічого вдіяти. Соляне налякані і не хотять допомогти слабим,
 3 Київщині. Напади розбійників. 19 сентября київська повітова поліція одержала телеграму про напад розбійників в селі Витачеві, київськ. пов., на дім селянина Микити Кранта. Розбійники були озброєні револьверами і вистрілами поранили Кранта. На місце нападу поїхав київський повітовий справник Фалет. Вночі проти 19 сентября шість розбійників з револьверами та кинжалами, напали в селі Плоскому, сквирського пов., на дім заможнього єврея Лондона. Загрожуючи Лондону і його сем'ї смертю, розбійники повязали всіх і заперли в льоху, а сами почали нишпорити по скриньках та шафах, де знайшли дві тисячі карб. золотими та срібними монетами. Із стані Лондона розбійники вкрали пару коней, запрягли їх в шарабан і зникли. Теїж ночі в сусідньому селі Маньківцях було вирізано дві селянських сем'ї. Гадають, що їх порізали ц іж розбійники.
 Згоріла економія. Нам пишуть, що в київському повіті, у гусачівській економії князя Горчакова, де вже була недавно пожежа, погоріли цими днями останні економичеські будівлі. Пожежа сталася через підпал.
 Комерційна школа в г. Василькові. Оповіщено результати екзаменів:  прийнято 50 душ в три класи: підготовчий, І-й та ІІ-й. Єврейських дітей буде прийнято 3-4 душі.
 3 Волині. Педагогічні курси. На житомирських педагогичних курсах мається два одділи — перший і другий. До цього часу курси були однорічні, які давали право вчителювати в однокласник школах. А тепер вони стали двохрічні і звідци будуть виходить вчителі для двохкласних міністерських шкіл. В біжучому році на першому одділі було 20 вакансій; прохань подано 17, а прийнято всього 10 душ; 10 вакансій лишаються вільними. На курси приймають молодь, що скінчила 2 х та 4-х класові школи, після вступних екзаменів. Через те, що курсістами здебільшого бував біднота —дірекція допомогає їм грошима (карбованців 60 —70 на душу), але з умовою, щоб, скінчивши курси, прослужили скілька літ в міністерстві народньої освіти.
 Вбивство за землю. Селянин с. Коханівки, ізяславського пов., Юліян Кравець судився скілька літ за землю з своєю сестрою Устею та свояком Грицьком Іщуком. Суд присудив землю Усті, але Юліян користувався нею самоправно. 17 августа Грицько Іщук з дочкою Марійкою поїхав в поле сіять жито. Кравець побачив це, взяв сокиру і пішов і собі на поле. Марійка пішла йому назустрічь попрохати, щоб він не заводив колотнечі, але Кравець ударив її сокирою і вбив зразу. До вбитої дочки прибігла мати, Устя; Кравець хотів і її вбити, але збіглись люде і одняли у нього сокиру і повели в станову кватирю. 
3 Поділля. Холера. 16 сентября на Поділлі було слабих на холеру 26.
Одділ плодоводства. Департамент хліборобства дозволив Імператорському Російському товариству одкрить в Каменці одділ цього товариства.
 3 Полтавщини. Судові справи. Воєнний суд в справі нападів розбійників в кобилякському повіті—засудив 6-х до смертної кари, 5-х до каторги на різні строки, 3-х виправдав.
 Заборона. Наш кореспондент пише: 10 сентября в хорольську земську лікарню з с. Вишняків привезла хворого чоловіка на пахову грижу. 18 сентября цей чоловік вмер в тій же лікарні, і от родичі побажали поховати  його в ріднім селі Вишняках (від Хорола 1 1/2 верстви), а для цього треба було добути дозвіл п. губернатора. Послали депешу. На другий день одержали відповідь, що до перевозки тіла в с. Вишняки „припятствій не встречается". Депеша прийшла якраз, коли тіло несли на кладовище. Священик сказав, що тіло можна буде взяти з церкви. Коли тут прийшли от п. справника і сказали, що, як буде цинкова труна, то він дозволить перевезти тіло в Вишняки. Мусіли поховати в Херсоні.
3 Катеринославщини. Виставочні награди. На катеринославській виставці одержали награди: полтавська земська реміснича школа за чудові вироби учнів — велику золоту медаль;  елецька реміснича селянська майстерня — велику срібну медаль; полтавське губернське земство за народню професіональну освіту — велику золоту медаль, за економичеий одділ — велику золоту медаль, за народне „здравіе" і громадське „призреніе” — похвальні листи, —за оціночну статистику — велику золоту медаль, за дорожно-будівельну справу — велику золоту медаль, за страхову справ — велику золоту медаль. Журнал „Земское Дело" одержав малу золоту медаль.
3 Кубанщини. Судові справи. Після сорокаденного розгляду справ катеринодарських та армавирських анархистів воєнний суд засудив: 7 душ на смерть; 34 на каторгу, доктора Меєровича на заслання, 1-го в тюрму, 19 виправдав. Родичка одного з винуватців, коли його вивели з суду, хотіла скочити з другого поверху, але її придержали салдати.
