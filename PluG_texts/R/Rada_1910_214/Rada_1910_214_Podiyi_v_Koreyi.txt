Події в Кореї
Ще недавно телеграми європейських газет сповіщали, що корейці дуже спокійно ставиться до анексії японцями своєї країни. Але останні звістки подають нам зовсім инше. З Пекіна сповіщають, що тепер на всьому обширі Кореї йдуть розрухи, країна дуже не спокійна. Японці за один раз арештували 400 революціонерів-корейців, багатьох вбили. Силу народу вже вивішали. Корейці, зустрівшись з японцями, плюють їм в очі і звуть їх „собаками", „шайтанами гніту і неправди". Чотирі японських газети в Токіо, Кіото та Осаці припинено за те, що гудили анексію. Правда, що японці випустили з корейських тюрем арештантів, зважаючи на святкування анексії, але швидко в цих тюрмах не було вже місця для незадоволених анексією. П'ять студентів-корейців в Токіо покинчили життя самогубством в знак протесту проти анексії. Японці ж святкують, як переможці, дуже гучно анексію. Цими днями в Токіо велика церемонія „сповіщення померших душ царського дому" про приєднання Кореї до Японії.
