Всякі звістки.
ПЕТЕРБУРГ. Синод доручив членові учебного комітета Рункевичу зробить ревизію в житомирській семинарії. Ізвольського наставлено послом в Парижі. Єврея Кальнера, який прожив в Павловську ЗО років, хотіли виселити. Кальнер хотів зразу отруїться, а потім збожеволів. Його одвезено в військовий гошпиталь, де він таки отруївся. На другий день прийшов йому дозвіл жити в Павловську. В петербурзькому євангельському союзі викрито зловживання. Поміщиця Ломен і священик Русанов, які вели справи союза, повтікали. Покінчив самогубством колишній юрісковсульт п.-з. залізниць Прокопович. Єсть чутка, що непорозуміння між Малиновським і Толмачовим скінчиться одставкою Толмачова. ОДЕСА. Закрився з'їзд діячів по благоустройству городів. За останні дві доби на чуму не захворів ніхто. ВАРШАВА. Забастовка трамвайних служащих спинилася. Закрито товариство взаємної допомоги народніх вчителів. Закрито дешеву столову служащих казенної палати. ПЕТЕРБУРГ. Міністр доріг Рухлов дуже зацікавився милійонними претензіями до пів.-зах залізниць. Можливо, що в цю справу вмішається прокуратура.

