Останні вісти 

Загальні збори клубу „Громада" в Петербурзі.
 ПЕТЕРБУРГ. Відбулись річні загальні збори клубу „Громада". Вшановано вставанням б. чл. клубу Доманицького, Мацієвича, Прокоповича, а також д-ра Юркевича. Ухвалено взяти участь в святкуванні Шевченкових роковин Академією Наук і Т-ва їм. Шевченка. (Власн. кор.).

Справа з українською мовою в нар. школах.
 ПЕТЕРБУРГ. Серед прогресивних депутатів виникла думка ще раз підняти в Думі питання про українську мову в народніх школах на Україні і докладно обговорити його. ( Власн. кор .)

Українська Наук. Тов. в Петербурзі.
 Серед петербурзького українського громадянства йде розмова про укр. наукове тов. в Петербурзі. Думка ця зустріла спочуття серед членів Академії Наук, прихильних до українства. (Власн. кор.).

Судова справа.
 ВАРШАВА. Варшавська судова палата після чотирьохденного розбору діла присудила бувшого начальника варшавського повіту Кавеліна за рострату шкільних сум на 6 м. в тюрму, або ж заплатити 1.500 карб, штрафу. Крім того, Кавеліна скинуто з посади. {Власн. кор.).

Страшна смерть.
 МЛАВА. В місцевому поліцейському домі один арештант зробив замах на самогубство. Він роспоров собі ножиком живіт. Арештанти одняли в його ножик. Тоді він розірвав рану руками і випустив з себе кишки. Нещасному дано лікарську допомогу, він вмер в страшних муках. На присутніх сцена зробила велике вражіння. {Власн. кор.).

Всякі звістки.
 ПЕТЕРБУРГ. „Нон. Вр.“ повідомляє, що військовий міністр ген. Сухомлінов клопотався перед Государем про влаштування що-річних майських парадів для потішних по всій Росії.
 Кассо охоче пристає на те, щоб по школах заведено було військовий строй.
 „Колоколь" повідомляв, що піднято питання про те, щоб проти неділь, свят і в великий піст заборонено було спектаклі.  Антоній, арх. волинський, повідомляє Синод, що по де-яких місцях Волині поширюється секта, схожа на хлистовську.  Окружний суд постановив знищити друге видання „Санина" Арцибашева.
 Власник „Акваріума", який помер недавно, зоставив сім милійонів спадщини.
 Арештовано келейника Миколаївської пустині, псков. губ., який був членом гуртка, що збірався пограбувати пустиню.
 Голову петербурзької судової палати Крашеннікова наставлено товаришем міністра юстіції.
 Окружний суд присудив Суворіна, редактора „Нов. Вр.“, до 100 карб. штрафу за замітку про роскватирування війська.  Пурішкевич послав артистові „Буффа" Монахову, який представив його на сцені, лайливого листа, в якому загрожує артистові висилкою з столиці і закриттям театра.
 „Пет. Лист." пише про рязанського єпископа Никодима, що той звелів вивести священика-погорільця, який просився на другий приход. Коли ж священик прийшов вдруге, то з наказу владики манахи скинули його з сходів.
 МОСКВА. Заводиться в Москві генерал-губернаторство.

За кордоном.
 ПАРИЖ. З Лондона телеграфують, що в кінці виборів в багатьох місцях Англії стались кріваві бійки. В Лінкольні виборці попобили де-кількох ораторів од супротивної партії. Після цього знялась величезна бійка, в якій взяло участь більше 10.000 душ.
 Парижські залізниці служащі вигадали новий спосіб забастовки. Вони навмисне пересилають клажі не на ті станції, куди слід, а далі. Адміністрація нічого не може вдіяти проти цього.


