Література, наука, умілість і техніка.

 = Конкурс Добродійного товариства. По оголошеному в 1909 році конкурсу на премію за найкращу популярну брошуру по сельському господарству Петербурзьке „Добродійне товариство видання користних к і дешевих книжок" одібрало три рукописи, для розгляду яких була організована комісія з спеціалістів, під проводом відомого агронома П. М. Дубровського. На підставі рецензії цеї комісії, рада Добродійного товариства присудила видати премію 150 р. авторові рукопису „Доморосла птиця, її породи, розведення, годування, догляд та деякі хвороби (Птахівництво)". По розпечатанні приложеного при рукописові конверта виявилось, що автором премірованої брошури є д. В. Корольов. Ця брошура буде незабаром видана на кошт „Добродійного товариства".
 = Поезії Христі Алчевської. У Харькові вийшла книжечка поезій Христі Алчевської—„Пісня життя".
 = Проф. Бехтерев про мозок геніїв. Б ,,Н. В." вміщеао розмову з відомим вченим проф. Бехтеровим про мозок геніальних людей. Бехтеров сказав, що удільна вага мозку де-якими вченими визнається за покажчик геніальности. Пересічна вага мозку людського рівняється од 1,029 до 1,038 gг. Мозок Менделєєва важив 1,571 gг. Його удільна вага мала 1,053. Надто виразним показником мозкової діяльности є значна кількість мозкових закрутів. В видатних вчених природників і математиків найшли надто багато цих закрутів. Найбільше було їх в мозку Гельмгольца. В мізку Менделєєва теж багато цих закрутів. Врешті проф. Бехтерев жалкував, що мозок Л. М. Толстого лишили гнити, тоді, як він повинен би бути найдорожчою реліквією для людей в музеї імени великого письменника. За кордоном мізки великих людей переховують, як святощі. Та і в Петербурзі переховується мозок Менделєєва, Рубинштейна, математика Чебишова, Скобелева, Салтикова (Щедріна) і инших.
 = „Учитель", часопис „руського т-ва педагогичного" у Львові. Вийшло ч. 18—19. Зміст такий: Василь Доманицький (Некролог). „Б.“: Третій міжнародній конгрес і міжнародня вистава шкільної гігієни в Парижі. К. Флямаріон: Вода-причиною кінця світа. Юліян Ловицький: Практичні лекції підчас іспитів зрілости. Др. Іван Демянчук: Антісемітизм в старині. Іван Ющишин: Новини нашої педагогичної літератури. Вісти з Товариства. Проект зміни статута Р. Т. П.
 = Переклад. В ч. 116 уманської газети „Голось Провинціи" уміщено в російському перекладі оповідання М. Коцюбинського: „Як ми їздили до Криниці". Переклав П. Г.

