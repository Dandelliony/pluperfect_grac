Наукові конгреси
	В августі й сентябрі цього року в Європі збірається дуже багато наукових конгресів. Насамперед, мають відбутись щорічні конгреси: британської наукової асоціації (од 31 августа до 6 сентября у Шефільді), французької асоціації (од 1 до 7 августа в Тулузі) й німецьких природників та лікарів (од 18 до 24 сентября в Кенігсбергу .. Опріч того, ще мають відбутись такі міжнародні конгреси: ентомологі — в Брюселі, од 1 до 6 августа; фотографії — в августі, в Брюселі; шкільної гігієни —од 2 до 7 августа, у Парижі; анатомії — од 7 до 11 августа, в Брюселі; зоології — од 15 до 20 августа в Граці; геології — од 18 до 26 августа, в Стокгольмі; міжнароднього товариства для спільних дослідів над сонцем —од 29 августа до 6 сентября, на обсерваторії гори Вільсон; радіології й електрики — од 13 до 15 сентября, в Брюселі; фізіології — 27 до 30 сентября, у Відні. Нарешті, од 8 до 14 сентября відбудеться конгрес американістів у Мексіці, а в Відні відбудеться міжнародній конгрес у холодильній справі, од 6 до 12 октября.