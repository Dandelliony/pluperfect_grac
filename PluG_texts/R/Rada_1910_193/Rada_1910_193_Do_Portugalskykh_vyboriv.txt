До Португальських виборів.
	Як видно з останніх закордонних газет, становище португальського уряду значно погіршало тепер, після виборів, ніж до них. Уряд сподівався зібрати більшість принаймні на 35 голосів, а вийшло так, що про урядову більшість тепер нічого й говорити. Блок опозіційних монархичних партій провів 69 кандидатів; про республіканців досі ще повних звісток немає, але відомо, що їх буде в парламенті не менше 15 душ. Таким чином, на боці уряду буде не більше, як 71 депутат. Як що республіканці навіть стануть на нейтральну позіцію в боротьбі між урядом і монархичиою опозіцією, то й тоді уряд матиме незначну більшість (2 голоси), а з такою більшістю не можна буде керувати державою. Треба отже сподіватись, що після виборів у Португалії теперішній кабінет подасться в одставку й настане довгий міністерський крізіс.