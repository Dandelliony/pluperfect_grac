Театр і музика.
	Літній театр Купецького саду. 
	Бенефіс Колесниченка. 
	Бенефіс „ артиста-діректора" труппи Колесниченка зібрав мало не повний театр, хоча, власне, дивитись не було на що. Правда, цікавість могла викликати постановка „По ревизії". Діректор труппи в дружному єднанні з своїми спідручними дали блискучий зразок того, як не годиться грати „По ревизії". Не можу порахувати навіть приблизно, скільки разів мені на віку довелося бачити цей етюдик, але ж запевне можу сказати, що ніякі аматори не грали так кепсько і антихудожньо, як в бенефіс Колесниченка його актьори й він сам. Особливо ж ефектно було холерне гикання Чайки (Гараська), істеричні вигуки Атаманської (Пріська) — „Ой, випила, не хилила" і дивовижня бездарність усих инших виконавців, хіба за винятком Мариниченка (сторож), у якого, навіть не зважаючи на двохмісячну службу в трупні Колесниченка, ще не атрофировалось почуття художньої правди.

	В анонсах оповіщено, що трупна дасть ще тільки 4 вистави. Це дуже втішно, але для тих, кому близькі інтереси української театральної умілости, була-б ще більша втіха, коли б вони мали змогу сказати Колесниченкові на од'їзді з Київа не „до побачення", а —"прощай". 
	В. Старий. 

	- Бенефіс М. К. Садовського. Сьогодня в літньому театрі „Шато“ передостання вистава української труппи і бенефіс М. К. Садовського. Бенефіціант виступить в ролі „Богдана Хмельницького"; ролю „Єлени" виконає Л. П. Ліницька; решту ролі в поділено між кращими силами труппи. 
	- Труппа д. Кучеренка роспочала цими днями свої вистави в г. Варшаві. 
	- Цікаві концерти. В Одесі на виставці 25 й 26 сього августа улаштовано було гулянку в українськім стілі„Сорочинський ярмарок". У pedndant до цеї гулянки складено було програми двох сімфоничних концертів виключно з творів, написаних на українські сюжети. Між иншим, виконано було композіції Римського-Корсакова (уривки з „Майської ночі" й „Ночі під Різдво"), Мусоргського („Ніч на Лисій горі"), Даргомижського („Гопак") та инших. Дивно тільки, чому не виконано творів справжніх українських композиторів, як Лисенко та инші. Чи, може, у порядчики концертів про істнування таких композиторів не чули?..