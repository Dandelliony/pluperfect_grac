Відгуки парламентського життя.
	ПЕТЕРБУРГ, 24. В Державну Думу внесено обрахунки міністерства закордонних справ. В окремій записці пояснено, що бажання Думи про удасть Фінляндії у видатках міністерства виконано. Видатків міністерства закордонних справ поставлено: більше ніж на 6 милійонів карб., в тім числі на секретні видатки 97,000 карб., на хор півчих в Берлині 2,130 карб., на допомогу славянам, що вчаться в Росії, 13,000 карб. По обрахунку департаменти залізнодорожних справ прибутків поставлено біля 51 милійона карб., в тім числі плати за проїзд пасажирів набереться на 23 милійони карб., видатки департамента — 23,800,000 карб, в тім числі 22 милійони приплати по гарантіях.