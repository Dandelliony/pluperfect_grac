Мальенький фельетон.

	„Абіє" й „бабіє". 
„Союзники наважилися прохати протоєрея Восторгова, щоб він або реабілітував себе через пресу, або щоб подав у суд на ті газети, що погано дишуть про нього". 
З газет.

	Коли пан-отець Восторгов повертався з Сібіру, з місіонерського з'їзду, то на душі йому було весело й урочисто, на серці ж не дряпали коти, а лагідненько собі цвірінькали горобчики, крюкали жаби і, як би не „ліваки" и в буфеті-вагоні Сибірської залізниці, то високошановний панотець доконче виявив би свій підвисшений настрій ще й „веселими ногами", давши лиха закаблукам. 
	А хіба не було чого?... Правда, одна пропозіція вельмиморальаого пастиря не одібрала більшости, але — це ж така дрібниця в порівнянні із „содіяним". Шановний пан-отець пропонував одправити по-етапу в геєну огнену Андреева, Арцибашева, Сологуба та инших своїх супротивників на полі розвивання полового питання; він доводив, що навіть Арцибашев із Сологубом занадто складно розвязують це питання й замакітрюють людям голови, й це тоді, коли він сам давно, ще пробуваючи в Тифлісі, досить просто й зрозуміло розвязав його. Шановні члени з'їзду наважилися не погодитись з оратором, запевняючи його, що дарма він хвилюється, що й без їхнього клопоту Луципер вже досі заготовив почесні місця для безбожних письменників, а чорти певне й часник товчуть, чекаючи на них. Оратор цим задовольнився, тим паче, що далі засідання відбулося як найкраще, і всі пропозіції його пройшли трохи не одноголосно. Тому нема чого дивуватися, що на пан-отцевому серцеві бреніла вищезгадана сімфонія. 
	По дорозі в казку... чи пак, у Петербург, шановний діяч ночував у старця Распутіна, одібрав благословення й послухав душеспасеної бесіди у о. Іліодора й чим дуж поспішав додому, бо прочув, що Олександер Іванович Дубровин замислив якусь ворохібню, та ще коли б—боронь Боже!—не ревизію. 
	Чутки, як виявилося, були цілком непевні й безпідставні, бо Олександер Іванович любісінько собі пив чай з Юскевичем і Гамзеем, обмірковуючи новий сносіб „уловленій" кадюка; а ввесь гармидер ізняли скільконадцятеро союзників, на котрих о. Восторгов давненько вже позирав з підозрінням: пророчим „даром предвиденія" він догадувався, що то, коли не жиди, то принаймні анархисти-комунисти або ще які-небудь „исти", взагалі — вороги, а це пан-отцеві й за вухом не свербіло. 
	А вороги тим часом не дрімали: зібравшись усією своєю опозіційною й вороже настроєною громадою, вони поклали за обовязок неодмінно, рішуче й настирливо... прохати пан-отця, щоб він спростував звістки про свою діяльність у Тифлісі, котру так тенденційно обмірковує в цей час уся жидівська преса. Обравши за депутатів до протоієрея Ваську Дошлого, Яшку Ховай-не Заховая, Стьопку Пронозу й Петьку Резинченка, відважні протестанти цілісінький тиждень не зазирали до монополії й спромоглися купити срібний полумисок, паляницю й дрібок соли; упорядкувавши все во ни, як годиться, вирядили депутацію до пан отця. 
	Не обійшлось, звичайно, без пригод, бо депутати по дорозі, забачивши шинок, дались дідькові опутати себе: пропили всі причандали й тільки на третій день нарешті поставали перед пан отцеві ясні очі. 
- Вам кого, шантрапа мізерна? — привітав їх шановний діяч.
- Так што до твоєї милости, папаша, — разом забелькотали депутати, й по кімнаті пішов важкий горільчаний дух. 
	Делікатний господарь витяг з кешеві пляшечку з жигунцем (нашатирним спиртом), нюхнув скільки разів і розгонисто чхнув.
- На здоров'ячко! на многі літа! 
- Да расточаться вразі!
- Сто тисяч субсідії! 
Гукнули разом посланці й низенько вклонилися. Слово „субсідія" настроїло пан-отня на лагідний тон, і він, подякувавши, привітно усміхнувся й спитав:
- Чого вам, дітки? 
_До твоєї милости, пан-отченьку! Зглянься, вік Бога молитимемо. 
- Та в чім річ? 
- Сором на вулицю вийти... 
- І тобі, Васько, сором? Хе-хе-хе!.. Васька засоромився, одвернувся й пиронув у кулак. 
- Ну, то кажіть, коли це ви зробились такими соромливими? Чи накоїли чого? 
- Не ми, папаша, не ми?
 -А хто-ж? 
- Про твою милость славу пущають, що ти в Тифлісі... 
- Ну?.. — насупився пан-отець. 
Депутати ззирнулися й замовкли з остраху. Потім поставали навколішки й благали: 
- Так што не гнівайся. Сказано, жиди вигадали й крамольники. А ти їх, папаша, судом, судом, щоб у-друге не кортіло. 
- За віщо? 
- Єресь бають, папаша. 
- Яку? 
- Ніби ти в гречку скакав із гімназистками... 
- Ах ви, дурні! Не ми, папаша, — газети. Бають, що на язиці в тебе абіє, а на душі — бабіє. 
- Ах ви ідіоти! — наступав на депутатів пан-отець. Вони гепнули лобами об підлогу. 
- Змилосердься, напиши в газети або подай у суд... 
- Ото! став-би я з усякими... 
- Просимо! сором носа на люде показати. 
Про святого старця бають, про Іліодора, а нам що? нехай гавкають. А про тебе—нема сили терпіти... 
- Ех, — зітхнув пастирь, — ізлюднів, перевівся народ. Невже ви не тямите, що чинити треба? 
- Навчи, папаша. 
- Що треба робити за блюзнірство, га? 
- І справді — блюзнірство, папаша. 
- Ну. а за блюзнірство?..
- Погром?.. 
- То-то-ж. 
Депутати вмить проясніли. 
- Спасибі, папаша, за науку. На чайок з твоєї милости. Ми їм покажемо. 
- Потім, потім. А тепер ідіть і перекажіть усім, що чули й бачили. 
- Депутати, чухаючи потилиці, повиходили, а пан-отець, посміхаючись, звелів провітрити горницю. 
	Другого дня всім городським шклярам було роботи. Поступові газети не вийшли. Дубровин товкся головою об стінку од заздрощів, почуваючи, що скінчилися чудові дні Аранжуця й для нього; а пан-отець Восторгов сияв од радощів і лаштувся в подорож до Тифлісу. 
	Провінціал.