По Росіі.
- Нарада про Далекий Схід. При головному управлінні землеустройства та хліборобства незабаром буде скликано особливу міжвідомственну нараду під предсідательством приамурського генерал-губернатора шталмейстера Гондаті для розгляду питань про становище Далекого Сходу. Найбільш уваги буде звернено на розроблення питань колонізаційного характеру, а також -на заходи що до боротьби з "жовтою" працею, яка що далі, то все більш і більш витісняє з Далекого Сходу російських робітників. По міністерству внутрішніх справ в нараді буде розглянуто низку питань, що до реорганізації адміністративного управління на Дал. Сході. Нарада торкнеться також питання про розвиток залізних доріг на Дал. Сході, про становище амурського та усурійського козачого війська, про водяні шляхи і инш. Усі міркування, що виробить нарада, розглядатимуть далі в раді міністрів. (Г. М.)
- Чи можна женитись вдруге на своїй жінці? Таке питання, що ще ніколи не зустрічалось у житті, розглядав цими днями найсв. синод. Жінка потомственного почесного гражданина І-ва, що скільки років тому розлучилась з своїм чоловіком, почала клопотатись перед синодом, щоб той дозволив їй знову одружитись з своїм чоловіком. Друга жінка І-ва вмерла. Обмірковуючи це питання, синод визнав, що шлюб І- ва, цілком скасовано шлюбною розлукою. До того ж І-в одружився вдруге з иншою особою. Отже, зважаючи на те, що друга жінка І-ва вмерла, синод визнав за можливе дозволити I-вим знову одружитись, при чому для І-ва шлюб з його першою жінкою повинен вважатись в метричних книгах за третій, а для І-вої за другий.
- Становище політичних вязнів. Член Державної Думи І. Н. Маньков одержав з Чити таку телеграму: "В Зерентуї політичного вязня Андреєва, слабого на сухоти, били в присутности уголовних та надзирателя. Він голодує. В тюрмі тиф. Хворих більш 30-ти. Начальник Ковальов забив вікна в камерах. Температура -25 градусів. За одкриття вікон вязнів позбавлюють права виписуватись в вільну команду. Рух партій на заслання припинено. Од тифу помер політичний Олександр Баранов ". (Рус. Сл.).
- 3 сенаторського життя. Не що давно в сенат надійшла скарга на постанову одного губернського присутствія. Скаргу розглянули, визнали її за правильну, а постанову присутствія скасували. Про це було складено особливий наказ, під яким підписались сенатори. Отже, коли настав час одсилати куді слід цей наказ, обер-секретаря випадково виявив, що під скаргою, з приводу якої було складено наказ, був такий підпис: "Іван Петров, а за нього неписьменного... Сир Голандський". А проте, раз наказ складено, його вже не можна було не одіслати. Але губернаторові, якому одіслали цей наказ, наказано було дізнатись про це на місті. Незабаром губернатор відповів так: "Розслідувавши справу, довожу до відомости сенату, що такої особи в моїй губернії немає, - вона була тільки проїздом".  (День).
