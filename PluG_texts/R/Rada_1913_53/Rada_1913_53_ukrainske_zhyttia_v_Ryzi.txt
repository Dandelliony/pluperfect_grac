Українське життя в Ризі.
Останній огляд українського життя в Ризі був у "Раді" ще по весні минулого року і через те тепер не зайвим буде оглянутись на те, що встигли зробити місцеві українці з весни до цього часу. Буду тут мати на увазі, розуміється, головним чином осередок місцево го українського життя "українську громаду". Всім відомо, як залежить характер діяльности громадської інституції від її складу і через те тут не можна поминути й де-яких змін у складі української "Громади" в Ризі, що відбулись за цей час. Рижську "Громаду" за невеликими винятками складають виключно чиновники всяких відомств. А всім відомо, яке життя чиновника: сьогодні тут, а завтра десь на Уралі, або навіть у Забайкальщині... Таким чином і рижська "Громада" втратила і має ще втратити скількох найкорисніших своїх членів. І як на те, майже усі ці втрати відбуваються з числа найсвідоміших національно членів "Громади", яких так бракує в Ризі. Так оце останнім часом, окрім вибувших з Риги весною минулого року українців д д. Маршинського й Полтарева, виїхали ще й старшини "Громади" д. М. В. Аболенський (був заступником голови "Громади") й Ол. Ол. Семинін та має виїхати цими днями Гр. К. Сазонів, що часто виступав на вечорах "Громади" як чудовий виконавець українських пісень. Розуміється, це дуже прикро, але ж це накладає на невеличкий гурток свідомих українців, що лишаються в Ризі, ще більші обовьязки працювати, не покладаючи рук, на користь рідної нам усім справи. Не зважаючи на ці й инші прикрі обставини, "Громада" все-ж таки встигла чимало зробити за вказаний вище час. Літом розуміється, ніякої діяльности "Громада" не провадила, але з початком сезону в осени минулого року, життя в ній заворушилось. 
Перші після літа збори "ради старшин" відбулись в кінці августа. Звичайно, в початку сезона виникає питання про помешкання. Ухвалено було лишитись у тому-ж самому помешканню клубу "Русская Бес?да" (Паулучі, 2, кв. 3), яке й знято тепер на рік з правом користуватись ним двічі на тиждень (що четверга увечері і що неділі у день). Офіціяльно сезон роспочався з того часу, як відбулась перша вечірка 26 сентября. Розпочав цю вечірку (по дорученню голови) д. Васильченко промовою, у якій він зазначив, між иншим, зміни в "Громаді", з якими вона вступила у цей всього тільки другий сезон своєї діяльности, а далі вказав на де які заміри "Громади", що до дальшої її діяльности, висловив свій погляд на значіння цих вечірок і взагалі "Громади" для земляків-українців, закинутих сюди до Риги серед чужі для їх обставини і т. инш. Після цеї промови відбулась вистава пьеси Б. Грінченка "Миротворці" під проводом і з участю д. Аболенського. Пьєса взагалі пройшла добре. З артистів особливо відріжнявся своєю доброю грою д. Аболенський (Турлюк), а також д. Сазонів (Пікінерський) і инш. У другому відділі програми виступив хор "Громади", організований д. Ненашевим. Д-ій Ненашев з походження сам не українець, але добре знається на українській пісні, з якою він добре познайомився ще як служив досить довго на Україні. На цій вечірці хор під його орудою виконав досить добре кільки українських пісень. 
Публіка, якої було багато, гаряче аплодірувала усім виконавцям програми. Закінчилась вечірка танцями. 
Друга чергова вечірка "Громади" відбулась 14 октября. На цій і дальших вечірках ухвалено було робити короткі звідомлення про головніші події українського життя за останній час. Ці звідомлення знайомлять одвідувачів "Громади", що не мають змоги читати української преси, з українським життям і тим зацікавлюють їх українством і приохочують слідкувати за ним. 
На вечірці 14 октября (2-й черговій, або 15-ій по загальному їх числу) д. Васильченко прочитав реферат на тему "Головніші моменти розвитку українства й його сучасне становище". Після реферату д. Сазонів під акомпанімент д-кі Бацман проспівав кільки українських пісень solo, а далі дуетом з д. Демченко, добре декламував також д. Пашук. Хор під орудою д. Ненашева проспівав гарно три пісні. 
Третя чергова вечірка, зважаючи на смерть Лисенка, була відкладена надалі і відбулась 15 ноября. Вона була присвячена славному небіжчикові Лисенкові. Про неї вже писалось докладно в "Раді" (див. ч.ч. 255 й 272 за 1912 рік) 3 приводу цієї вечірки в місцевих газетах ("Прибалтійсній Край", "Рижск. Мысль") були вміщені чималі некрологи про Лисенка, а також рецензії на вечір.
 1-го декабря "Громада" влаштувала т. зв. великий український вечір у найнятій залі Великого Верманського парку. Афіші про цей вечір були надруковані на двох мовах: російській і вкраїнській, а програми тільки по вкраїнському. Чимало людей було на вечорі в українських убраннях. Почався вечір виставою пьеси Л. Японської "На сіножаті", але не можна сказати, щоб артисти дуже добре грали. На перешкоді цьому була ще й незручність сцени. Але все-ж публиці пьеса, очевидячки, подобалась. Другий відділ програми був музично-вокальним. Тріо: "Ні, мамо, не можна нелюба любити", що проспівала д-ка Микитенко укупі з д.д. Косолапом та Сазоновим, і особливо "Бандура" - українські пісні в аранжкіровці Давидовського, що проспівав хор "Громади", під орудою д. Ненашева, викликали гучні аплодісменти публики. Д-ю Ненашеву було зроблено цінне підношення. Закінчився вечір балом під згуки воєнного оркестру.
 Де -яку демонстрацію українства зробив і так званий "Славянський вечір", який улаштував ризський руський клуб укупі з товариствами "Ладо", "Громадою", "Баяном" і инш. На вечір мали приходити охочі у всяких славянських убраннях. Найбільше було в українському вбранні. Програма складалась з "славянських" номерів.
Українськими №№-ми був виступ хору "Громади" в національнім убранні, що під орудою д. Ненашева виконав "Бандуру", і незалежний від "Громади" ви ступ д-ки Шиманської, що в українськім вбранні протанцювала "український козачок". Після великого вкраїнського і славянського вечорів, для яких "Громада" чимало попрацювала, чергові вечірки в "Громаді" почали відбуватись трохи частіш. IV-та (XVII-а) чергова вечірка відбулась 13-го декабря. В літературній частині програми цеї вечірки взяли участь д. Васильчэнко (звідомлення про новини вкраїнського життя), д-ка Ставинська (декламація) і д. Крат, що прочитав цікавого реферата про вкраїнського поета Я. Щоголіва. Музичновокальні №№ були виконані з успіхом д-кою Ніітіною, д. Свідерським і д. Сазоновим. На минулих різдвяних святах "Громада"  спромоглась улаштувати дві вечірки: одну 27-го декабря з ялинкою, а другу 3-го января - костюміровану. У програмі першої з їх, V-ої чергової (27 декабря), окрім звідомлення д. Васильченка про головніші події українського життя за останній час (третій конкурс проектів памьятн, Шевченкові, університетська справа, літературні новини, загальний тон українського життя перед новим роком і т. ин. ), взяли участь також д-ка Нікітіна і д. Сазонов. Програма VI-ої вечірки (3 января 1913 р.) була значно більшою за попередню. Після вступного слова д. Васильченка, був проспіваний дует д-кою Шумейко й д. Сазоновим, після чого д. Васильченко прочитав скілька оповідань із збірника "В суді" Виборного-Макогоненка, а д. Корніенко росказав скілька оповідань. Гарно співав також д. Тунце У закінчення вокальний квартет під орудою д. Ненашева виконав скілька українських пісень. 
VII-а чергова вечірка була тільки танцювальною (відбулась вона 24 января ц. р.). 
Цікава програма була VII-ої (XXI-ої) вечірки (відбулась 14 февраля). У невеликому звідомленню, яким розпочалась вечірка, д. Васильченко в головних рисах познайомив присутніх з українським життям у минулому 1912 році. Далі журналіст М. В. Свідерський прочитав своє нове оповідання з українського життя "Бурсакъ, по прозванію Квасъ" (по-московському), Автору чимало аплодірували. 
Цікаво продекламувала також д-ка Одарченко скілька віршів із "Кобзаря". Д-й Сазонів проспівав нову композіцію д. Глеченка на слова з "Кобзаря" "Вітре буйний", а д. Поздняков "У гаю, гаю вітру немає", "За думою дума" і ин. Чудово грала на роялі д-ка К. Маршинська.
 Взагалі публіка була дуже задоволеною з програми.
 Оце в головних рисах і все, що встигла зробити "Громада" з осени й до цього часу. Розуміється, не дуже багато, але за данних обставин вона й не могла більше зробити. Шкода, що тут у Ризі мало свідомих працьовитих українців, які б могли розвинути широку діяльність, бо, здається, тут вільніш можна працюувати, ніж де инше. 
10 февраля (лютого) ц. р. відбулись загальні збори членів "Громади". Головою зборів був обраний д. Гегело, а писарем -д. Крат. Після балотіровки скількох нових членів збори вислухали прочитане д. Васильченком річне справоздання діяльности "Ради старшини", а також ним прочитане і грошове справоздання. Після де-яких дебатів з приводу справоздань вони були одноголосно прийняті, як і обрахунки на 1913 рік, що складені у розмірі 1.40) карб. (700 карб. приб. і 700 -вид.). На бібліотеку й передплату часописів між иншим ухвалено витратити стільки скільки можна буде з огляду на загальне грошове становище "Громади", але не менш 50 карб. З прочитаного справоздання довідуємось між иншим, що поновлена у своєму складі на звичайних річних загальних зборах членів "Громади" 30 марта 1912 р. "Рада старшини" за час своєї діяльности, себ-то з апріля 1912 р. по февраль 1913 р. (10 місяців), для розьязування усяких питань по громадським справам збіралась 14 разів. Як і в попередній рік, діяльність її виявлялась головним чином у підшукуванній утримуванні помешкання для потреб "Громади" в улаштуванні літературно-музичних, танцювальних і инших вечірок і т. ин. Вечірки розпадались на прилюдні й зачинені. Прилюдних вечорів "Рада старшин" спромоглась улаштувати два: 15 апріля (квітня) у залі своєї кватирі, і 1 декабря (грудня) у залі Вел. Верманського парку. Обидва ці вечорі мали чималий як матеріальний, такі моральний успіх.
 Зачинених, або так званих чергових вечірок "Рада старш " улаштувала за ці 10 місяців (лічучи сюди й літні недіяльні) вісім (усього з попередніми роками таких вечірок улаштовано 20). Програма вечорів складалась з вистав українських пьес, співів, як solo'вих, так і хорових, читання рефератів і оповіданнів, декламацій і т. ин. 
Обіцяли й мають ще виступити з рефератами на вечорах "Громада" д д. Юр.  Андр. Галабутський, Юх. К. Дунайський і Ол. Т. Бацман. У виконанню програми вечорів часто брав участь і хор "Громади" під орудою д. Ненашева.
 Хор користувався значним успіхом. Окрім влаштування власних вечорів, як уже згадувалось вишче, "Рада ст." брала участь в організації й виконанню програми "Славянського вечора". Смерть Лисенка була відзначена також посилкою телеграми до Київа і впоряженням панахиди по йому й вечора його памьяти. "Рада ст." звертала також чимало уваги й на упорядкування бібліотеки, але душе збільшити її не було змоги за браком відповідних грошей. Всеж таки придбано й прийнято в подарунок "Громаді" від почесного члена її д. А. С. Маршинського чимало книжок. З часописів у минулому році передплачували оці: "Раду", "Літературно-Наук. Вістн. ", "Українську Хату", "Рідний Край" з "Молодою Україною" і " Украинскую Жизнь". 
Членів нових за минулі 10 місяців прийнято 8. Усього тепер в "Громаді" повинно бути більше 70 членів, але за минулий рік 1912-ий членські вкладки заплатили тільки 31 член.
 Скарбничий, якого де-хто з старшин обвинувачував з приводу цього й инш. фактів у недбальстві, склав свої обовьязки ще у початку декабря мин. року.
 Після де-яких пропозіцій (напр., про розділ вечірок на танцювальні й рефератні, і ин.) загальні збори перейшли до виборів шости старшин, що вибули по жеребку згідно статуту, через виїзд та инші причини (вибули: Аболенський, Голоскевич, Косолап, Самійлейко, Бацман і Бабенкова). Поновлена таким чином "Рада Старш." тепер складається з оцих обоб: Бабенко М. Ол. (перевибр.), Бацман. Ол. Т (перев.), Васильченко І. Н., Галабутський Ю. А., Гегело В. Г. (наново вибр.), Грошевий В. Г., Думанський Ю. К., Корженєвський Р. Ф. (перев), Крат О. В. (нан. вибр.), Сазонів Г. К., Свідерський В. М. (нан. вибр.), Семинін Ол. Ол. У кандідати до їх вибрані: Левашко М. Ол., Лозовий Г. А., Маршинська Н. К., Найдіна О, Г.. Рустенко В. В. і Форсюк А. А. В ревізійну комісію: Гіацінтов М. В., Завальний М. Ів., Маршинський А. С., Новіков Л. Я. і Попов С. Ів. 
Головою "Ради Ст. " обрано В. Г Гегело, заступником голови Ів. Ів. Васильченка, писарем-Ог. В. Крата.
 Тимчасове виконання обовьязків скарбничого доручено також д. Васильченкові. Тепер "Громада" готується до Шевченківської вечірки, що має бути у четверг 7-го марта на другім тижні посту. 
З инших проявлень українського життя в Ризі можна зазначити хіба заходи біля організації "русско-украинскаго отд?ла" секції нових мов при "Рижській Педагогичній Громаді". 
Але ще не можна певно сказати, чи буде він заснований, бо попереду треба зібрати призначене число членів для цього відділу.
 На цьому можна б уже й закінчити огляд рижського укр. життя, як би не потрібно було зазначити й українофобства, що виявила місцева газета "Рижская Мысль". Видно, лав ри Струве й К-о не дали спати керовничому газети п. Вітвіцькому, що називає себе "тоже уроженцемъ Украйны". Із. Глеченко.
