З життя вчителів.
3 села Юзефівки, овручського повіту, наш кореспондент повідомляє: Наше село належить до Чоповицької парафії. Од Юзефівки до Чоповичів 6 верст. На першім тижні великого посту почали говіти учні нашої школи. Дорога до Чоповичів неможлива - всюди багно. Вчителька з учнями ледве добралась в Чоповичі до церкви, та спізнилась на вранішню службу; через це місцевий священик Г. Ушинський не схотів їх сповідати, одкладаючи говіння на другий день. 
Вчителька зауважила, що дорога неможлива, що голодні діти не можуть чекати до другого дня, та пан-отець не звернув на це уваги і на всю церкву крикнув до вчительки: "Я съ вами и разговаривать не хочу". І вчительці довелося їхати по грязюці назад до Юзефівки, щоб на другий раз знов їхати до церкви.
Балтська повітова земська управа має послати 24 душі вчителів народніх шкіл на курси, що улаштовує київська шкільна округа. На содержування вчителів земство асігнувало - 720 карб.
