Всякі звістки.
Українська вистава. Наш кореспондент пише: 21-го лютого в с. Глинському, олександр. пов. (на Херс.), одбулась в земській школі українська вистава, впоряджена піклуванням лікаря С. О. Яблоєева. Ставили "По ревизії", "Як ковбаса та чарка" і "Не всякому лихо, иншому й талан". Брали участь учителі й учительки земської школи та селяне. Ролю старшини в "По ревизії" виконував справжній п. старшина Глинський. Ролю писаря-теж писарь, але на жаль не волостний.
Публіки було сила. Приїздила інтелігенція з усих окружних сел. Навіть з Маржанівки-Іванковець були учительки і ще де-хто, а це ж за пятнадцать верстов і по найгіршій дорозі. У цьому глухому кутку повіту це єдина користна розвага, тілько шкода, що рідко трапляється.-Успіх вистава мала великий і публіка лишилась задоволена. Прибуток має піти на користь "санітарного попечительства".
Шахрайство . 28 февраля у Смілі на вокзалі нагло вмер молодий селянин (з села Байбуз, черкаського повіту), Іван Радченко. Продавши на базарі за 400 карб. пару волів, він якось опинився в товаристві з невідомим чоловіком, з яким випивав горілку. 
Цей невідомий і отруїв його. Як потім опинився він на вокзалі - нікому не відомо. З 400 карбованців лишилось у його тільки 20, (Власн. кор.).
Курси. В слободі Залізній, бахмутського повіту, улаштовано сельськогосподарські курси. На лекції приходить дуже багато слухачів-селян.
Концерт памьяти Т. Г. Шевченка. На 16 марта призначено радою т-ва ім. Гр. Квітки-Основяненка великий урочистий концерт, памьяти Шевченка. Концерт має одбутись в залі дворянського зібрання. Візьмуть участь артисти опери, любителі співці і музики та хор т-ва. А перед цим ще 7-го марта в помешканні т-ва ім. Гр. Квітки-Основяненка має одбутись семейна літературна вечеринка для членів і гостей т-ва, присвячена Т. Шевченкові. Між иншим буде прочитано: 1) нарис життя поета (д. Синявський) 2) "Одну сльозу з очей карих" -про вплив поезії поета на селян (П Воронін), 3) "Жінка в поезії Шевченка" (д. Гальченко), і виконано "Думу на смерть Шевченка" (кобзарь Ємець).
 Молода літературна секція т-ва сподівається, що в ці дні, коли над нами незримо вітає дух великого генія, члени т-ва і гості подадуть приклад братерського єднання, і хоч раз прибудуть в господу т-ва, котру так мало і неохоче відвідувать стали 
В день роковин Шевченкових місцева газета "Южный Край" присвятила поетові теплу статтю.
 В російськім літ.-художнім гуртку з поради голови т-ва вшановано памьять Т. Шевченка вставанням.
Жінка звозчик. В харьківську думу жінка Мілевська подала прохання, щоб їй дозволили буть звозчиком. Управа має переглянути обовязкові постанови про "извозный промыселъ і додать до них параграфи, в котрих буде сказано, що бути за звозчиків матимуть право не тільки чоловіки, а й жінки од 18 до 60 літнього зросту.
