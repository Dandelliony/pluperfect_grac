За кордоном. 
Нова сесія англійського парламенту.
Нова сесія англійського парламенту, що одкрилась цими днями, почнеться обговоренням де яких законопроектів, що були приняті в минулі сесії, але були одкинуті палатою лордів. Такими законопроектами є:- білль про автономію Ірландії, білль про одділення церкви од держави в Уельсі і білль про боротьбу з піяцтвом в Шотландії.
 На основі парламентського акту 1911 р., всі ці законопроекти, щоб набрати сили закону помимо ухвалення палатою лордів, мають бути тричі ухвалені в палаті громад. Строк уповноважень сучасної палати громад кінчається в 1915 році, таким чином вона матиме змогу помимо палати лордів зробити вищезгадані законопроекти законами. 
В де-яких колах е гадка, що на цей раз палата лордів змінить свою політику і постарається компромисами де-в-чому звузити законопроекти.
Так само буде внесений до парламенту і законопроект про виборчу реформу, що минулої сесії нє був ухвалений через внесення в нього поправки, яка надавала женщинам виборчі права. Тепер останнє питання будуть обговорювати окремо.
