Лікарі і закон.
У Петербурзі працює правительственна комісія для перегляду законів про лікарів і медицину. Закони ці зложені дуже давно, і давно вже вимагають перегляду. Лікарські товариства (напр.. у Київі) теж заходилися виробляти основні погляди на реформу законів про лікарів. Закон вимагає од кожного лікаря, щоб він був гуманним і повсякчасно готовим давати діяльну поміч людям усякого стану, коли вони занедужають. Для того кожний лікарь повинен являтися до недужого, бувши покликаний, - инакше йому визначається кара (Врач. Уст., ст. 81), Це значить: лікарь повинен лічити кожного недужого, хоч би той і не міг заплатити; лікарь повинен являтися до недужого. хоч би й уночі. Лікарі (не всі) кажуть, що така повинність наложена на їх несправедливо, що лікарь, як і кожний робітник, має право відпочивать і має право вимагати плату за свою роботу. Нехай громада своїм коштом забезпечує лікарську поміч для всіх недужих; а накладати цю повинність на самих лікарів несправедливо. Відомий письменник, лікарь В. Вересаєв, -а йому в великій мірі близький громадський погляд на медицину, - теж каже: "Марно стали б ми шукати у цілому Своді Законів инших випадків, щоб на людей накладалася юридична повинність "бути гуманними". Таке домагання закон ставить тільки лікарям". *) Відомий теж лікарь Д. Жбанков каже, що "тільки лікарі мають привелей, установлений законом, давати поміч безплатно і ніколи не зрікатися помагати людям, а не то - нести одпо відальність". **) У своїй книзі п. Вересаєв росказує про одного київського лікаря Проценка, що колись, покликаний до недужого, зрікся дати поміч, довідавшись, що йому не можуть заплатити. Суд присудив п. Проценка до штрафу і арешту, а люде, що були в суді, стріли присуд оплесками. Чи не міг-би той недужий, - каже п. Вересаєв, - після присуду сказати кому небудь, хто був на суді: 
- Ви чули, на суді безперечно доведено, що я - вбогий, не маю з чого заплатити лікареві, а мені треба не тільки лічитися, - мені треба й їсти, і діти в мене голодні. Дайте мені 2-3 карбованці. Я не прошу, -я вимагаю, і не якого небудь пьятака, а не менше, як 2 -3 карб. За одвідини лікарь бере не менше, - а ви бачили, що зробили з лікарем за те, що він зрікся дати мені поміч... Коли не дасте 3 карбованців, то я потягну й вас до суду... На думку п. Вересаєва, закон про обовязок лікаря лічити кожного, хто покличе, - єсть несправедливий; такого закону не можна виправдувати й тим, що не можна недужу людину зоставити без допомоги. "А хіба не власники домів, - каже п. Вересаєв, - винні в тому, що чимало людей не мають, де жити, а кватирі часом зостаються порожніми? Хіба ж булочники винні в тому, що чимало людей не мають чого їсти? Проте ніхто не накладає на домовласників повинність давати безплатно кватирі, а на булочників чи пекарів - харчувати голодних. "Колиб-каже п. Вересаєв, - люде всіх професій: адвокати, чиновники, поміщики, купці, - робили стількиж в межах своєї професії, як роблять лікарі, то саме питання про бідність і нужду не було б таке гостре. Але - лікарі мусять бути добрими і помагати дурно, а всі инші... можуть тільки вимагати такої добрости од лікарів". І наприкінці автор питає: "читачу, скільки ви за рік даєте на бідних"? Так автор зовсім переконав і засоромив читача! Тепер глянемо, чи все так єсть, як кажуть лікарі? Чи справді тільки на лікарів закон, положив таку повинність? Закон не вимагає, щоб лікарі робили дурно; за поміч і роботу їм по закону належиться плата. І тільки у ст. 148 делікатно сказало: "Люде зовсім бідні, що приходять до лікарів, віддаються на їх гуманність і безплатну поміч". Але в законі, (Улож. о наказ., ст. 1522) написано так: "Ті, що не залишили практики лікарі, фершали і повитухи, коли покликані не підуть на поміч до недужих, без особливих на те причин, - то несуть кару, Виходить, що не самі лікарі, а разом з ними і фершали та акушерки несуть ту саму повинність. Навіть на кожну людину закон (Ул. о нак., ст. 1517, 1521) кладе повинність гуманности і, під страхом кари, вимагає помочи для визволення погибаючих. На аптекарів положена повинність така, як і на лікарів. Через що, справді, булочник може собі вночі спокійно спати і ніхто його не сміє будити, - а в аптеку можна прийти у кожну годину дня і ночи і вимагати лікарст ва? В законі так і сказано, що аптеки мусять бути одчинені вдень і вночі і "готувати лікарства по рецептах у всякий час не гаючись" (Уст. Врач., ст. 148 і 149). А хіба не відомо, що має робити аптекарь, коли на рецепті написано: рго р upего?- Він повинен зробити і дати лікарство за пів ціни. А коли написано-gratis, -то повинен без ніякої плати віддати дурно і свою працю і матеріял, часом коштовний. Лікарь віддає убогому тільки свою працю, а аптекарь -і працю і матеріал. І далі глянемо, чи самі тільки лікарі несуть повинність давати безплатно свою працю? П. Вересаєв указує на адвокатів, - візьмемо їх. Адвокати повинні без плати боронити під судних у суді, коли підсудні не мають своїх адвокатів. Сам суд визначає кожному такому підсудному адвоката. Підіть у суд і спитайте і вам скажуть, що не менше 75 проц. підсудних мають оборонцями адвокатів без плати, по приказу суда. Оборона підсудного вимагає, щоб наперед хоч трохи познайомитися з ділом, побалакати з підсудним і потім виступати в процесі, котрий часто тягнеться довго. Чому ж адвокати не нарікають на свою долю і не вичисляють скільки вони "в межах своєї професії" жертвують на бідних своєю працею? Коли говоримо про обовязки і повинність лікарів, то не забуваймо, шо й на инших людях лежать відповідні повинности. Окрім аптекарів та адвокатів, - священики повинні у всякий час дня і ночи являтися до тяжко-не-дужих, уміраючих; селяне повинні ("натуральні повинности") поправляти дороги, робити містки, щоб по їх їздили лікарі і всі инші і т. д. Повинности спеціальні звязані з привилеями, з особливими правами. Напр., аптекарь має привилей на свій промисел та й ще закон обороняє його од зайвої коокуренції; і за те повинен держати аптеку не так, як сам схоче, а як вимагає закон, і повинен держати її відчиненою в день і в ночі, і давати лікарства вбогим безплатно. Коли б аптекаря спитали: чи хочеш бути вільним од привилеїв і од тих особливих обовьязків, -то він сказав би: краще я буду вставати і вночі, і давати вбогим лікарства безплатно, аби тільки зоставили мені привилеї. 
Адвокати теж мають привилей: виступати на суді заступниками чужих інтересів; і за те на їх наложена повинність. Привилеї наших лікарів у законі визначені виразно і міцно: ніхто ин ший не має права нікого лічити (Уст. Врач., ст. 93). Лікарі мають право не тільки лічити, а й "залічувати" на той світ, -аби все було зроблено lege artis. А як хто инший лічить і дає саму поміч, то його можна посадити в тюрму, бо він не має права лічити. Тепер уже ясно, через що булочник не повинен годувати голодних: він не має ніякого привилею! Та й ще він повинен багато платити за свій промисел у казну, а лікарі за свою професію у нас нічого не платять. В Америці лікарі не мають привилею: там може лічити, хто хоче. І ще лікарі там платять подать з свого прибутку, заробітку. Зостається ще сказати про обовьязкову для лікарів гуманність. Що було б з медициною і лікарями-без гуманності? Нащо вони тоді здалися? Нащо здався грабарь або муляр без фізичної сили? - Громада не вимагає од муляра особливої гуманности і хоробрости; але вона вимагає, щоб вояк був смілий, щоб суддя був справедливий. Бо несправедливий суддя-непотрібний, негодящий. Подібну повинність закон кладе і на инших. Напр., акушерка "повинна у всякий час, вдень і вночі" являтися, коли покличуть, -"не зважаючи на
особи", і "чинити все ласкаво і добре, і бути завше мовчазною, особливо в тих випадках, що не терплять розголосу" (Уст. Врач., ст. 117). Ось ми й бачимо, що не зайва річ шукати у законах, щоб і на инших людей, окрім лікарів, клалася подібна повинність. І в нових законах, коли у лікарів зостануться такі великі привилеї і в такому ділі, -то неодмінно мусять зостатися і відповідні обовьязки, повинности. Медицина без гуманности-нікому не потрібна, як непотрібні співці без голосу і без слуху. Щось дуже багато останніми часами роскрилося сумних подій з лікарської діяльности. Треба проти того якось боротися. Самі лікарі, у своєму власному інтересі, повинні подбати, щоб тих сумних подій було менше. Нехай вони, обьєднавшись у спілки і товариства, високо держать прапор своєї професії. Нехай вони без жалю викинуть з поміж себе тих, хто плямує професію. Нехай не виправдують і не покривають своїх недотепних і несовісних товаришів. І найперше памьятають, що коли лікарі зречуться обовьязкової професійної гуманности і коли громада перестане вірити у їхню гуманність, - тоді найгірше буде їм самим. Гр. Коваленко.
*) В. Вересаєв. ."Записки врача",
**) Д. Жанковь. О врачахъ". "Мірвь Божій", 1902, кн. 9.
