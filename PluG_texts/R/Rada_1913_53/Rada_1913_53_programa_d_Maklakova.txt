Програма д. Маклакова.
Відколи бувший чернігівський губернатор зробився російським міністром внутрішніх справ, од нього все сподіваються якої небудь загальної декларарації. Такі сподіванки в даннім разі були цілком природні. Та д. Маклаков чомусь не квапився виступати з своєю програмою. У Думі він зовсім не виступає, а практична його діяльність, власне кажучи, мало чим одрізняється від діяльности його попередників. Правда, за ним вже числяться такі голосні акти, як скликання наради губернаторів, почин у справі адміністративної боротьби з хуліганством при допомозі обовьязкових постанов, розмова з одним чернігівським депутатом про новий закон для преси й т. и.  Але це все не давало загальної картини й в кождім разі мало оправдувало ту казкову метаморфозу, яка сталася з д. Маклаковим. Сподівалися чогось більшого й загальнішого. Аж тепер ці сподівання можна вважати задоволеними в повній мірі: д. Маклаков, нарешті опублікував свою програму. Трохи дивно тільки те, чому так дов го ждана програма д. Маклакова вперше надрукована не в якій небудь російській, хоча б офіціальній чи офіціозній газеті, а в французькій "Temps". Але д. Маклаков, очевидно, не хотів ламати традиції, заведеної д. Коковцовим. Як відомо, д. Коковцов, обнявши в 1911 р. пост премьер-міністра, теж уперше опублікував свою програму в "Temps'і", звідки її вже передрукували російські газети. Треба віддати справедливість міністрові: він порушив і освітлив у своїй програмі всі головніші й найбільш пекучі питання російського життя. Як порушив і з якого становища освітлив -це инше питання, але згадав він і про децентралізацію, і про земство, і про реформу поліції, і про боротьбу з хуліганством, і про зміну пашпортної системи, і про становище преси, і при національне питання, і про Думу, і про де які инші справи. Словом, маємо тут повний курс внутрішньої політики, глибоко продуманий і приведений у гармонійну систему. Власне кажучи, програма д. Маклакова сама по собі така ясна й красномовна, що всякі коментарії тут зайві. З другого боку, щоб цілком докладно й критично розглянути програму, треба було б написати статтю втроє довшу від самої програми. Доводиться отже обмежитись найбільш необхідним і по змозі як-найчастіше давати слово самому д. Маклакову. Почнемо з децентралізації, з якої починає й д. Маклаков. Усі знають, що під словом "децентралізація" розуміється: це система, при якій поодинокі краї держави сами порядкують своїми справами й найменше залежать од центру. А д. Маклаков каже: "Я постараюсь яко-мога збільшити права губернаторів, щоб вони почували себе до певної міри незалежними від Петербургу". Можна було б, розуміється, де-що зауважити проти такого розуміння ідеї децентралізації, та й читачі "Temps'а" напевне будуть без міри здивовані, коли довідаються, що поширення прав губернаторів -це й єсть справжня децентралізація. Покінчивши з децентралізацією, д. Маклаков переходить до питання, як боротися з її наслідками. Він передбачає, що при "децентралізації" можливі будуть зловживання: як-не-як, а необмежена власть опьяняє. Щоб з успіхом боротись проти цього лиха, д. Маклаков намічає часті ревизії. По правді сказати, й в цім пункті с де-що несподіване. Навіщо б, здавалось, заводити "децентралізацію" коли одночасно  доводиться утворювати апарат для боротьби з нею? Чи не краще було б, напр. обмежити права губернаторів? Не менш орігінально розвязує програма і всі инші питання. Для боротьби з хуліганством вже видано й ще будуть видані обовязкові постанови. Паспортна система безперечно "ст?сняють" чесних людей, але "це необхідність, проти якої сперечатись неможливо"; зрештою, щоб краще боротися з фальшивими пашпортами, повітовій поліції дозволено буде й собі видавати закордонні пашпорти. Національне питання це наше хроничне лихо, але все-таки... ми відкладемо це поважне питання до иншого часу". Дума істнує, щоб робити закони, а ми повинні їх виконувати. Становище
преси безперечно ненормальне, бо.. уряд не має законних способів для боротьби з нею, а мусить або звертатись до небажаних адміністративних кар, або й зовсім спізнюється з своїми карами. Щоб цього не було, треба дати урядові змогу боротися з пресою більш суворими, але законними способами. Для цього й пишеться новий законопроект, який "великого успіху в Думі не матиме, але я вживу всіх заходів, щоб він пройшов". Вінцем цеї системи широких реформ буде зміцнення центральної влади. Як бачимо, цій програмі не можна відмовити в надзвичайній ясності й орігінальності. Правда, вона не робить вражіння творчої програми адміністратора, покликаного оновити країну й завести в ній добрий лад. Але в літописові російської адміністрації цей документ напевне займе одне з найповажніших місць.
