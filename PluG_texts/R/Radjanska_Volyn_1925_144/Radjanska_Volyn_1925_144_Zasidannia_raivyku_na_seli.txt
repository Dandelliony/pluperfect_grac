Засідання райвику на селі.
Цими днями Базалійський райвиконком відчитувався в своїй праці перед зібранням селян Великих Зозулинців. 
Сільський театр не містив усіх селян зацікавлених засіданням районової влади.
Райфініспектор з'ясував селянам про новий сільгосподаток, зазначив наскільки зменшений він проти минулого року, зазначив, які пільги надаються селянам при сплачуванні податку. 
Доповідь райземвідділу викликала де-які зауваження селянами хиб в роботі земвідділу. Особливу увагу селяни звертали на утайку куркулями землі, на запровадження землеустрію. Селяни зауважили Райвику потребу збільшити читання лекцій на сільсько-господарські теми, потребу наблизити до села ветдопомогу й агронома, Тільки забули згадати про медамбулаторію, яку так потрібно нашому селу. Тут панують й дурять людей різні ворожбії, шептуни, повитухи, костоправи. А на селі знайшлося б і помешкання для амбулаторії. 
На цьому ж засіданні виявлено було, що Велико-Зозулинецька сільрада працює дуже пагано. Так само й КНС. Ухвалено було негайно відрядити на село районову ревізійну комісію для докладного обслідування роботи сільської влади. Селяни просили Райвик частіш заглядати на село й з'ясовувати свою роботу. 
Селянин.

