По сільосередках.
Сільосередок с. Жилинці, Судилковського району.
Осередок цей хоч молодий, але вже стає на правильний шлях роботи, бо осередок склав певний план роботи. Правда, планом роботу не охоплено всебічно, але все-таки осередок поволі починає охоплювати своїм впливом та керовництвом життя села. 
Не знайомі з політикою партії на селі. 
Одно лише пагано, що члени осередку ще до цього часу не знають добре постанов партії що-до роботи на селі. Звичайно, це з'явище відбивається негативно на роботі осередку. Сталось це тому, що осередок не популяризував партійних конференцій та пленуму Комінтерну. 
Базалійським райпарткомом для зусилення роботи осередку, було прикріплено з району одного товариша, але останній навіть ні разу не був в осередку. Райпарткомові треба підтягнути товариша, бо осередок новий, і напрямок в роботі треба йому давати через живе інструктування.
КСМУ та ЮП. 
Осередок ЛКСМУ має в свому складі 15 чол.: з них — одна жінка. В піонерському загоні є 18 дітей. 
Жінпраця. 
Маються делегатські збори, до яких входять 33 жінки. З селянок відзначається гром. Кравчук. З життя делегаток є один цікавий випадок: в економії є плантатор Берштейн: звичайно, він намагається чим побільше заробити, а селянкам менш платити. Наприклад, до останнього часу селянки одержували за поденну працю на буряках по 30 коп. у день. От- же обрали трьох делегаток для переговорів із плантатором. Але цей визискувач угостив затурканих делегаток самогонкою, прибавив платню лише їм, а решті не прибавив нічого. Але шила в мішку не сховаєш: про це дізнались селянки-поденщиці та взялись до плантатора як слід, і він мусив задовольнити їхні вимоги. Це показує, що осередок делегатськими зборами керував кепсько. 
Г.

