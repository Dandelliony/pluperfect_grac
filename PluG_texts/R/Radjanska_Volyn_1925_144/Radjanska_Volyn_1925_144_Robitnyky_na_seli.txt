Робітники на селі.
Правління Полонського райсельбуду (наш райсельбуд обслуговує й робітничу масу) вирішило організувати низку екскурсій на села. 
Одної неділі з оркестром музики пішли до села Новоселиці, де вже нідчикували нас робітники цукроварні. Хоч було й гаряче, а йти довелось багатенько, —всі йшли бадьоро, під музику. Попереду з піснями йшли піонери. 
Нарешті, прийшли до колишнього поміщицького маєтку, де зібрались селяни, селянки й діти з околишніх сел. Розпочався мітинг. Промовці з'ясовують мету екскурсії. Селяни й селянки, в свою чергу вітають робітників. Псля мітингу групами розійшлись по лісу. Там піонери роблять спортивні вправи, грають разом із сільськими дітьми в футбол. Там зібралась селянська молодь з комсомольцями й розмовляють на політичні та сільськогосподарські теми. Трохи далі, в холодку селянки посідали з робітницями й ведуть жваву бесіду. Треба відзначити, що селянки стали навіть сміливішими за селян: виступають розпитують. 
– Чого це торік у нас брали хліб по 65 коп., а тепер держава продає нам по З карб. 50 к.? 
– Чому в нас нема 8-годинного робітничого дня? — запитує друга. 
Багато таких запитань ставили селянки, але треба сказати, що їм не відповіли як слід. Замісць простих зрозумілих слів, давались довгі незрозумілі відповіді. Надалі цього треба уникати. Також не обхідно було-б, щоб у бесідах приймали участь товариші, що гаразд уміють вести масову роботу. 
Безумовно, екскурсія ця дала багато, наблизивши робітників до села. Але таких екскурсій у літній час треба робити більше. 
– Частіш  приходьте до нас, є про що побалакати, — говорили нам селяни. 
Рабинович.


