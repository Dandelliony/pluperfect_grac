Проти кривавої авантури.
Масові протести французьких робітників. 
Переслідування демонстрантів. Рух пролетарського протесту проти військової авантури у Мароко де-далі більше шириться. Організовано спеціяльний комітет діяння проти мароканської війни, який влаштовує масові демонстрації й мітинги протесту по всіх містах Франції. 
Навіть реформиські організації змушені, під натиском широких мас, виносити постанови та резолюції протесту проти мароканської авантури. 
Рух набрав остільки серйозного розміру, що Пенлеве запропонував міністрові внутрішніх справ Шрамеку збільшити репресії (переслідування) проти демонстрантів.
Цього тижня щоденно чинили масові труси, арешти, поліційні облави —у робітничих кварталах Парижу, Марселя, Нансі, Тура та инших місцях.

