Соціяльне забезпечення по Житоміру.
З початку 1924 —25 операційного року Губвідділом соціяльного забезпечення пророблено певну роботу по врегулюванню соціяльного забезпечення інвалідів, родин червоноармійців, родин, утративших утримателів та инших. Норми пенсій та допомог, як інвалідам, так і иншим под’опічним, порівнюючи з минулим роком, значно збільшені, а саме: інваліди імперіалістичної та громадянської війни 1-ої групи одержують 22 карб. на місяць 2-ої групи—15 карб. Родини червоноармійців та позбавлені утримателів одержують, при одному непрацездатному —7 карб. 50 коп., при 2-х непрацездатних— l 2 карб., при 3-х та більше —15 карб. на місяць. Родини політбойців та радпартшкільців й вузівців отримують: при одному непрацездатному —l4 карб., при двох —21 карб., при трьох та більш —28 карб. на місяць. Особи, що мають заслуги перед революцією, — одержують пенсію й допомогу від 6 до 17 розряду відповідальних ставок. 
Опріч пенсій, під’опічні користуються ріжними видами допомоги. В середньому норма таких допомог буває від 3-х до 10 карб. 
Інвалідам, яких на фронтах скалічено та які потребують протезів рук, ніг, то що, надається можливість одержувати за рахунок органів Соцзабезпечення відповідні протези з Київського Протезного Заводу. 
Соцзабез має місця на курортах, куди відражає інвалідів для лікування. Таких місць зараз мається: в м. Ялті— 2, в Пятигорську —1. Ще сподіваються місць в инших курортах півдня України та Криму.
Найбільш працездатні інваліди ріжних груп, що не мають права на пенсію, втягуються в інвалідні артілі ріжних виробничих галузів, а не підготовлених до яких-небудь професій надсилається в ті ж артілі учнями. 
Для підготовки інвалідів до ріжньої праці по спеціальностях, в галузі кооперації та електротехніки, де-які інваліди відряджаються в інвалідні технікуми до Київа та Харкова. Тепер таких інвалідів є по технікумах—28 (23 в Київському та 5 в Харківському). Слухачі тих технікумів одержують з Губсоцзабезу повне утримання та навчальне приладдя. 
Всього на обліку Губсоцзабезу по м. Житомиру мається інвалідів всіх шости груп 528 чоловіка. Кількість пенсіонерів инших категорій така: родин червоноармійців—130, родин втративших утримателів — 103, родин Радпартшкільців та Вузівців —22, родин політбойців – 4 та персональних пенсіонерів — 16. 
Губсоцзабез отримує на свої кошти закриті будинки, а саме: будинок інвалідів (60 чоловік, будинок хроніків —(103), й два будника притулку (96 чоловік). 
За останні місяці значно розвинулась інвалідна кооперація, завдяки тому, що центром відпущено для цього належні кошти. За цей час притягнуто до кооперації більш 50 відс. всіх інвалідів.
Культурно-освітня праця серед інвалідів провадиться у зорганізованому центральному клубі інвалідів. Перешкоджає праці брак коштів яких ні Губсоцзабез, ні Округове Об'єднання інвалідів не може дати стільки, скільки потрібується. 
Прибит.

