З життя Київської.
Життєві приказки 
Й що з них виходить.
— «Краще пізно, ніж ніколи», — мовив пасажир, побачивши хвіст потягу, на якому він мав їхати. Так і в нас з газетами та журналами. Довго, довго немає, а потім зразу “бу-бух” —"читай, хлопці”. Мало не за тиждень, або півтора зразу. 
А через це такі випадки: 
— “Товаришу, керовниче! Скажіть, будь ласка, хто такий Еберт. Я це сьогодні прочитав у газеті, що він недавно помер”? 
— “Так, товаришу. Еберт вже три місяці, як помер”. 
— “Невже? А ми тільки сьогодні прочитали”
«У чоботаря, кажуть, завжди жінка й діти ходять босі, в кравця — голі».
Прибула до нас радіо-станція. Раділи хлопці: 
— “Ото,— загомоніли, послухаємо, поучимось добре, приїдемо до дому та в себе й збудуємо прийомника”.
Коли б не так?! Вже багато частин (і навчальні школи полків і навіть сотні) були на станції. Їм там показували всю “премудрість”. А про нас —звязовиків—ні гу-гу. 
Знаємо тільки, що десь є станція, що з нами живуть “радісти”, а що воно таке й як працює станція —хто його знає. 
— “Своя рука — владика”, — кажуть вартові по кухні та кашевар і дають обід та хліба, скільки та як захочуть. Коли приятель — схочу, “їж, хоч пузо розпережи”. Коли ні — “вовка скільки не годуй —все до лісу верне”. І дають, як-то кажуть хлопці, в саму “плепорцію”.
“Праця не вовк, в ліс не втече”. Так каже де-хто з червоноармійців навчальної чоти,. коли їх посилають на роботу. Й роблять так, що аж плакати хочеться, коли на них подивишся. 
Навчальна чота сотні звязку. 
Бражник.
По полках й ротах.
“Десятий не повний”. 
У 5-й роті донецького полку є червоноармієць Мазур Стах. Його легко впізнаєш, коли побачиш таке: 1) пряжка ремінця на боці, чи на спині, 2) сорочина брудна й подерта, 3) такі-ж штани, 4) обмотки — одна вище коліна друга —на чверть від черевика, 5) кашкет з козирком на бік, 6) лице й шия — хоч гречку сій, такі зашмаровані. 
На заняттях Мазур найгірший за всіх,— зате на обід—він найспритніший. Ех, Мазур, Мазур!?.. 
Військор 5-тої роти Донецького 
Народись.
Обжились і працюємо. 
Перший час перебування в таборах наші червоноармійці скучали за своїми зімовими кватирами. Але згодом розташувались по наметах, улаштували Ленінську альтанку, збудували полковий клуб, —і праця почала налагоджуватись. Клуб відкрили врочисто — з виставою й з оркестром. Тепер втягнулись у роботу, вчимось у полі, а в вільний час працюємо по гуртках — політичному спортивному й загально-освітньому. 
Червоноармієць 1-ої сотні 
Денисенко. 
На заняттях по зв'язку. 
Ранок. Узлісся. Червоноармійці обступили командира, слухають завдання занять. 
Коли завдання з'ясоване, подається команда приступити до праці.
Перевіряється телефонне майно. Поновлюється центральна станція. Подаються кінці проводів для включення в комутатор. Швидко розмотуються катюшки й разом з апаратами розходяться вдалину по зеленому тлі. 
Час летить непомітно. На центральній станції одержуються виклики. За кілька хвилин з крайніх станцій передаються телефонограми. Карлючками, по-волі, але неперекручені—приймаються телефонограми молодими телефоністами. Йдуть практичні заняття. 
Військор взводу звязку Таращі 
Тиханів.

