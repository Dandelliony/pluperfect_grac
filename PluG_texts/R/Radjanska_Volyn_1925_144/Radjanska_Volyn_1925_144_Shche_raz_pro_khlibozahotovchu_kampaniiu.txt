Ще раз про хлібозаготовчу кампанію.
В одному я попередніх чисел газети ми вже писали про те, що головною умовою успішности хлібозаготовчої кампанії біжучого року,—як і всякого иншого,— буде своєчасне забезпечення заготовачів грошима. 
Але ще більшу ролю в біжучому році, ніж гроші, в успіхові хлібозаготовчої кампанії відограє наявність у руках заготовачів хідкого селянського краму. Й цим біжучий рік відрізнятиметься від инших років, що про них у згаданій статті, за браком місця, ми не змогли зупинитись докладно.
Взагалі ми тепер переживаємо товаровий голод. Коли ж до цього ще додати, що врожай біжучого року—далеко вищий за торішній: що попит на товари, спочатку врожаю, далеко вищий, аніж наприкінці сільгосподарчого року, — то можна наперед сказати, що до початку реалізації врожаю ми матимемо з боку селянства значно збільшений попит на фабрикати. 
І хлібозаготівля в тому чи иншому районі, тим чи иншим заготовачем, у значній мірі буде залежати від того, чи будуть, та в якій кількості, фабрикати —до менту заготівлі в цьому районі, або в заготовача. 
У тій же статті ми писали, що головну ролю в хлібозаготівлі повинна цього року відограти кооперація. 
Розглядаючи ж кооперацію, яко допоміжника при заготівлі товару для хлібозаготовчої кампанії, ми мусимо констатувати, що тут не все щасливо йдеться.
Коли в квітні кооперація закупила товарів на 53,8 мілійонів карбованців, то в травні — всього на 54,7 мілійонів карбованців. Це на 21 провінціяльній біржі. 
У Москві за той же час кооперація закупила в квітні на 45,8, а в травні —на 44,7. 
Так, що в загальному кооперація за місяць травень навіть зменшила свої закупки, порівнюючи а квітнем.
А між тим, травень —це вже місяць напередодні хлібозаготівель. 
Навпаки – приватній капітал, протягом цього часу, заготовив товару: на провінціяльннх біржах за квітень —на 15,06 мілійонів, за травень —18,8; на Московській біржі за квітень—на 18,7, за травень – 22,8 . 
Як з цього видно, приватній капітал відразу виявив і гнучкість і вміле внкористовання наших нових з ним стосунків. 
Ми наводимо ці цифри, робимо ці протиставлення не тому, що ми є прибічниками адміністраційного притиску приватнього капіталу. 
Навпаки, ми вважаємо, що там, де ніхто не підсовує товарів до споживача; там —де ніхто не працює над розвитком виробничих сил нашої республіки, необхідно навіть вітати приватній капітал. 
Що поки приватній капітал працює в бажаному для нас напрямку і відповідному річищу та не виявляє наміру займатись хижацьким визискуванням, —ми йому даємо місце.
Але це протиставлення нам необхідне для того, аби, поки ще не пізно, підогнати наших надто забарливих кооператорів: ми не маємо жадних підстав гадати, що наші волинські кооператори в цьому відрізняються в кращий бік від своїх всесоюзних товаришів. 
А то ми стоїмо перед досить слушною небезпекою, що й біжучого року через приватній капітал, чого доброго, перейде далеко більше хліба, ніж цього потрібно, зо всіма випливаючими з цього економічними й політичними наслідками. 
Часу залишилось уже дуже мало, аби поліпшити становище, коли, звичайно, не припустити, що за червень воно (становище) змінилось на краще. 
Але все, що можна в цьому відношенні ще зробити, мусить бути зроблено. 
Надто бо серйозні інтереси тут начіплено.

