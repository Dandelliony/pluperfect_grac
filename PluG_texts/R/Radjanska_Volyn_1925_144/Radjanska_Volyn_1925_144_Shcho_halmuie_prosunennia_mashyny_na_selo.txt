Що гальмує просунення машини на село.
У нас на Шепетівщині селянство зрозуміло, що при трьохпіллю неможливо піднести на належну височінь сільське господарство, що при трьохпіллю будеш сидіти в злиднях. Ось, це саме спонукає селянство переходити на нові форми землекористування, руйнуючи до щенту трьохпілля й приступаючи до інтенсифікації сільського господарства. 
Але ж інтенсифікація господарства не може йти без с.-госп. машини, і через це зараз селянство мак велике прагнення до купівлі с.-госп. машин. 
Торгівлю с.-госп. машинами веде ІІІепетівська округова спілка с.-госп. товариств “Господар” через низову кооперацію, але постачання окрузі машин дуже не значне. 
Головною причиною, що гальмує справу просування с.-госп. машин на село, є те, що сельбанк в свою мережу ввів по постачанню дуже незначну кількість товариств і розподілив машини й позику по окрузі нераціонально, в наслідок чого спостерігається завантаження (і невикористання машин) одних районів с.-госп. машинами та брак машин по других районах. 
Другою хибою машинопостачання є те, що філія УТСМ мається лише в м. Житомірі, а це викликає великі накладні видатки по поїздках та перевозках машин. 
Необхідно в м. Шепетівці влаштувати машинову базу, передавши продаж с.-госп. кооперації на комісійних умовах; необхідно збільшити охоплення Губсельбанком с.-г. товариств. 
Г.

