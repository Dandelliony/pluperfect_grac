Політосвітробітників селу.
У Губсемінарі по перепідготовці. 
З метою підвищення кваліфікації та обміну практичним досвідом, який мав місце в галузі політосвітньої роботи. Губполітосвітою 18 травня скликано на семінар політосвітробітників районів та по одному завхатою-читальнею з кожного району. Праця по перепідготовці розпочалась 20 травня й проходить досі гарно. Кадр слухачів складається з 62 осіб, із них 24 завідуючих райсельбудами, а решта — інструктори та завхатами-читальнями. Всіх слухачів розбито па З гуртки. Прочитані лекції розбираються гуртками по темах окремо, після чого кожний гурток виділяє свого доповідача, який на пленумі робить доповіді. Програм розраховано на 7 тижнів. Викладаються такі предмети: політписьменність, земельна політика, агрономія, природознавство, українознавство, економічна географія, методи комплексу, політосвітня праця на селі, питання друку, саносвіта, антирелігійна пропаганда, аерохемія, жіппраця, праця серед дітей, праця з книжкою та газетою. По неділях переводяться екскурсії на підприємства, в музеї то що. Вечорами переводиться клубна праця. Відбулась екскурсія на досвідне поле “Вили”. Взагалі—семінар по перепідготовці, хоч і короткого терміну, але багато дає як теоретичного, так і практичного досвіду, що до дальнішої праці. 
Левщук.


