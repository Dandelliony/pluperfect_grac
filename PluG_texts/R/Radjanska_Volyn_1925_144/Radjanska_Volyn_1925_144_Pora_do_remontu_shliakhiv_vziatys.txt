Пора до ремонту шляхів взятись
На увагу Любарського райвиконкому.
Всім відомі наші дороги, по них давен-давна проїхати не можна: колеса ламаються, і вози перевертаються і коням ноги викручуються. 
У нас здебільшого дороги поправляють шарварками. Й пора, пора вже поправляти, час. Але що ж? Райвиконком не дає ніякої допомоги. Потрібно і дерева на мости і тарасу на калюжі, та райвик, а може лісництво, чекають жнив, як уторік. Селянин— косити чи жати, а голова сільради:— стій, дядьку, на шарварок. 
Ремствують селяни і справедливо. Потрібно реченцево дати лісоматеріалу й тарасу на поправку доріг. 
З Любарського району.

