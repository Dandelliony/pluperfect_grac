Справа термінологічних словників. (Проект). 
Справа надзвичайної ваги, — стверджують однодушно працівники на полі духової й матеріяльної культури. І приємно подумати, що доходимо до такого важного зрозуміння; варт бо привітати наше простування до моменту, коли непотрібні будуть довгі, переконливі промови про велике значення й вартість термінологічних словників для науки, школи та громадян усякого звання. 
Це один бік справи. З другого боку — помітний у нас дошкульний брак таких словників. (До речі: як довго ще нам чекати на свого Ляруса, чи Шпрах-Брокгавза, — це ж річ для кожного інтелігента необхідна!). Треба признати, що таку роботу в широкому маштабі почав був робити Український Інститут Наукової Мови в Києві; задумав був випустити 34 словники: чужих мов, правничої термінології, філософської, педагогічної, фізичної, хімічної, природничої й т. ін. На жаль ця корисна праця припинилась. Дещо появилось друком, решта урвалась на половині, або тільки що почата. Технічні словники Української Академії Наук стали дуже рідкі, вичерпані, багатьом незнані, тому належно й невикористані (див. Р. М. ч. 2 за 1933). Чи не пора передрукувати їх у нас? Ось напр. словник чужомовних слів І. Бойкова — О. Ізюмова (Київ, 1932 р.), що про нього згадує Р. М. ч. 12 за 1936 р., — напевно дуже цікавий; він мав би на деякий час бути нам за Арцта (- - -), - а чи багато щасливих, що мають його? Не один із нас дуже хотів би в своїй бібліотечці бачити етимологічного словника української мови, хоч би такого, як польський етим. сл. професора О. Брюкнера; а його тепер вже не важко було б скласти, — автори знайшлись би, тільки видавця пошукати (скільки для цього дав уже проф. І. Огієнко в РМ!). На сторінках Р. М. з'являються іноді більші й менші статті, присвячені термінологічній справі, напр. про педагогічну термінологію Р. М. ч. 4. 1933 р., про терм. рахівництва Р. М. ч. 4. 1933 р., про спортову терм. Р. М. ч. 12. 1935 р., про автомобілеву терм. Р. М. ч. 6, 8, 9 і 10 за 1936 р .. про мову канцелярійну Р. М. ч. 9 за 1936 р. Матеріял для словника окремих говірок. Р. М. за 1933/37 р., багато етимологічного матеріялу в усіх чотирьох річниках Р. М., ще більше матеріялу для словника літературної мови. 
Думаю, що Р. М. зробить дуже корисну працю, поміщуючи й надалі на своїх шпальтах термінологічний матеріял із різних ланок громадського життя. Це значно облегшить працю майбутнім авторам, складачам потрібних словників, а тим часом шляхом дискусійних статтей вироблятиметься своя спільна термінологія. 
Проєкт, що його пропоную читачам і прихильникам Р. М. зреалізувати в 1937 р., охоплює покищо три галузі термінологічної праці: промисловість, спорт і техніку. Праця почнеться, звичайно, індивідуальним шуканням — дослідом фахівця, що провірить зібраний матеріял і зреферує го на сторінках Р. М., а скінчиться спільними доповненнями та узгідненнями. 
І. Промислово-фабрична й реміснича термінологія. Подати загальновживані назви відділів, машин, приладдя й людей (робітників) за їх функціями: 1) цукроварні, 2) пивоварні — бровару, 3) горілчаного заводу — гуральні, 4) фабрики мила — милярні та свічок, 5) фабрики сірників, б) тютюнової фабрики, 7) прядільні, ткальні, 8) олійниці, 9) лісопильні, 10) робітні (варстату): а) шев­ської, б) кравецької, в) кушнірської, г) столярської й ін. (доповнити). 
ІІ. Спортова термінолоrlя. 1) Загальні терміни, такі як: спортове життя, спорт. рух, спорт. часопис, бюлетень, спорт. комісія, спорт. клітина, спорт. дружина, спорт. Курс: початковий, кінцевий,спорт. інструктор, спорт. вишкіл, вишколення, спорт. регулямін, спорт. честь, амбіція, спорт. тренінг, спорт. майдан, спорт. клюб, спорт. гурт, гурток, спорт. приладдя, фізкультура, мета, зустріч, (з)удар, змаг, змагання, змагун, перемога (виграний змаг), поразка (програний змаг), переможець, перше місце, першенсто, верховодство (трудно прийняти назви: ”мистець", “мистецтво", що їх уживають у гал. часописах на означення польських термінів: mistrz, mistrzostwo), спорт зимовий, літній, сезон і т. ін. (доповнити); 2) санкування — відміни санок, частини їх, шлях-дорога, поклики, керування й т. п.; 3) лещетарство — приладдя, місцевість, біг; 4) сковзання, місце-пляц, відміни сковзів, їх частини, способи сковзання; 5) гра в м'яча (опуку), теніс; 6) мандрівка й табір юнацтва (пласт, скавт) — ранга юнаків, командамуштра, порозуміння знаками, привітання, приладдя таборове, одяг-форма; 7) гаківка — знаряддя, способи гри, рухи; 8) ситківка (?) — знаряддя, способи гри; 9) плавання — уклад і напрям тіла в воді, відміни рухів, способи пливання; 10) веслування — відміни човнів від дуба — душогубки — до каяка й моторового, частини човна, способи веслування; 11) перегони в бігу до мети — постава тіла, сигнал, відміни бігу, темп; 12) скоки: а) вперед, б) вгору — тренінг, постава, відміни відбиття й ін.; 13) дискомет (?) та кидання ратищем — назви приладдя, постава, способи кидання, осяг; 14) дужання (хоч атлетику до спорту не залічують); 15) гімнастика (руханка) — муштрова команда, назви приладдя, різні постави та звороти тіла, скоки, відміни рухів і маршування й т. ін. 
ІІІ. Технічна термінологія. Комунікація. 1) Авто — (див. статті в Р. М. 1936 ); 2) віз — різні відміни возів, складові частини воза; 3) ровер — відміни, фірми, частини; 4) залізниця — станція-двірець, шлях і частини, поїзд — вагон — локомотив; персонал; 5) трамвай — частини, обслуга ; 6) пошта, телеграф, телефон — відділи, урядовці, книги, зшитки, бланки, квитки і т. ін.; 7) аеронавтика (летунство) - відміни літаків мисливських, пасажирських, воєнних (типи), бальони, рухи при керуванні, частини літака, бальона; обслуга; 8) плавба (мореплавство) — відміни суден (напр. вітрильні, яхти, кутри), пароплавів і кораблів: транспортово-пасажирських, поштових, торговельних і воєнних; частини корабля. Зброя. 9) шабля, рушниця — відміни, частини; кулемет, гармата — скл. частини. Сільсько-господарські машини, 10) молотарка й ціп — скл. частини; 11) косарка й коса — скл. частини; 12) сівалка (сіялка) — скл. частини; 13) трактор і плуг — скл. частини; 14) віялка (млинок) — скл. частини; 15) січкарня — скл. частини. Державні та приватно — громадські інституції, театри тощо. 16) банк і торговельне бюро — головні відділи, урядовці, книги, бланки, квитки; 17) пожежна варта — скл. частини, персонал; 18) театр — які бувають (напр. опера), план будинку (назви), сцена-кін, лаштунки, каса, артисти (напр. комік і т. п.); 19) кіно — сеанси, назви частин фільмового апарату; план зали, екран, каса, артисти; відміни фільмів і т. п.; 20) радіо — частини радіоприймача й надавчого апарату, відміни авдицій, обслуга (той що говорить). 
Подаю тепер трохи матеріялу, що я зібрав його від фахових робітників (пожежників, роб. цукроварняних і броварських) у м. Рівному й Луцьку на Волині. 
До пожежної термінології (проєкт - розд. ІІІ. п. 17). Пожежа, вогонь, горить. У місті є пожежна варта. На пожежній вежі (башті) стоїть пож. вартовий; він завважив пожежу, і дає сигнала пож. трубкою на сполох. Відділ пожежників готовий, у формі: брезентових комбінезонах і пож. шоломах. Вони швидко витягають пож. авта з пож. гаражу. Вилітають з двора. Блискавкою помчались по вулицях. Безперестанку дзвонять і сигналізують. На автах залізні бочки з водою, помпи, смоки, гужі, складані пож. драбини й гаки (ключки) - приладдя тушити (гасити) вогонь та зривати дахи. У пожежників за посасми бартки (сокири) - вирубувати двері й вікна, охоплені пожежею. 
До цукрівняної термінології (проєкт розд. І. п. 1). а) Терміни загальні (прикметник і дієслово): цукровий (напр. буряк), цукряний (напр. запах), цукрі(о)вняна (напр. зміна, термінологія), цукроварняний (напр. робітник); зцукріти — зцукрів, зцукритись — зцукрився. ) Перерібка цукрового буряка. Культура цукр. буряка вимагає відповідних плантаційних районів. Восени везуть цукрові буряки з поля до цукроварні. Зсипають їх у буряківниці (бурячарні). Каналами — лотоками пливуть буряки до полоскальниці й миються. Черпаками пересипають їх до краяльниці (стругальниці), де ножі ріжуть їх на різку (стружку). З котлів — дифузорів відпливає до казанів дифузійний сік, а залишається відсолоджена стружка (брага?). До дефузійного соку дають вапна й сірки; це вже дефекаційний сік. В казанах вариться сік першої й другої сатурації. З болотниць спливає фільтраційний сік, а з цього соку робиться (на механічних фільтрах) рідкий сироп; переварений в котлах — варильнях робиться густий. В апаратах повстає з густого сиропу цукриця а з неї в сушільних кружівках — білий цукор. Відпливки з білого цукру варяться на цукрицю другого сорту; з неї роблять жовтий цукор. Відпливки з жовтого цукру — це меляс, що має в собі до 50% цукру. в) Машини в цукроварні. Машина центральна, маш., що порушує кружівки, мішалки і трансмісійна, машина дифузійна, помпа газова, що помпує газ з вапневої печі, помпи сокові, помпи відпливові, що відпроваджують меляс і ін., водяні помпи, динамомашина, що дав сівтло. 
До броварняної термінології (проєкт розд. п. 2). а) Назви загальні: пивоварня, бровар, броварник — прикажчик, доглядач, броварський робітник, броварний ячмінь, пиво — напій (питво) з солоду, хмелю, дріжджів і води. б) Дріжджівня (?). Відділ затировий (заправи): котли, що в них вариться меляс на заправу. Відділ ферментаційний: діжі для ферментації; ферментує зварений, розпущений меляс із дріжджами; ферментація відбувається під діянням дмухачів. Відділ кружівок: на кружівках відділюється з заправи дріжджеве молоко. Відділ прасувальний (гнічення дріжджів): праса відділює з дріжджевого молока воду й спрасовує дріжджі в масу. Відділ формування½ кілограмових дріжджевих цеголок (цеглинок) і бандеролювання їх. в) Бровар. Солодівня: діжі, що в них мокне ячмінь, і льохи, де він проростає. Сушарня солоду: велика піч, а над нею сіткові полиці, де сушиться солод. Варильня (?): діжа затирова, котел затировий, діжа фільтраційна і варильний котел. Сухий солод змелений на млинку, сиплять на воду до затирової діжі, мішають його й перепомповують до затирового котла; в котлі підгрівають до 60° Ц аж до зцукріння. З цього котла перепомповують його до фільтраційної діжі, де відділюється луска, а з фільтр. діжі до варильного казана, де гусне. Це вже брага. Холодження браги: на холодницях тарілкових і цівкових (рурових) до температури, потрібної для ферментації. Ферментування відбувається в ферментаційній діжі 6-10 днів. Льохи — пивниці: переферментовану брагу (пиво) перепомповують до барилок (куф) і складають в пивницях, де ще ферментує від 1- кількох місяців. Наливання пивом транспортових бочок і бутельок: автоматичний апарат.
(Луцьк у грудні 1936)
Б. Кобилянський