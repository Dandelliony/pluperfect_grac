"Товаріщ Каґановіч" сердиться. 
“Спутаність не то, що діла чи слова, але самої думки в Східній Україні загальновідома. В кожній ділянці совітського життя існують певні стисло-означені норми й поняття, що від них не вільно нікому відступити, хіба наражуючи себе на драконство й шикани. 
Все, що діється поза цим "раєм людства", це або не обходить зовсім совітських заправил, або, що гірше, на їхній погляд нічого не варте. Торкається це передусім справ по цьому боці Збруча. 
Кандидат на погромника "націоналізму й петлюризму" на мовному фронті совітської України, “товаріщ Каґановіч" зайнявся недавно в 6. ч. “Мовознавства" мовною справою на ЗУЗ і, обговорюючи “Рідну Мову пана Огієнка", бідкається, що "мовознавча продукція на західніх українських землях надзвичайно мізерна. За останні роки табір української буржуазії не висунув фактично ні одного мовознавця. У пресі рідко коли зустрінеш статтю на мовознавчі теми, а коли такі статті трапляються, то це здебільшого аматорські міркування дилетантів, націоналістичних панків, що дуже мало розуміються в мовознавстві". 
Ці панки, на думку Каґановіча, “це з півдесятка попів, кілька підозрілих, су­дячи по якості продукції, докторів", що ними провадять: Огієнко й Донцов!
Тільки наприкінці цих "наукових:" міркувань вилазить шило з мішка: Каґановичеві не сподобалось те, що в нас іде живий відрух від москолювати нашу мову. Це найбільше болить "товаріща", і він не може досить надивуватися, чому то в вас "кожне слово насамперед розглядається з того погляду, чи не нагадує вово часом "москалізми" за термінологією Огієнка. Досить, щоб слово зовнішнім вигляд ом нагадувало російські слова, як проти нього починається похід". 
Ось де зарита собака! Все було добре, на все "товаріщ" погодився б, тільки як же можна відчищувати й відмежовувати українську мову від "братньої" російської, — це не йде йому ніяк у тямку. 
Адже ж по тому боці Збруча він і йому подібні щораз то більше вводять у друковане слово "істіннопролетарскіх" слів в роді "полюса" (бігун) “екватора" (рівник), “гевезиса" (генеза) й т. п., а тут тимчасом на ЗУЗ діється щось зовсім протилежне. Й не сердитися "товаріщу Каґановічу"? 
Його міркування — пише він далі — були б неповні, “коли б ми не відзначили, що майже в кожному нумері (“Рідної Мови, прим. Б. ) є кілька посилань на таких мовознавців, як Тимченко, Курило, Сулима, Смеречинський, Осипів і інші, або ж на правопис видання 1929. р. Огієнко ніколи не забуває висловлювати свою пошану, свою подяку своїм спільникам, що ще недавно заправляли в Інституті мовознавства, виконуючи завдання пп. Огієнка, Донцова і інших. Надто зворушлива рецензія на відомі “Нариси з української синтакси" Смеречинського. Рецензент Я. Г ординський, а з ним, зрозуміла річ, і асі інші петлюрівці, цілковито погоджуються з думками Смеречинського, з його методом, з його спрямуванням сучасної української мови" (йде про відрубність її та очищення з російських впливів у складні — Б. Б.) тоді, коли “...наша радянська громадськість викинула на смітник Смеречинських і йому подібних". 
Ось зразки думок, тону й стилю "наукової" радянської рецензії в науковому радянському журналі. Вони аж надто виразно говорять за себе, що "малоросійскім" підданцям червоної Москви в совітській "батьківщині" не вільно ні на що дивитися інакше, як крізь червоні окуляри совітського патріотизму. В його світлі навіть цілком зрозуміле на Заході Европи й природне тут явище туризму на мовному фронті виростав до розмірів буржуазно-куркульсько-націоналістично-петлюрівсько-клерикальної контрреволюції, що з нею треба боротися навіть поза межами "вибраної батьківщини". 
А тимчасом йде в ній до щораз то більшого гноблення не тільки української мови, що її калічать і наближують “до братньої" російської різні Каґановичі, але плановий і систематичний наступ на ціле українство, щоб "никакой разницы не было", щоб його перетопити в горнилі панросійського імперіялізму. 
Болюче те, але не менш правдиве, що допомагають у тій цілій акції таки самі наші землячки по тому боці Збруча. 
Не диво, що "тов. Каґановіч" сердиться, коли не може своїх "ідей" розширити на ввесь український народ, і не диво, що виписує громометні нісенітниці, коли хоче підлизатися своїм московським хлібодавцям. 
Та ціле щастя, що його ідеями ніхто тут не захопиться й ніхто не піде на приманливу фразерством вудку Каґановича й тим подібних рибалок зпоза Збруча". 
Б. Б. Бій-Бійченко.