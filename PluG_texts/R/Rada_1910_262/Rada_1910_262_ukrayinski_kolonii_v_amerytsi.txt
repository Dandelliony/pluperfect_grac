Вінніпегська англійська газета „Фрі Прес* нащитує в західній Канаді до 150 тисяч української людности з цього числа на провінцію Манітобу припадає 45 тисяч, на Саскачеван 48 тисяч, на Альберту 35 тисяч, а решта —на Брітіш, Колумбію та Онтаріо. Вказуючи на дуже скорий приріст українського населення в західній Канаді, часописи та зазначує, що за кілька літ канадійські русини стануть важним політично-економічним чинником в життю західної Канади. Тимчасом орган українських фермерів „Новий Край* задумується над питанням, що буде з нашого народу через яких 100 або 200 літ, і приходить до висновку, що наші переселенці мусять з’асімілюватися з пануючою —на скілько так можна сказати — американською нацією та з‘англійщитися, як це сталося з багатьома иншими народами, які прибули вже давно з Європи до північної Америки. Українські діти по містах вчаться по англійських школах, переймають англійського духа і річ певна, що діти цих дітей будуть чистими янками. Найдовше будуть держатися наші фермери, як це бачимо на фермерах французьких, німецьких, шведських і инших. Але й на фермах засягне русинів закон асиміляції і за яких 150 літ, коли не скоріше, українські фермери будуть говорити виключно по англійському. Але хоч внуки та правнуки наших емігрантів—потішається „Новий Край“ — будуть почуватися канадійцям, всі вони будуть зачисляти себе до українського народу по походженню. Ірландець в Америці не забуває, що він ірландець, американський швед або німець —всі цікаво слідять поступі життя свого народу в Європі. Чомуж би і наш народ мав в будучности відноситися инакше до свого народу в старій отчині! Та поки що американські русини — читаємо дальше — повинні дбати про нашу найблизшу будучність. Повинні йти з поступом і стреміти до того, щоб наш народ мав належну йому участь в публичнім життю Канади. Англійської мови русини не повинні легковажити, але скоро її вчитися, щоб могли тим успішніше боронити свого народнього становища в публичнім життю. Канадійські русини розуміють по части свій народний інтерес і от при надходячих муніципальних виборах (до міських управ) зачинають брати участь у виборчім рухові. При виборі міських радних з північної части Вінніпегу русини ставлять навіть свого кандидата, п. Т. Стефаника і заключили компроміс з поляками. На підставі того компромісу польські виборці мають віддати свої голоси на п. Стефаника, а зате русини зобовязалися голосувати за польського кандидата при виборі до шкільної управи. Крім того канадійські русини беруть участь в загально-державній політиці, прихиляючись головно до ліберального сторонництва. Ліберальну політику підпірає „Канадійський Фармер" та «Новий Край". Однак і консерватори раді мати своїх сторонників між русинами і в тій цілі заходяться коло видавання нового українського часопису. Тоді заходи приймають уже конкретні форми і як доносить „Новий Край", редактором української консервативної газети має бути п. Я. Крет, бувший независимий священик. Головним фундатором і патроном газети має бути сам прем'єр провінції Манітоби, п. Роблін. Головна перепона, яка спиняє канадийських русинів від участи у публичнім життю, це незнання англійської мови і недостача численнійшої власної інтелігенції. Тому тамошні українські часописи переповнені покликами та заохотами, щоб русини по містах користали з вечірніх шкіл, де учать англійської мови. До побільшення числа русинської інтелігенції мають причинитися колегія у Вінніпезі, де є коло 40 студентів, та учительські семинарії в Брендоні і Реджайні, що мають по кількадесять студентів русинів. Цікава річ, що ті студенти до недавня були звичайними робітниками. Та й тепер в часі вакацій замість відпочивати по науці, кидаються на всі сторони за заробітками, щоб з новим роком шкільним мати фонди на удержання. За кілька літ канадійська Русь скріпиться сотнями інтелігентних людей,вихованих на англійській науці. При тім не забувають наші організації і маси робітників, що прибувають з старого краю шукати в Америці кращої долі, але будучи анальфабетами, довгий час не можуть дати собі ради і виставлені на крайню біду. Тому в канадійських русинських часописах находимо звістки про закладання курсів для неграмотних, а крім того цілий ряд статей на тему значіння школи, просвіти, образовання, розвідки про культуру, поступ, цівілізацію і т. п. З товариського руху заслуговуй на увагу діяльність тов. „Запорожська Січ" у Вінніпезі. Товариство це дає аматорські вистави, що мають великий успіх, а також розпочало ряд популярно-наукових відчитів. Подібні відчити уладжує також „Руський молодечий клуб поступовий" в Джерз Сіті (Сполучені Держави), що веде також правильно школу для неграмотних. Участь в тій просвітній роботі бере кружок місцевих русинів інтелігентів. Не забувають наші американці, як і досі, і своїх земляків в Галичині. На приватну українську гімназію в Збаражі зібрала „Подільська Русь" в в Нью Иорку 653 корон, а крім того на хрестинах у п. В. Костецького 5б корон. На инших хрестинах, У п. Д. Гоцюка в Ст. Джуліен (в Канаді) зібрано коло 100 корон на фонд ім. Ол. Січинської і вислано зараз до Львова. Крім того збірають гроші між иншим на фонд „Народньої просвіти" в Канаді і на українську бурсу ім. А. Коцька в Канаді. З приводу приїзду до Канади митрополита Шептицького місцеві англійські газети висловлюють надії, що приїзд до Америки митр. Шептицького розвяже так зване русинське питання в Західній Канаді і полагодить справу з обсаження гр. кат. священиків по русинських колоніях. Розпад найбільшої русинської інституції в Америці, „Руського народнього союза", що приняв конфесійну назву „Гр.-католицького народнього союза", на два товариства, приняв уже конкретні форми. Сецесіоністи відбули 25 і 26 жовтня в Окрентоні збори при участі 60 делегатів, котрі репрезентували 34 місцевих товариств з 1.550 до 2.000 членів. Ухвалено, що нова організація, приймаючи первісну назву „Руський народний союз", має бути національна, а членом її може бути кожний русин без огляду на релігію або стан. Посмертну запомогу означено на 1.000 і 500 долярів, місячну вкладку на 75 центів. Перші головні збори нового товариства мають відбутися за 6 місяців в Гарізбурзі. До року товариство надіється стягнути 5.000 членів. Органом „Греко-католицького союза" лишилась дальше „Свобода", але під зміненою редакцією.