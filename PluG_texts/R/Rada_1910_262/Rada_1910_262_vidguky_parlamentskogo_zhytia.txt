< Ходить чутка, яку підтримують октябристи, що Державна Дума буде роспущена до Великодня. < Комісія Державної Ради визнала негодящим думський законопроект про одміну обмеження позбавленим духовного сану. < Церковна комісія приняла асігновку 500 т. р. на церковнобудівничі потреби і милійон р. на збільшення жалування учителям церковних шкіл < Маючи на увазі цілі колонізації, в судовій комісії приняли проект заснування камчатського окружного суду. < Представник міністерства внутрішніх справ заявляв, що проект організування сискної поліції в Туркестані буде внесений в Думу до закінчення її уповноваження. < Бібліотечна комісія постановила, щоб нелегальні листки, газети та брошюри видавалися депутатам для користування тілько в стінах Думи. < Студенти і курсістки — молдаване послали з Київа депутатові Гегечкорі таку телеграму: Студенти і курсістки - молдаване Київа гаряче вітають ваш виступ в Державній Думі по питанню за півтора милійонний молдавський народ. < Октябристи внесли в Державну Думу заяву про передачу проекта земства в Царстві Польському в комісію по самопорядкуванню. < Думська комісія, що розглядала законопроект міського самопорядкування в Польщі, виключила таку примітку; „до євреїв зараховуються всі ті, що родилися в іудействі. Більшістю принята стаття: належність до російської національности визнається генерал-губернатором. < Октябристи вимагають од Гучкова, щоб під час майбутнього прийому в Царському Селі він зазначив, що Державна Рада гальмує роботу Державної Думи; може статися, що через це ні один вартий законопроект до закінчення строку третій Думі не буде принятий. < Комісія Державної Думи по городським ділам прийняла поправку, що до єврейської курії, при поділі виборців, будуть зараховувати тих, що тримаються іудейської віри. Вихрещені євреї рахуватимуться до христіянських курій. < Одбулися вибори лідера фракції октябристів. Нікого не обрали, бо всі кандідати одмовилися балотіруватись. < Шінгарев та Федоров в бюджетній комісії заявляли, що треба зменшити мирний контінгент, оставляючи у війську більше зверхстрочних. Товариш воєнного міністра, згожується з дим, але до якого часу визнає це неможливим. Указує він на те, що сумежні країни збільшують армії. < Фінансова комісія прийняла законопроект про прибуткові податки. Всі поправки про зменшення податків, що мають звязки з прибутковими податками, одкинуті. Одміна квартирного податку одхилена через те, що такий податок має звязки з виборчими правами. < Головне управління хліборобства внесло в Думу записку до законопроекту про переиначення головного управління в міністерство. Уряд має на увазі децентралізацію і хоче притягнути до спільної праці громадянські сили. < Лист Л. Л. Толстого в „Нов. Вр.“ про Черткова викликав обурення в кулуарах Думи. Хомяков взиває лист „чудовищним", і не розумів, як Толстой наважився зводити свої рахунки з Чертковим над свіжою батьковою могилою.