15 ноября король Георг оповістив в своїй тронній промові про роспуск англійського парламенту. І разом з цим закінчилась на якийсь час сама величезна в історії англійської конституції боротьба верхньої і нижньої палати, боротьба консерваторів і лібералів. В Англії, властиво, істнує двохпартійна парламентська сістема і на чолі влади стають то консерватори, то ліберали; останні часом комбініруються з ірландськими націоналістами і соціалістами. Весь рятунок і вся надія консерваторів в Англії на верхню палату і на консервативне міністерство. І коли на чолі уряду стоїть консервативне міністерство, як от було за міністра-презідента Бальфура, верхня палата оживав в Англії і коли їй приходиться затвержувати біллі, ухвалені вже нижньою ліберальною палатою, то вона їх або зовсім касує, або так калічить, що ті лишаються мало здатними до чого. Головна сила верхньої палати була в тому, що вона мала право накладати „veto“ на те, що їй не подобалось і що пройшло вже через нижню палату. За добрих старих часів все велося гаразд для верхньої палати. Але останніми часами, коли на чолі уряду стало ліберальне міністерство Асквіта, лордам увірвалось трохи, Асквіт не тільки почав домагатись, щоб лорди не так вже старанно касували його ліберальні законопроекти, ухвалені нижньою палатою, але й старався хоч трохи вкоротити права лордів на „veto” . Почалась війна між міністерством і верхньою палатою; згодом вона перенеслась і в нижню палату, яка стала на стороні міністерства. Дійшло до того, що в январі цього року, коли лорди не ухвалили навіть бюджету, прийшлось перенести всю справу на суд всієї країни, себ то роспустити парламент і призначити нові вибори. Від цих виборів залежало, чи може далі лишатись у влади ліберальне міністерство Асквіта, чи ні. І країна цілком осудила лордів, давши на нових виборах ліберальний склад парламенту. Асквіт лишається на чолі уряду. Тепер йому треба покінчити нарешті з тим „veto". Засновується з представників вищої, нижньої палат і міністерства конференція, яка повинна прийти до якоїсь згоди. Півроку ця конференція змагалась. Лорди відстоювали руками і зубами свою позіцію. І тижнів два тому міжпартійна конференція розійшлась, не прийшовши ні до якої згоди. Становище конституційне зробилось критичним. Праця ворогуючих палат не дала б ніяких корисних наслідків для країни. І от Асквіт береться знов за героїчну, нечувану в історії Англії політичну спробу. Маючи на своїм боці нижню палату общин, він через яких десять місяців після першого роспуску парламенту, добивається в короля другого роспуску, щоб ще раз віддати боротьбу консерваторів і лібералів на останній і рішучий суд країни. Політичний мент вибрано для цього дуже вдало. Консерватори розбились в боротьбі на дрібні гуртки, а ліберали з підмогою ірландських націоналистів та соціалистів на нових виборах матимуть величезну перемогу і вони знають, що політичне їх істнування цілком тепер залежить од того, як вдасться їм покінчити тепер з „veto" лордів. А в останніх позіція тепер квола —їм приходиться тільки боронитись, тоді як в лібералів і моральна і матеріальна позіція тепер в країні міцна і ясна: їм треба розчистити шлях для поступового законодавства, яке так потрібне для сучасної Англії. На тому тижні одкрилась сесія германського рейхстагу і віденського парламенту. Германський уряд вніс на розгляд рейхі стягу державний роспис з дефицітом на 97 милійонів марок. Звичайно, що більшість кредітів, які просить уряд, піде на флот і військо. Взагалі ідея мілітаризму в Германії все дужчає і дужчає. Весь роспис збалансовано на 2,707,819,918 марок і дефиціт 97 милійонів прийдеться здобувати або з якихсь нових податків, або позичати. Цю позику германський уряд сподівається здобути в Германії таки. Заворушились знов критяне. 10 ноября критська національна рада підписала таку резолюцію: „Національна рада критських греків ухвалила міцно додержуватись національної програми, посвяченої патріотизмом всього критського народу і великими жертвами. Рада певна, що держави ухвалять справедливу справу і затвердять своєю згодою приєднання Криту до вільної Греції, за що висловився в 1908 році весь критський народ“. Цим критська рада хотіла показати, що вона одкриває свою сесію не під турецьким прапором, а під грецьким. В Європі і навіть в Турції цьому не надали великої ваги, бо турки як порядкували, так і порядкують на Криті і постанови критської національної ради так і лишаються тільки постановами. По весні справа критська, в звязку з иншими справаим на Балканах, знов виникне в гострій але вже мабуть І в рішучій формі. Так чи инше справа остаточно мусить вже розплутатись в 1911 році. Сучасна Турція уявляє з себе начеб якийсь величезний військовий табор, де люде не дрімають ні хвилини і готуються використати для себе всяку комбинацію в міжнародній політиці, щоб таким чином підняти пристиж Турції, як великої держави. Стараються турки і збільшити свої військові сили на суші та на морі, стараються увійти в спілку з німцями і т. инш. Все це потроху вичерпує казну І втягає країну в борги. В народі росте незадоволення молодотурецьким урядом, і це стараються використати прихильники старого ладу. Тут і можна знайти пояснення всіх останніх змов проти молодотурків, а змови і розправи з ними не дають молодій Турції йти певним шляхом поступових реформ. На якийсь час загатилась республиканська справа в Португалії. Карбонарії, що допомогли заснувати республіку, вимагають тепер для себе всяких привілеїв і громадських посад. А карбонарії набереться в одному Лісабоні більше 10.000 душ. Тому республиканський уряд тепер там в дуже критичному становищу. В сусідній Еспанії заколоти не втихають. Республиканська партія набірається все більше й більше сили. Можливо, що там неза баром на чолі уряду стане замісць ліберального Каналехаса військова диктатура генерала Вейлера. Сприяє цьому ще й хворість короля Альфонса. Почались останніми часами заколоти в південно - американських республіках. В Урагваї вони виникли на грунті партійних передвиборчих непорозумінь і не мають серйоаного значіння для республіки, а в Бразилії, властиво, збунтувались тільки військові моряки. В Мексиці серйозне повстання проти фактичної диктатури президента Діаца. Там і досі льється багато братньої крові.