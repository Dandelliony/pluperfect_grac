Відгуки парламентського життя.
Думська канцелярія одержала од Маклакова нову низку одмов — надіслати виборче діловодство. Канцелярія, посилаючись на одповідь презідіума міністрові, виставила нові вимоги про надіслання діловодства.
За докладчика по законопроектові про реформу порядка одержання концесій на залізниці має виступи Герценвіц. По законопроектові про викуп московсько-київо-вороніжської залізниці — Некрасов.  
На нараді по росписові переселенського управління представники відомства заявили, що мають на увазі призначити для колонізації 2500 десятин тайги. Для цього потрібується видатків — 23 милійони карб.
В комісії по виконанню росписів одкинули видатки — 382,000 карб. на будову петербурзького колектора, як зайві й незаконні. 
Комісія по перегляду наказу висловилась за те, щоб залишити на далі термін: «негайність запитання» (спѣшіность). 
Приняли пропозіцію Мілюкова про надання предсідателеві права ставити на голосування «негайність» без суперечок. Приняли пропозіцію правих — обмежить промови ораторів з приводу „негайности“, дозволивши говорити чотирьом з кожного боку по 5 хвилин кожному. Визнали, що комісія по запитанням не має увіходити в фактичну перевірку запитань, а тільки в їх юридичну обгрунтованність. 
Комісія по самоврядуванню висловилась за бажаність законопроекту про відокремлення городів в окремі земські одиниці. 
Комісія законодавчих міркувань з приводу проекта про заведення другої посади повітового лікаря визнала за потрібне за браком лікарів збільшити число медичних факультетів. 
Комісія про дороги одкинула кредіт у пьять милійонів на будинки для правління амурської залізниці в Олексієвську. 
Комісія Держ. Ради по боротьбі з пьянством одкинула пропозіцію про видачу премій поліції за винайдення шинкарства. 
Комісія закінчила проект про приватні школи. Мають на увазі повернути проект у Думу. 
Ліві октябристи погрожують вийти із фракціи, коли за другого товариша предсідателя фракціи буде обрано правого октябриста. 
Праві октябристи доручили Хвостову виробити робітничі законопроекти.
