Миколаївська «Просвіта».
З грошового звіту миколаївської «Просвіти», котрий потрапив нам до рук, ми дізнаємося, що товариство має досить порядну книгозбірню, передплачувало чимало української преси, та мало в своєму помешканні книгарню. З поданої нижче таблички видно видатки т-ва на книгозбірню, між якими дивує небувалий зріст видатків на драматичну книгозбірню. 
Це пояснюється тим, що т-во живе майже виключно драматичними вечірками. З тої ж таки таблички видно, що передплата часописів раніш була поставлена досить добре.
На превеликий жаль у грошовому звіті ми не знаходимо відомостей про книгарню т-ва, а ті відомости показали б нам багато відрадного, бо книгарня працювала досить інтенсивно, особливо коли взяти на увагу, що книгарня в т-ві «хатня», у помешканні т-ва, й торговая прилюдна буває тілько під час вечірок. У книгарні продавались також і кустарні вироби.
Знаходимо також у грошовому звіті сліди добрих намірів т-ва, так у роках 1908, — 09, —10 було асігновано на допомогу безробітним членам т-ва 50, — 100, —200 карб., ще у році 1908 —100 карб. на видання книжок, у тому ж році 400 карб. на одкриття власної школи, все це добрі наміри т-ва, котрим... 
Як показують видатки т ва, на шкільну освіту т-во звертало далеко більше уваги, ніж на що небудь инше, то б то хотіло виправдати свою назву. Дбала про це „Просвіта", засновуючи стипендії у Миколаївських школах. В році академичному 1910—11, «Просвіта» мала 12 стипендіатів, у році 1911—12—11 чоловіка; стипендії були по школах: середне-техничній, залізнодорожньо-техничній, хлопячій гімназї, реальній школі, позивально-хвершальській, музичній школі п. Попової. 
Загалом видатки на стипендії були такі: 
Роки . . 1908 1909 19Ю 1911 1912
Стипендії 130 232 50 382 209 50 400. 
Як видно, т-во покладає на ці стипендії найбільші видатки, звертає на них головну увагу, вважає їх за головну свою просвітню діяльність. 
Не можна не висловити жалю з приводу такої марної трати порівнюючи великих грошей. На ці стипендії вчаться по більшости зовсім чужі для українства люде, й т-во нічим не забезпечено від того, що скінчивши освіту, ці люде підуть по Україні злістпими ренегатами-русифікаторами, а плодити собі ворогів на свій кошт, нема ---. А хіба не було прикладів, що люде виявляли з себе українців під час вчення на кошт «Просвіти», а потім зраджували надіям т-ва? 
Зостається від щирого серця побажати Миколаївській «Просвіті» вичуняти від цього необачного захоплення стипендіями, та щоб т-во більше дбало про те, щоб українські гроші йшли на українські культурні джерела, бо коли українці не дбатимуть про свої культрні джерела, то більше ніхто про них не подбає. І нема великої заслуги т-ву в тім, що воно витрачає так багато грошей на підпирання тих московських шкіл, котрі прищеплюють нашим юнакам призирство до рідної мови. Можна було б витрачувати ці гроші з більшою користю. 
За останній час т-во сильно занепало. Головну ролю в цьому занепаді відограли звичайно, „незалежні обставини" та всякі заборони. До того ще долучилась заборженість т-ва, були й помилки самих Просвітянських діячів. Товариству прийшлося переходити в друге, дороге помешкання великий ремонт робити й на цій справі заборжитись. А тут ще, саме в той час така велика втрата, як смерть голови т-ва, відомого Миколи Аркаса, котрий своєю енергією одухотворяв т-во. 
Через «незалежні обставини» «Просвіта» не має змоги влаштувати відчиту чи лєкиії, не тілько на українській, але навіть і на московській мові: „мовчи та диш" кажуть „незалежні обставини". Мало того, Миколаївській „Просвіті" невільно влаштувати навіть концерту-балю. Наприклад: т-во мало на меті влаштувати 29-го грудня минулого року, в помешканні Миколаївського міського зібрання концерт-баль, з метою виплати стипендій, в чім прохання про дозвіл подали 23 го жовтня , то-б-то більше як за 2 місяці. Замісць відповіді „Просвіта" одержала 7-го листопаду листа з вимогою справоздань діяльности т-ва за роки 1910 — 1911. 
Листопаду 26 го, тоб-то більше як за місяць до призначеного дня концерту, справоздання були надіслані градоначальникові, але дозволу й досі нема. Влаштовувало т-во гулянки на бульварі, прохання так само подавалося місяців за 2 до гулянки; один раз дозвіл прийшов за дві доби до гулянки, другий раз за одну добу до гулянки, третій раз дозвіл прийшов теж за добу до гулянки. Люде що влаштовували гулянки або хоч вечірки, розуміють добре, як то можна влаштувати гулянку за одну добу, коли навіть афіш не можна розліпити, звістки подати про гулянку. А таки приводилося влаштовувати гулянки навіть при таких не можливих обставинах, бо кращих обставин не можна було й сподіватися. І багато, багато прикладів можна навести, як „вгамовують" Миколаївську „Просвіту". 
А керманичі „Просвіти" з року на рік роблять ту-ж саму помилку: організовують гурток драматичних аматорів, котрі в решті становляться панами над „Просвітою", бо вони є єдиний грошовий засіб до життя т-ва, яке сильно заборжене, підпадає в повну залежність від їхньої праці. Почуваючи це, вони забірають в свої руки все т-во, й порядкують як хотять. Рада т ва не може встановити ладу, наддати певного напрямку діяльности, а „співробітникам"  до того, звичайно, байдуже, бо вони дбають тільки про задовольнення своєї пихи. Ідейність зникає, починаються особисті рахунки, сварки, не порозуміння, губиться повага до т-ва, дух товариський гине, панує безладдя. Керманичі т-ва хотять щось зробити, кидаються на всі боки, але скрізь зустрічають непереможну силу: пиху теж „співробітників", і бачучи, що всі їх заходи розбиваються, помалу кидають т-во й тікають. 
Але не зважаючи ні на що, Миколаївська „Просвіта" й досі не вгамувалася, продовжує своє істнування при таких обставинах, при яких здається, всяке инше т-во сконало-б. Істнування т-ва можна пояснити тілько тим, що не згас ще у людей національний дух. 
Може де в кого нема досить свідомости, ясного розуміння становища й хвилини, проте почуття національне бере гору, й працьовники не дають загинути т-ву. Пояснюється це тим, що в т-ві є носителі того духа живого, котрі боліють душею своєю за долю цього вогнища, хоч і придушеного хоч і не виразного, а про те таки вогнища, свого національного вогнища. 
Єсть там люде, котрі дарують т-ву весь свій вільний час, кожну хвилину свого відпочинку, не цураються ніякої праці, терплять докори, понукання, образи людей несвідомих, чужих духові українського т ва, і з свідомістю того, що їхня праця потрібна для істнування т-ва, терплять все й працюють не покладаючи рук, не піддаючися розпуці. Тілько працею таких носителів духа живого й можна пояснити собі, що Миколаївська „Просвіта"  таки не „вгамувалася", не зважаючи на небувало важкі, несприяючи обставини. 
Л. Кузнецов.

