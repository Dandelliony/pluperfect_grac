Вісти з краю.
По земствах.
Заборона. Житомирський губернатор заборонив житомирському земствові оддавать підряди євреям. Через цю заборону припинили будувать школи. Земство клопочеться про одміну заборони.
Асігновка. Подільське губернське земство асігнувало з страхових сум 15000 карб. на улаштування при народніх школах колодязів. Губернське присутствіе одмінило цю асігновку земських зборів, посилаючись на те, що колодязі не єсть протипожежні засоби і брати гроші на них з страхових сум не можна.
Канівська повітова земська управа одмовилась видать повітовому одділу Київської Єпархіальної Шкільної Ради 5000 карб., асігнованих на шкільне будівництво церковно-парахв. шкіл, зважаючи на те, що одділ має будувать один шкільний комплект у с. Синявці і 2 у с. Дибинцях, де вже є церковно-парахвіяльні школи, на содержувания яких селяне повинні давать субсідії.
Міністерство народньої освіти дозволило передать під владу Канівського повітового земства Болико-Прицьківську однокласову міністерську школу, але без урядової асігновки на содержування її, яка повернута на заведення ще одного комплекту при Богуславській 2х класовій міністерській школі.
Клопоти земства. Подільське губернське земство клопочеться перед міністерством народньої освіти, щоб міністерство передало земствові 49 «Павленківських сельських бібліотек», улаштованих бувшим київським товариством грамотности.
