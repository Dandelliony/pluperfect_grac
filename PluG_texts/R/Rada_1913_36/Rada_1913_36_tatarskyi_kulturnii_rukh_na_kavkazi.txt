Татарський культурний рух на Кавказі.
Кавказ, по своїй етнографичній ріжноматніности, скидається на Балканський півострів. Між народами Кавказу поважне місце по своїй чисельності займають татари, (біля пьяти милійонів); найбільш густою масою вони живуть в Бакинській губ., та значними оазісами в Єлисаветпольській, Еріванській та инш. Культурний центр татарського життя буде місто Баку. 
Кавказькі татари значно одрізняються од казанських, або кримських, це зовсім окрема галузь старого Тюрського коріня і по племенному родству вона найблизча до турок. 
В минулому, кавказькі татари були під великим впливом перської культури; мова їхня доволі росповсюджена, так зване азабейрджанське наріччя. Сучасна інтелігенція відкидає зовсім перську культуру і користується для свого вжитку турецькою. 
З приводу цього користування у їх єсть такіж нарікання на інтелігенцію, як і в нас; нарікають, що газети пишуться інтелігентською мовою, не досить зрозумілою широким народнім масам. Але про це буде дальше мова. 
В побуті і звичаях татарських селян навколо Баку багато є таких рис, таких побутових властивостей, що європейці і навіть росіяне вважають цей народ за напів дикий, культурно відсталий, (наприк., родова помста, жіноча чадра), але як придивитись ближче до народнього життя, то їх культура ні скільки не нижча української селянської культури, а що торкається селян московців, то вона навіть багацько їх перевишає. 
Мені доводилось бувати в радіусі 80 верстов од Баку. Селяне живуть заможно; хати здебільшого, як і на Україні, в глибині подвірря, а як ні, — то без вікон на улицю. 
Хата має дві-три кімнати з широкою верандою, без меблів, за те кімнати позастелювані килимками чудової роботи. У кожному дворищі садок з виноградником, небезпремінно колодязь і резервуар з святою водою. В давнину мусульманські наставники цей резервуар з водою призначили для підтримування в хаті чистоти. 
Але тепер в ньому купають дітей, перуть пелюшки, миють посуд і т. д., наївно вірючи в захист од усяких хвороб святої води. 
Господарська культура стоїть дуже високо. Нашим українським селянам, щоб досягнути такої культури, прийшлося б у цих варварів багато учитись. Крім культури виноградників, садків — садять редьку-редіску, моркву, буряки, всяку капусту, цибулю і всякі східні зілля — трави, присмаки до їжі, про котрі у Київі, або Полтаві і не чули. 
Треба зауважити, що в цій місцевости літом дощів не буває, значить вся городина викохується тільки працею та пеклуванням господарів. Поливають городину дуже просто: на городі колодязь; коло його приправлене вирло з двома цебрами. Запряжуть у вирло ішачка і він крутить собі помаленьку, а цебрі, чередуючись, виливають воду в жолоби. 
Вся татарська інтелігенція в Баку, не виключаючи й беків, демократична, недавнього похождення. Як тільки в Балаханах (промислове місто) почало з землі рости золото, то почали нарозхват скуповувати землі; а землі ті по більшосте належали сусіднім селянам; от ці хлібороби, забравши чималі гроші за земельку, поробились нафтопромисловцями і домовласниками міста Баку. Татарські селяне визначаються своєю ощадністю і крім того, па них Кораном накинуто добру уздечку: не можна їм вживати ніяких спиртних напитків, і от це спричинилось до того, що гроші одержані за землю не були пропиті, а пішли в діло на зріст національного капиталу, за котрий майбутня татарська інтелігенція скаже своїм батькам і дідам велике спасибі. 
Ще й до цеї пори бакинська татарська буржуазія і інтелігенція не порвали звязків з селом і землею; трохи кожний з них має на селі садибу і все мріє перебратись на житло знов до села. В городі треба носити накрахмалені комірці, тісні ботинки, а там вони ходили босими в широких штанях, долежували в холодку на веранді, на розісланому килимкові і їли кябаб та шовковиці. 
З розвитком, в останніх двох десятках років, татарського національного капиталу, наплодилось чимало татарської інтелігенції: кожна татарська фірма має до десятка стіпендіатів, котрі за її кошти учаться в вищих школах .
С. Порубайміх.
