Театр і музика.
Український театр.
Бенефіс оркестра.
Оперні вистави в нашому театрі через зміни артистів виконавців та де-які инші причини ставлено в цьому сезоні досить рідко. Обіцянім „Утопленій" та «Різдвяній ночі» й так і не пощастило цеї зіми побачити світу. Тільки під кінець сезону йдуть „Сельська честь" та „Роксоляна". 
„Сельську честь" відновлено на нашій сцені в суботу 9 февраля для бенефісу оркестра. З цеї нагоди сили оркестру було збільшено вдвоє і капельмейстер д. О. А. Кошіц мав таким чином змогу ширше розвернути свої здібности. 
Взагалі зрепетовано оперу було добре. Правда, подекуди оркестр трохи глушив співців і це почасти ослабляло загальне приємне вражіння. 
Поставлено й обставлено „Сельську честь" старанно. У виконанні брали участь: д-ка Литвиненко, Бутовський, Свиріденко; д-ка Малиш-Федорець і Діброва. 
Після вистави в концертному одділі співали д. Івлев, Бутовський і Свиріденко та великий студентський хор під орудою д. Кошіца. 
З співів д. Бутовського варто одмітити прекрасну річ К. Стеценка «Сонце». Д-ві Свиріденкові слід би вже навчитися вимовляти до ладу українські слова („червонів ти сине"!) і не жувати Шевченкового тексту („ні шведа, ні турка"!) 
З хорових співів зазначимо одну новинку: „Ой у лісі" в роскладці О. Кошіца. 
М. Л–кий. 

Український театр. Сьогодня в театрі М. К. Садовського йде „Сторінка минулого", „Медвідь", „На перші гулі". 
В „Бранці Роксолані", що йде в бенефіс хору, ролі поділено так: д-ка Литвиненно — Роксоляна, д-ка Діброва — Федора, дд. Бутовський — Соліман, Мироненко — Ібрагім, Чорноморець — Блазень, Трохименко — Абдул, Захарчук — Хан, Рибчинський — Данило. В опері бере участь балет.
Городський театр. Сьогодня в бенефіс артиста Л. Зіновьева йде уперше по відновленню опера Мейербера — «Пророкъ».
Театр „Соловцов". Сьогодня йдуть комедії: „Трактирщица", „Ложа № 6“ (Массоны).
На увагу д.в., антрепреньорам. Нас просять повідомити, що лишились без ангажементу — український артист Скалений (герой, резоньор) і М. Олександрова (комич.). 
Адреса: ст. Бологое Н. ж. д. артистові Скалевому (до востребованія).
