Лист з Харькова.
В суботу, 9 лютого, в залі громадскої бібліотеки одбувся другий музично-таночний вечір, що впорядило українське товариство ім. Гр. Квітки-Основьяненка. 
Програма вечора, що на афіші мала аж три одділи, складалася, за деяким винятком, з творів М. В. Лисенка, бо самий вечір був присвячений творам Лисенка. Вечір удався значно краще, ніж перший, впорядкований т-вом раніш. 
Головна річ — обіцяні оперні артисти прибули (окрім одного), а це вже, як водиться, грає рішаючу роль що до успішности вечора. 
Окрім Месняєва („Ой Дніпре") співали ще оп. артисти: д. Бондаренко (»Ой вигострю товариша", „Ой що-ж бо та й за ворон") та инш., д. Гриценко („По гаю, гаю" муз. Підгорецького, „Гуде вітер вельми в полі", „Дивлюсь я на небо", „Чи чуєш дівчино"). Хор т-ва під керуванням Г. К. Трохименка виконав такі речі: „Ой нема, нема ні вітру", „Козаченьку куди йдеш", „Ой на горі василечки", „Зозулю" і „Туман хвилями лягає". Видко в цьому молодому хорові значний поступ в його праці. 
Дуже милим вийшов дует в виконанні д-к Петроусенко і Вербицької „За сонцем хмаронька пливе", котрий з прохання публіки був їми повторерений. Соло співали ще: д-ки Петро Усенко („Айстри", „Чого мені, тяжко", „На вулиці скрипка грає") Вербицька („Ой у саду соловейко щебетав", „Я не кляв тебе о зоре", „Садок вишневий коло хати»). 
З інструментальних №№ було виконано між иншим: „Ca riecio el gico“ на скрипці (д. Букиник) і ф-пьяно (д-ка Пушкова), «La tristesse élege» на віолончелі (д. Бунчук) і ф-пьяно (Пушкова). Д-ка Пушкова, учень закордонної консерваторії, програла ще ---, тв. Лисенка. 
Гарно продекламував вірші, присвячені памьяти Лисенка д-й Юхименко („Серце музики" Вороного, „Спинись Юрба" Гая і „Артист" Гр. Чупринки). Коли згадати, що на першім великім вечорі, що впоряжало т-во ім. Квітки, не було ні одної декламації, цей приємний початок варто привітати, бо широка, харьківська публичність ще нігде не мала змоги познайомитись з кращими перлами не то новіших, а й давніших поетів наших. 
Після концерту були танки. Грав оркестр Пензенського полку. Окрім хористів багато з публіки було одягнено в народне українське убрання. Багато людей здебільшого молоді, повернулось од будинку бібліотеки з сумом: не вистарчало або місця або грошей на ту розвагу, котру так рідко дає українське т-во харьківьянам.
Одповідальний роспорядчик вечора — К. М. Бич-Лубенський. Він-же і найбільший працьовник і ініціатор його впоряження, за що вкупі з його співробітниками заслуговує од харківського українського громадянства щирої подяки. 
П. Голота.
