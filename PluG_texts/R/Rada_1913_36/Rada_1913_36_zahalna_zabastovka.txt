Загальна забастовка бельгійських робітників і інтереси Росії.
В бельгійській пресі пишуть, що питання про загальну забастовку бельгійських робітників має певне міжнароднє значіння, бо воно може негативно відбитись на становищі бельгійських підприємств в Росії, Китаї, Південній Америці, в Еспанії, Італії і инших державах. 
Особливо велике значіння має це питання для Росії, де мається (як на те вкаєує бельгійська преса) 227 бельгійських безіменних товариств, з основним і облігаційним капиталом в 1,360 милійонів франків. На біржі вся маса російсько-бельгійських цінностей оцінюється тепер в 2,4 миліярди франків. На одній брюсельській біржі котірується 268 цінностей, що мають пряме відношення до Росії. 
Такі ж значні цифри наводить преса і для характеристики ділових звязків Бельгії з Китаєм, Бразилією, Аргентиною, Мексикою і державами балканського пів-острова.
