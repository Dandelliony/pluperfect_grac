З життя недержавних націй.
Перша киргізська газета. В Оренбурзі вийшло 1 лютого перше число киргізської газети „Киргіз“. Маючи цілком місцевий характер, газета ставить собі завдання — освітлювати з усіх боків життя великої країни, населеної киргізами, ширити серед людности користні відомости з области науки, мистецтва й техники, ознайомлювати киргізів з культурою і економічним життям Росії. 
Перемога поляків. На зьїзді делегатів т-ва «Польської культури», що відбувся оце у Варшаві, єврейська течія лишилася в меншости. Загальне зібрання делегатів ухвалило приймати в члени товариства тільки поляків без ріжниці віри і походження. Проведення в життя цеї постанови, на думку делегатів, повинно неминуче підняти рівень культури польського народу в тісному звязку з націоналізацією польських великих міст. 
Антісемітизм серед поляків і урядові сфери. Генерал-губернатор варшавський Скалон запитав губернаторів царства польського про розвиток антисемітизму серед поляків та про польський бойкот євреїв. Губернаторі послали доклади, в яких здебільшого пишуть, що бойкот цей заснований виключно на економічному грунті і не переходить за межі законности. Один губернатор висловлює думку, що сучасне захоплення поляків протиєврейською боротьбою при звичайнім нахилі поляків до політикоманії, можна важати навіть за дуже бажане зьявище, маючи на увазі балканську війну й російсько-австрійські стосунки. Антісемітизм одтягує деякі польські группи од «праздныхъ политическихъ мыслей». 
Взагалі, всі губернатори тої думки, що в них є повна змога вжити потрібних для заспокоєння заходів у тому разі, коли б бойкот набув небезпечного для людности характеру. 
Адміністрація не повинна втручатися поки що до цеї боротьби і тільки мусить стежити з боку за ходом цього руху, що має характер всенароднього антісемітизму“.
