Поляки на Поділлю.
Велике землеволодіння, цукроварні і гуральні на Поділлю в великій більшости своїй находяться в руках поляків. Останній виборчий закон для західних земств своєю національно куріальною сістемою відібрав у поляків можливість грати ту ролю в господарюванню краю, яку б вони могли розвити посідаючи велику економичну силу. Новий виборчий земський закон при першім своїм уживанню не подавав ніяких надій полякам про якусь значну участь в господарці краю, через що вони не приняли тоді великої участи в виборах і тепер починають потроху жалкувати. Видатний польський діяч на Поділлю А. Урбанський, товариш голови подільського рільничого т-ва польського, малу участь поляків у земських виборах називає непростимою помилкою, бо все ж таки доля могла їм усміхнутись і вони могли б хоч трохи впливати на земські справи Поділля. 
Вище названий польський подільський діяч в розмові з співробітником я «Słowa» висловів кілька інтересних думок і подав навіть не мало цікавих фактів що до діяльності поляків на Поділлю. 
Незначна чисельність поляків серед подільських земців, яка не дає тепер можливости брати широкої участи в земських справах, не є така вже безнадійна в будучині. Річ у тому, що сучасний виборчий земський закон потрібує, а поляки повинні прискорити ; це, щоб він був змінений в інтересах і самої людности, бо задоволення потреб села стоїть на другім плані і штучні нинішні вибори дають перевагу містам, що набірає тим більшого значіння при хоробливій тенденції земства обкладатись податками, коли і так теперішні податки варто зменшити, бо пересічно кожний повіт подільський має бюджет до 600.000 руб. Запобігти цьому можна, скористувавшись нововиданим законом, по якому земські банки можуть видавати земським управлінням позички. І як би цим скористувались банки, то бюджет земський міг би значно зменшитись і земські податки урівноважаться в де-яких випадках. Маєтки, наприклад, що підлягають земському оподаткованню, платять більше ніж фабрики, на які варто було б накласти поступовий налог. „Візьмем наші цукроварні — говорить А. Урбанський. Оцінку їх зроблено скілька літ тому, а при де-яких економичних конюнктурах вартість їх значно побільшилась.
Цільком зрозуміло, що наскілько фабрики більше будуть оподатковані, настілько зменшиться податок від землі... Погляд цей тим важніше, що поляки в земствах мають велику пошану з боку селян, бо вони тягнуть до поменшення податків, з чим безумовно селянин найохотніше згожується. З окрема відбивається це на самім устрою земств. Дуже часто поляки бувають головами всяких дрібних комісій... Видно, каже далі А. Урбанський як на долоні, що в цім краю ми уявляли з себе найбільш вироблений і обьєднаний елемент. Робота наша в повнім значіню є продукційна. Подільске земство в своїй роботі багато уділяє уваги дорогам, що не дає полякам приняти тут більшу участь, а головне впливати в бажанім напрямку, напрямку, який дивиться на Поділля, як на „kresy", в котрих і господарська робота повинна йти на користь поляків, щоб наддати їм більшу економичну силу для здійснення їх політичної мети — «krulewsrwa od tozza do torza». Коли така робота земства стає їм на перешкоді до їхньої мети, то її провадить, на думку А. Урбанського, рільниче т-во, яке є єдиним форпостом, де можлива така робота. Річ у тім, що за останні часи земство почало провадити свою допомогу селянству тими самими приблизно способами, що і це польське т-во, відбиваючи йому купців усякого хліборобського знаряддя, даючи можливість набувати його значно дешевше а також і вкредіт, що безумовно відбилось головним чином на впливах, польського рільничого товариства зменшивши їх серед селян. 
Але воно не є таке слабке, щоб не могло провадити своєї праці в бажанім напрямі. Секції Р. Т-ва провадять свою безумовно користну роботу для Поділля, не відступаючи від вище згаданої цілі і почувають під собою міцний грунт, набіраючи ваги в господарці краю. 
Скілька-сот літніх праць хліборобської секції присвячених аналізу глибин подільської землі дали можливість пізнати де і при яких климатичних умовах може бути такий, чи инший врожай.
Спроби з штучним угноєнням витворили масу способів для підвищення гарних наслідків при його уживанню. 
Секція, що дбає про годівлю худоби, улаштовує два рази на рік показні ярмарки, на котрі приїзжають земські агенти для закупки кращої худоби на росплід, причім земства являються сталим закупщиком. Багато великих міст, в тім числі і Київ, закуповують худобу для мяса, так що великий збут дає можливість поліпшувати годівлю і плекання ліпших сортів худоби. Т-во має на Поділлю біля 60 обор, які гарною постановкою цього діла придбали високу марку у цілому краю. 
Р. т-во буває посередником в економнчних справах Поділля і міністерства хліборобства; так воно подало записку в справі сервітутів і сепаратів, яка мала значіння при розгляді їх в державних інституціях. Вироблено ним було також записку в справі пониження мита на хліборобське знаряддя і записку в справі скасування чиншів у містечках, які вносили небажану правну плутанину в відносини між власниками і чиншовиками. Внесені були записки в справах доставки хліба для інтендантства, найму робітників, унормування сталих службових відносин. 
Т-во у своїй діяльности навіть часом впливало на міждержавні стосунки, так воно вказувало на хиби торговельної умови 1904 року з німцями. 
„У Вінці істнує скромна, але дуже поважна для розвитку інституція, для поліпшення котрої прислужились Поляки своїми засобами і заходами". Це є банк Падлевського, який протягом 35 літ не мало витягнув з біди селян за довги своїми позичками. „Тип цього банку не є комерційний, або торговий, а виключно громадський". Заклали цей банк поляки гр. Грохольський і Падлевський і він тепер має до 10000 клієнтів така демократизація кредіту, яка провадиться і підтримується польським земством (на чолі банку стоїть гр Грохольський) — говорить сама за себе". Цей огляд економичної діяльности польського сельсько-господського т ва, дописувач „Stowa“ закінчує інтересною увагою, котра дає можливість побачити тенденцію економичної діяльности поляків на Поділлю. „Поляки не відмовляються від участи в економичній праці краю, відограваючи в ній що раз живішу ролю, не ухиляються від неї нігде, а служать потребам краю всякий раз більш свідомо, почуваючи що разу глибше і ширше обивательські обовьязки. Зьявище тим радісніще, що находячись в краю високої культури, --- (вірні ролі, яко нам призначила велика історична будучина). От ще одна ілюстрація, «Dziennik Kijowsky» повідомляє, що поляків дуже турбує, що велика цукроварня в ольгопольськім повіті переходить з польських рук, тоді як ніяких безпосередніх причин до цього немає, бо акції цукроварні стоять дуже високо (1000 руб. акція продається по 2,800 руб.). Це зьявище дуже не бажане для польського становища на kresach. „Gazeta Warshawska" з приводу цього говорить: „Становище інтересів не примушує власників до ліквідації, а всеж таки вона йде, не дивлючись на те, в чиї руки попадає. Нікого нетурбує доля польських робітників, ніхто не втримується тою думкою, що він ослабляє польську силу, позбавляючи польський народ землі, котру в иншому місті видирають від нього. До такого добровільного видирання прикладаються польські руки, часто дуже заможні, не примушені лихим станом до продажі землі Звідки то йде, де шукати причини подібної легковажносте, які ведуть за собою небажані наслідки для нашого громадянства? 
Нічим иншим, як причинами моральної природи —змарненням характеру, занехаянням в душі національного почуття — не вражливим до будучини власного громадянства — не можна ті вчинки так легко пояснити. Щоб не було, але то річ фатальна для нас в своїх наслідках". По останніх відомостях до 1905 р. на Поділлю перейшло землі від польських рук до чужих їм 24.000 десятин, а взагалі на польських східних kresa h її продано з польських рук 158.000 десят. „Проти тих цифр, заміри пруського уряду що до конфіскації, виглядають річчю цілком невинною. Числа ті говорять самі за себе. 
Пруський гакатизм є меншим ворогом, меншим рабунком польського добра, ніж наша власна моральна і національна неуважність, ніж той упадок характеру серед вищих верств нашого громадянства". 
Так поляки дбають про те, щоб укріпитися на українській землі і не тільки ні одного ступня її не випустити з своїх рук, а ще й українців під свій вплив підбити.
