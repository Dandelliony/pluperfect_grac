По Украіні.
У Киіві.
Клуб «Родина». Сьогодня в клубі „Родина" має бути доклад Л. С. Сідлецького на тему „Бразілія її природа і мешканці" (Вражіння од подорожі). 
Вхід на реферат для членів і постійних гостей клубу — безплатний, разових гостей — 20 коп. Початок о 8 год. веч.
Чернигівське земляцтво при Київській політехниці влаштовує в помешканні клубу „Родина“ в четвер, 14 лютого літературно вокальну вечірку, в якій беруть участь відомий бандурист Гнат Хоткевич, С. Черкасенко, М. Вороний, Будай, Тарасович, Івлєв, Вільшанський, Лінник, Воробйов, Сульменьовсьиий; д-ки: Удовенко, Жорнікова та инші. Після концерту танці. Початок о 8-і й год. веч.
В городській думі. Городська дума на вчорашньому вечірньому засіданні постановила скликати всеросійський зьїзд в справі поліпшення городських фінансів. Зьїзд буде скликано од 10 до 20 сентября. 
В звязку з 300-літтям Дома Романових дума постановила скасувати б5 тисяч карбованців городських недоїмок, що до недоїмок каналізаційних, берегових і з гавані дума постановила цих недоїмок не скасовувати. Ці останні недоїмки досягають І25000 карб. 
Чергове засідання думи сьогодня. 
Контрактовий ярмарок буде продовжено до 12 марта. 21 февраля постановлено припинити торг повсіх крамницях, навіть на контрактах.
В комерційному інституті. Канцелярія інституту одержала нові правила про прийом новопоступаючих, відповідно новому статутові. Нові правила одрізняються від старих тим, що обмежують число шкіл, учні яких не можуть поступати в інститут. Сюди однесено учительські семинарії і художні школи. Щож торкається дівчат, які скінчили 7 і 8-класні мариїнські гімназії, то нові правила дають де які вільготи їм.
В комерційному інституті. Екзамени у професора Л. Яснопольського по фінансовому праву будуть 18, 19 та 20 февраля. Додаткові екзамени по алгебрі, геометрії та тригонометрії почнуться 26 февраля. В комісії по додаткових екзаменах будуть брать участь: професори — Граве, Ришков та Трофимов-Сінопійський. Екзамен по товарознавству буде 4-го марта.
В справі страхування робітників. В помешканню губернського правління, під проводом Б. Д. Кашкарова, одбулося засідання губернського присутствія по справам про стракування робітників. В справі про встановлення поденної плати, після довгих дебатів, присутствіє визнало, що ця плата повинна бути на будуче 3-ліття в розмірі 75 коп; проти цього були представники промисловости, які вважали цю плату за високу. Так, на ліки для робітників, що потерпіли від нещасливих випадків, присутствіе встановило 1 карб. 50 коп. Далі присутствіе встановило таксу харчів. Кошт харчів робітника встановлено в 28 коп. Кошт квиртирі для семейного робітника вирішено в 20 проц. і нежонатого — 15 проц. заробітної плати. Далі зібрання ухвалило інструкцію, запропоновану старшим фабричним інспектором, про порядок виборів уповноважених від робітників для обговорювання статуту лікарських кас.
На залізній дорозі. Вчора в управлінні південно західної дороги одкрився зьїзд завідуючих кондукторськими бригадами. В програму зьїзду увійшла ціла низка питань, що до реорганізації служби у поїздах і поліпшення добробуту служащих.
Земське прохання. Київська губернська земська управа звернулася до п київського губернатора з проханням зробити доклад міністерству про необхідність будівлі жіночої гімназії ім. К. Д. Ушинського і будівлі на кошти казни постійних курсів для підготовки народних учителів. 
На Слободці. Жителі Слободки вже почали готуватися до повіді. Лід почав танути, Слободський базар вже оточено водою.
Вчора у Київ привезено з Житоміра Почаївську Чудотворну ікону Божої Матері, Св. ікону зустрінуто у Київі дуже урочисто. Пробуде вона у Київі ще два дні, а після її буде одвезено в Петербург на ювилейні свята.
Знущання. Наш дописувач з Ямполя, на Поділлі, повідомляє, що там оце недавно ввечері шість парубків заманили до хати Тараса Невойтенка молоду дівчину, 15 років, Настю С. Коли вона ввійшла до хати, хлопці замкнули хату, а один ще й колодку причепив з надвору, щоб думали, що хата зовсім пуста. Тоді хлопці накинулися на дівчину, завязали їй рота і почали тішитися нею. Знущалися цілу ніч, а ранком непритомну кинули у садку. Тепер дівчина лежить у лікарні тяжко хвора. Мати її — бідна прачка, захворіла з суму. Безпорадна не знає що робити, куди звернутися за допомогою. Підозріння падає на кількох місцевих хлопців.
Само убство інженера. На станції Казятин застрілився помішник начальника місцевого у частку південно західної дороги інженер Корольков.
Озброєний напад. Вчора у київську повітову поліцію надійшли відомости, що на кордоні канівського і київського повітів зроблено позавчора озброєний напад па селянина І. Федорчука. Він виїхав на своїй підводі з с. Кузьмінець, канівського повіту, і хотів їхати до Кагарлика, але біля села Кадомки його спинило двоє озброєних невідомих людей. Коли-ж Федорчук одмовився видати їм гроші, вони почали стріляти. В раненого Федорчука вони забрали гроші і утікли. Федорчука знайшли подорожні люде і доставили його у лікарню. Становище раненого дуже тяжке.
Вбивство. Вчора у київську повітову поліцію надійшло повідомлення, що у с. Гвоздові, 10 февраля, в лікарню було доставлено селянина Е. Мостовенка. 11 февраля Мостовенко помер. Після допитів поліції було арештовано селянина Л. Г. Терещенка, який признався в вбивстві і росказав через що він вбив. 
Завдяки Мостовенкові в Терещенка було побільшено громадські податки тоді він, з помсти, прийшов до Мостовенка і почав бити його колом по голові. Терещенка арештовано; справу передано судовому слідчому.
