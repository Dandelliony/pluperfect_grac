Останні вісти.
(3 газет та по телеграфу).
Відгуки парламентського життя.
ПЕТЕРБУРГ. Вчора в кулуарах панував трівожний настрій. Ходить чутки, що незабаром вся внутрішня політика Росії посунеться вправо. Становище Столипіна вважають дуже хистким. В колах, близьких до сфер, гомонять, що прем'єром наставлено буде Кривошеїна.
Ходять чутки, що в сферах незадоволені тактикою октябристів і що незабаром можуть роспустити Думу.
Тактіку Пурішкевича вважають в сферах зразковою.
Велика пожежа.
ПЕТЕРБУРГ Вночі проти 23 підчас пожежі за Нарвською заставою обгоріло сімнадцять душ. Двоє вмерло.
В справі подоходного налогу.
ВАРШАВА. Мініст. фін. зібрало такі відомости що до законопроекту Про подоходний налог. Землі приватних власників в Ц. Польськ. дають прибуток 30.900.000 руб. в рік. Городські нерухомости — 27.800.000 руб. Фабрики і заводи 67 мил. руб. Дохо-ди з приватних капиталів—37 мил. руб. Доходи з особ, котрі заробляють більше 1000 руб. в рік—58.800.000 руб. Взагалі доход по новому закону виносить—220.900.000 руб. (Власн. кор.).
Пошесть.
ЛОДЗЬ. В городі лютує пошесть шкарлятини. Лікарі підняли питання про закриття всіх середніх шкіл в городі.	(Власн. кор.).
Всякі звістки.
ПЕТЕРБУРГ. Єсть певні відомомости, що скасовується віденське генерал-губернаторство.
Товариша міністра народньої освіти Георгієвського наставлено членом Д. Ради. Посаду його займе попечитель харьківської шкільної округи Соколовський.
В єлисаветпольській губ. злегка трусилась земля.
Градоначальник наказав забрать з магазинів порнографичні картини.
Поляки купують у Ковно дім, де жив Міцкевич, щоб дім цей зробити національною власністю.
МОСКВА. В університеті забастовка. Студенти не дали чигати лекцій проф. Гидулянову, Новгородцеву і Єлістратову. На де-яких лекціях було по де-кілька слухачів.
В комерційному інституті забастовка.
ВАРШАВА. Оштрафовано на 200 карб. „Куявську газету".
Через те, що поліція часто забороняє показувати в кінематографі картини, які дозволила цензура, варшавський комітет по справах друку одмовився цензурувати їх, оддаючи це в руки поліції.
ПЕТЕРБУРГ. „Нов. Вр.“ повідомляє, що в псіхіатричному одділі кронштадтського морського шпиталю били хворих. Один хворий помер, бо йому поламали ребра; другий повісився через жорстокість.
