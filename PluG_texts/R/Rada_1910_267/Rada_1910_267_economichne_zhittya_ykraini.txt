Економичне життя України.
З робітничого життя.
Безробіття цього року не так дошкуляє українським робітникам, як протягом кількох останніх років. Проте поодиноких випадків безробіття й тепер ще досить багато, причім робітники однаково терплять як од економичних факторів, так і від стихійних причин. З причин економичного характеру рощитано останніми днями 50 душ робітників на Миколаївських залізнодорожних майстернях, а к Різдву гам мають рощитати ще 50 душ. На київськім казеннім горілчанім складі (№ 1) також рощитують 100 душ місячних ро-бітників і заміняють їх поденними, бо місячні брали по 30 карб, на місяць, а поденним платять 60 коп. у день. У Кременчуці значно зменшили свою діяльність тартаки. Нормально працюють тільки два тартаки, всі ж инші працюють тепер тільки в одну зміну, та й то всього по 3-4 дні на тижневі. Розуміється, що й відповідне число робітників лишилось без роботи. Нарешті, в Катеринославі на залізнодорожних майстернях недавно рощитано 190 робітників.
Од стихійних причин також останніми часами лишилось багато безробітних. Так, у Київі на Курінівці згорів великий кожевенний завод Кобця. У Козлині, біля Ровна, згоріли млини поміщика Лєсіга, причім ще згорів один робітник. У Хоролі, на Полтавщині, згорів великий паровий млин Дубинського, тут також згорів один робітник. Нарешті, в Ровні, на Волині, згорів найбільший у всім південно-західному краї Оржевський тартак, причім лишилось без заробітку більше 800 душ робітників.
Нещастя робітникам за останній час було чимало. Не рахуючи тих двох спалених робітників, про яких згадано вище, за цей час були ще такі жертви: на Олександрівськім руднику, біля Катеринослава, вибухом грімучого газу убито 8, тяжко поранено 2; лехко поранено ще кількох робітників: на шахті Південно-російського гірничого товариства в Горловці обвалом землі засипано 3 робітників; на Чулківськім руднику, біля Юзівки, задушився в шахті штейгер; на заводі Яскульського в Єлисаветі розлитим чавуном спалено одному робітникові око; на Старокостянтинівській цукроварні газ задушив одного робітника. Усього за цей час — більше 20 жертв.
Наприкінці зазначимо один факт збільшення робочого дня. В Лубнях, на Пол-тавщині, в друкарні Левитанського, що недавно сам був робітником, як тільки з'явився новий хазяїн Золотницький, обидва хазяїни почали намагатись збільшити робочий день. Роблять там самі підлітки та „горе-наборщики“, а тому хазяїни просто вимагають коритись їм мовчки й своєї мети досягають.
