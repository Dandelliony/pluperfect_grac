Сумна дійсність...
(З листа до редакції).
Сумна наша дійсність: багато в нас «малороссів», дуже мало українців-робітників на рідній ниві і через то остання й поростає, «кукілями» «вівсюгами» та подібними роскошами. Сила віршів, віршовників... Наша національна хвороба «віршописання» більшає, росповсюджується... Врешті, —і справжніх віршів, на котрих була б помітна іскра Божа, мало, сили йдуть марно,—і книжок на пекучі сучасні питання рідного села по кооперації, хазяйству, промисловості —те ж мало. Боляче почуваєш себе при згадці, що таких людей як Борис Дмитрович та Василь Миколаєвич, вже не стало. Такі діячі нам тепер найпотрібніші! Книжки В. Доманицького про те «як хазяюють селяни» за кордоном, кооперацію та товариські крамниці нераз ставали мені до помочи в моїй діяльности: ці книжки мають на селян великий вплив. Не можу не пригадати одного випадку в катеринославському повіті—скільки літ назад. Ті самі селяне, — які у день висловились, що „книжка помужицькому"—панські	примхи, — через скілька годин, з вечера трохи не до півночі, з захопленням слухали хлопця, котрий їм читав про те «як хазяюють селяне» за кордоном—книжку В. М. Доманицького.
Добре хазяюють селяне за кордоном. Дай Боже нашій Україні більше таких діячів, — як небіжчик В. М., — і в нас тоді будуть селяне хазяювати не згірш,—як і за кордоном.
Агроном Олекса Гладченко.

