ПО РОСІІ.
—	Прохання. Загальні збори Імператорського руського техничного товариства постановили, що найкращим способом вшанування пам'яти Л. М Толстого, являється зняття заборони з тих творів Л. М., поширення яких в Росії заборонено. Товариство по-становило війти в зносини з науковими і літературними товариствами і гуртом зняти прохання, щоб скасовано було цю заборону.
—	Пам'яти Л. М. Толстого. В псіхоневрологичному інституті в Петербурзі одкрилася перша „студенческая библіотека имени Л. М. Толстого".
—	Справа Л. Л. Толстого. Сина Толстого Льва обвинувачували за видання творів свого батька „Не въ силѣ Богъ, а въ правдѣ" й „Возстановленіе ада". В обох творах бачили богохульство. Суд над Львом Львовичем відбувся недавно. Підсудного виправдано.	(У. Р.).
—	9 годинний робочий день. „Р. С.“ пересказує, що серед фабрикантів Івано - Вознесенська йдуть наради про заведення на їх фабриках 9-годинного робочого дня, замісць істнуючого 10 ½, годинного.
—	Забастовка. Тому ж „Р. Сл.“ пишуть, що забастовка 9 ½ тисяч робочих на прядильно-ткацькій фабриці Каретнікова в с. Тейнові продовжується. Забастовка тягнеться вже п'ятий тиждень.
—	Цікава постанова. Цівільний департамент петербурзької судової палати виніс недавно постанову прінціпіаль- ного значіння. Департамент визнав, що під розуміння „гражданской смуты" неможна підводити непорядки і погроми, що утворюють окремі група погромщиків. На підставі цього департамент задовольнив позов в 3000 руб. до одного страхового товариства за пожежу, що сталася підчас погрому в 1905 році. Раніше страхові т-ва за збитки при таких умовах не відповідали.	(Р. Сл.)
—	Толстовець. В Пятигорську підчас набору хуторянин, толстовець, Дзюба, одмовився одбувати військову повинність, покликаючись на свої переконання.	(У. Р.)
—	Продаж селянських маєтків. В Сімбірську селянський банк за невиплату позичок призначив до продажу 150 купленних селянами маєтків.
—	Права Маріїнських гімназій. Міністерство народньої освіти пояснило, що особи, які скінчили 7 класів гімназії відомства Імператриці Марії, можуть вступати в 8-й клас міністерських гімназій без екзамену.	(Р. С.).
—	Ревизор-насильник. „Р. Слову" пишуть: по забайкальській залізниці їхала молода інтелігентна пані чужоземка. Ревизор руху Краєвський, що провіряв білети, через недугу пасажирки, дозволив їй заняти вільне купе. Вночі Краєвський увійшов у купе і хотів знасилувати даму. Дамі пощастило вирватись з обіймів ревизора і вона заявила про вчинок Краєвського жандармові.
—	Синод і палата Михаїла Архангела.
До синоду все частіше стали надходити прохання—прикази од священиків членів палати Михаїла Архангела та од самого Пурішкевича, писані на бланках союзу. Пурішкевич слав більше запитання. Обер прокурор синоду Лукьянов вніс питання про нахабство союзників на розгляд синоду і синод постановив не звертати уваги на такі прохання і зразу здавати їх в архив синоду.	(Р.).
—	Незрозуміла справа. В Великих Луках суд розглянув справу дворянина Виноградова, власника великих маєтків в псковській губернії, та на Кавказі та селянина Бітюкова, яких обвинувачували за пропаганду серед селян. Виходило, що Виноградов улаштовував в 1906 році мітінги, на яких закликав селян не платити податків, не давати рекрутів і не робити в панських маєтках. Свідки показали, що нічого з цього не робив Виноградов. Вія багато працював біля освіти народньої. Відкрив дві школи, заснував товариство тверезости, читання і т. ин. Сам Виноградов розповів, що його арештували на Кавказі в його маєтку, два місяці водили по етапу, держали в 7 тюрмах, а він і досі не знає—за що. Суд виправдав обох обвинувачених.	(Р. С.).
У ПОЛЬЩІ.
—	Голодування Мацоха. Чернець Дамазій Мацох, що вбив свого брата в Ясногорському манастирі, як відомо, сидить тепер в петроковській тюрмі. Він прохав адміністрацію тюрми дозволити йому бачитись в його полюбовницею Оленою, яка породила дитину в тюрмі. Адміністрація не дала побачення. Тоді Мацох об'явив голодовку.
(С. Сл.).
