Читачі наші певно звернули увагу на видрукований учора в нашій газеті лист священика з Поділля про „російського Грайса". І справді він вартий уваги, отой факт дикого знущання над чистою дитячою душею, над тим святим, що незалежно од поглядів і переконаннів ми всі новині б поважати й з чим обережно поводитись, щоб не зачепити якось, не хотячи навіть, необережною рукою. Що може бути в простій, непопсованій душі святого, як те інтимне почування поваги до самого себе, до проявів своєї особистої чи національної гідности, що виявилися в отій обороні школярами „слова Божого на нашій мові"? І отже знайшовся недолюдок, що насмілився брудною рукою заплямити це почування, з'огидити „святая-святих" і посіяти в дитячу душу насіння зненависти, злости й обурення. І це тільки через те, що недолюдок посварився з „батюшкою“... 

Це педагогична сторона справи і яке гидке світло кидає вона на тих педагогів, що, не розуміючи що роблять — калічать дитячу душу, запложують її фактами непотрібного насильства. Але ця сторона блідне перед громадською вагою ці-ї, як на наші обставини, звичайної події. Кажемо — звичайної, бо в атмосфері тієї націоналістичної оргії, що відбувається на наших очах, иншого нічого не може бути. Націоналісти російські підхопили жулинську справу і прославляли нещасного Коханчика, як неповинну жертву чужого націоналістичного засліплення та фанатизму. То справді була жертва, але не про неї мають право говорити ті, що своєю діяльністю витворяють ґрунт для нових і нових жертв — тут, біля себе. І в тому селі, на Поділлі, про яке оповідає згаданий лист священика, вже почалося жертвоприношення зараз по жулинській драмі, немов навмисне для того, щоб здерти машкару з національного обличчя російських шовінистів. Вони тільки-що позбавили український народ власної школи, і от життя зараз же дало жахливу ілюстрацію до цього вчинку. Учитель видирає у школярів не які-небудь „прокламації", а „слово Боже", вида не найвищою духовною інституцією і роздане священиком. Видирає грубо, силоміць, б'ючись з школярами і б'ючи тим самим словом Божим їх по головах, насміхаючись з „мужицької" мови, волочучи за волосся тих, хто почуває любов і пошану до тієї мови, якою з ними мати розмовляє.

Хоч взагалі дикости й насильства у нас не треба спеціяльно вишукувати, але легко догадатись, що цей дикий вчинок дикого подільського вчителя стоїть у тісному звязку з вчиником наших диких парламентаріїв, які теж насміялися в своїй постанові про мову в народніх школах з української „мужицької" мови. Не насмілився б може один дикун на свій дикий учинок, коли б не додала йому охоти та сміливости попередня постанова „високого законодатнього зібрання" і не з такою легкою душею и не з таким завзяттям бив би він по головах нещасних учеників „словом Божим", коли б раніше патріоти в Думі не вдарили по колективній голові цілого нашого народу. На віщо ж патріоти шукають за кордоном мучеників, коли вони сами підготовили грунт для мучеництва тут, коло себе? На віщо справляють над трупом Коханчика свій огидний танок, коли коло нас позначилися вже тисячі кандидатів на Коханчиків? Правда, патріоти завжди мають дві мітки на всякі речі і плямуючи польського Грайса, вихвалятимуть напевне Грайса російського. Адже він за-для „русской ідеї" справляв свої педагогичні експеріменти словом Божим на головах нещасних школярів — цього досить буде, щоб патріоти поставили свого Грайса на постамент високого служення „отєчеству". Але по суті справа не міняється.

А вона стоїть ось як. На Україні через непризнання рідної мови в школі й по всіх офіціяльних інституціях витворився огидний грунт і для морального, і для фізичного, як бачимо, насильства над народом, який тут живе. Народ складений з самих „мужиків", „мужицьку мову", його життя, потреби й звичаї трактують як щось таке, з чим церемонії справляти нічого. За „слово Боже" „мужицькою" мовою можна наплювати в душу дитині, можна навчати її призирства до рідних батька — матері, що тією мовою розмовляють, можна знущатись над усим, що є найсвятішого в людині. Все це можна, бо „мужики" — не люде.

Отже на Україні грунт для Грайсів готовий; не один Шулин, а ціла Україна може служити їм доброю ареною на їхні славетні вчинки. Треба заждати тільки но самих Грайсів... Та й вони не забаряться прийти, бо не дурно ж говориться, що аби болото було, а мешканці для його знайдуться, — болото ж уже єсть... І може хоч те вийде на добре колись, що грядущі в готове болото Грайси, яких передтечею став подільський педагог, таки вб'ють своєю сістемою в голошь нашого народу і націоналку свідомість, і любов до свого рідного...
