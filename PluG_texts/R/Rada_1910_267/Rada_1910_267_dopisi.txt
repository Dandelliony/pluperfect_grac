ДОПИСИ.
(Од власн. кореспондентів).
НЕСЕНІВ ХУТІР, лубенського повіту (на Полтавщині). В школі. З кожним роком число людности нашого хутора значно збільшується й що далі, то все більш почувається пекуча потреба в гарній школі. Року 1908 лубенське земство заснувало початкову однокомплектову школу, та тільки туди приймають не більше 50 душ, а дітвори шкільного віку в нас до 100 душ; через це минулого й цього року не прийняли до школи більше 80 душ дітвори за браком місця. Таким чаном чимало дітвори лишається зовсім без освіти, хоч як-того хоче. Громада ще минулого року прохали земство перетворити цю школу в двохкомплектову, або заснувати другу, та земство відповіло, що там по плану шкільної сіті до заведення загальної початкової освіти в повіті „полагається" однокомплектова школа. Сьогорішні ж земські збори ухвалили клопотатись про заміну цього плану сіті і внесення в неї другого комплекту в вашому хуторі. На це ще повинно дати згоду міністерство народньої освіти, бо инакше воно не дав своєї допомоги на жалування учителям і доводиться платить земству самому. А доки це, та те, дітвора хай собі сидить дома без освіти.
—
ВОЗНЕСЕНСЬКІ ШАХТИ (на Катеринославщині). Нещастя. В шість годин ранку 18-го ноября по рудничній колонії пронеслась чутка, що в шахті сталось якесь нещастя. Ця звістка раптом зворушила всіх. Стурбовано поспішили шахтарі до „зданія". А через кілька хвилин жіноцтво довідалось, що кількох робітників на смерть покалічено. По всій колонії піднявся лемент та божевільний крик. Жінки покидали все вдома і бігли до шахти, падали знесилені по дорозі, схвачувались і знову бігли. Де які кидались до самої „клєті“; їх здержували. Коло „зданія" й на „зданії" був натовп шахтарів. Ходили всякі чутки. Казали, що ніби клітью машинист так стукнув об верх, що 5 робітників вилетіли і впали в глибину в низ. Обвинувачували п'яного машинисти лаяли його і погрожували. Швидко все стало вияснятись. Дійсно, одну кліть машинист дуже високо підняв до шківа а другу посадив внизу на кулаки. Од цього утворився струс і робітників, котрі були в клітках (одні вилазили з шахти, а другі—в шахту) дуже покалічило. 4 х тяжко покалічило а трьох не дуже. Один напевне помре: йому переломило позвоноч
Як вияснилось все, де-хто потяг до своїх халупок, а зхвильований натовп шахтарів довго ще перетовма- чував по своєму таку нещасну подію з шахтарського життя.
—
Г. ОЛЕКСАНДРІВСЬК ГРУШЕВСЬКИЙ. Пам'яти Л. Толстого. 14 ноября в нашому городі вшанували пам'ять покійника Л. Толстого. Комісія, що впорядковує російські народні читання, влаштувала збори в народній читальні. Народу зібралось багато. Читальню в середині обвішали траурними стьожками. На стінах висіла плавати з словами з творів Л. Толстого. Прочитали біографію письменника, проспівали „вічну пам'ять“ і кантату. Після всього послали дві телеграми: одну жінці небіжчика, а другу в одну а столичних газет з висловом смутку над свіжою могилою великого письменника.
—
МОСКВА. Вечорі. Вечірки україн ського гуртка студентів при Імператорській техничній школі мають великий успіх. Завжди проходять вони надзвичайно інтересно. В цьому році ця вечірка відбулася 14 ноября. Люду було сила. Багато українських убрань. Усюди лунав українська мова. Перед глядачами, біля встради на кронштейні стоїть прекрасно зроблений в школі „живописі і ваяння" бюст Тараса Шевченка. На руку схилився він і задумливо придивляється до українського життя, прислухається до української пісні, мови, музики. А ці останні вилітають з грудей кращих артистів-українців московських театрів. Артист Художнього театру п. Уралов чудово прочитав Стороженкові „Вуси".
А потім веселий сміх, жарти, українські танці.
А ще далі — великий стіл весь укритий українськими книжками, газетами, журналами. Там збірають на пам'ятник Шевченкові.
Молодь і старі, відомі на широкому полі праці і майбутні працьовники—всі тут. Але постать артиста Івана Алчевського якось мимоволі робиться осередком на українськім вечорі 14-го ноября. Головному упорядчикові цього вечора—К. Титаренкові, студентові техничної школи, слід тільки дякувати за корисну його працю по упорядкуванню цього вечора. Весь прибуток піде на українську бібліотеку і на пам'ятник Шевченкові.
