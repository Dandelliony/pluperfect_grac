Француз про українську обструкцію в галиц. сеймі.
Під час української обструкції в галицькому сеймі був у Львові визначний французький письменник Авд} é Шерадам. Бажаючи ближче ознайомитися в працею галицького сейму, зайшов він у залю засідань і був наочним свідком завзятої боротьби нечисленної групи українських послів з польською сеймовою більшістю.
Поляки всіма способами старалися піддобритися до французького письменника, вихваляючи перед ним все польське і принижуючи все українське.
Щоб зменшити вражіння, зроблене українською обструкцією, польські посли натуркали Шерадамові відомі байки про німецькі марки, якими ніби б то підтримуються обструкціонисти, та про допомогу обструкціонистам з боку послів москвофільських...
Такі наклепи на українство по части не лишилися без наслідків і стаття А. Шерадама в одній великій французькій газеті переказує те, що довелось йому од поляків чути про українців.
От же своїх власних вражінь од обструкції письменник не зміг сфальшувати і описує цю обструкцію так:
Обструкція, що через пекельний галас не дозволяв почути а ні слова, то спосіб парламентарної боротьби, вигаданий німцями. Бо його ужили вперше німецькі посли у Відні в році 1895. Потім чехи ужили обструкції проти німців. Далі німці вхопилися цього способу боротьби в пражськім сеймі, в котрім вони становлять меншість, і фактично перешкоджали нарадам протягом двох літ. Врешті і галицькі Українці, постановивши за всяку ціну добитися безпроволочного, перед полагодженням бюджету, приступленя до дебати над їх проектом до виборчої реформи, рівно ж ужили галасливої обструкції. Але інтересною новиною в давнім випадку явилося те, що польська сеймова більшість, під приводом свого голови, маршалка графа Бадені, постановила не переривати нарад, не зважаючи на галас, аби удержати видимість парламентарних дебатів і за всяку ціну ухвалити бюджет в свій час. В таких обставинах повстало дуже цікаве видовище, котрому я приглядався цими днями у Львові.
Заля засідань сейму, того парламенту австрійської Галичини, біла і ясна; то є в менших і скромніших розмірах паризька палата послів. Фрески над боазерією з дубового дерева приводять на пам'ять певні події в історії Польщі. Проводить маршалок граф Бадені. В правій руці тримає він маршалківський жезл, рід довгої палиці, лакерованої на чорно, з металевими обручами,— архаїчна ознака, слід старих часів. Той жезл заступає в руках маршалка дзвінок нашого президента. Він уживає жезла в відповідній хвилі і ударами об підлогу прикликає до спокою. Але тепер це ні на що не придасться.
Українці, котрі домагаються рівних з поляками прав в східній Галичині, становлять невелику групу з десяти чи дванадцяти послів, що засіли дуже тихенько в трьох лавках. То в більшій часті адвокати; зверхнім виглядом ті люде нічим не відріжняються з посеред своїх товаришів. До тої невеликої сидячої групи прилучається грубий посол, також українець, що стоїть убраний в народній стрій. (Посол Сандуляк). Він має показну лисину, одягнений в білу сорочку з грубого полотна, поверх того в сердак-кожушок, що тісно прилягає до тіла; а що в валі було вже не дуже тепло, то він накинув ще на плечі кожух. При боці у нього висить повно напхана дзобенька, облямована на червоно і біло.
Засіданя розпочалося, завязуються дебати. Голови клубів складають деклярації. Стає ясним, що поляки не хотять радити над виборчою реформою перед полагодженням бюджету. Д-р Левицький, проводир українців, подає знак. Грубий посол одчиняє свою червону дзьобеньку і витягав великий дзвін, котрим починає дзвонити. Другий посол відкривав течку і показує пару чинелів. Ще один добуває прекрасний японський гонг. Решта прикладають до уст переразливі свиставки і в той же час бьють пультами.
По скількох хвилях на залі розноситься нечуваний, пекельний галас. Утомившись при однім інструменті, обструкціонисти замінюють їх межи собою. Чинеліст передав свої два бронзові круги сусідові. Дзвін дістається в свіжі руки, котрі бьють в нього з відновленим запалом. Грубому послові в сердаку припало тепер грати на трубі. Він має добрі груди і дує безперестанно, а протягле заводження, яке той пан видобуває з труби, вистарчило б само, щоб наповнити залю згуками. Ударяючи пультом, один з українців поторощив вкінці верхняк (Посол Тимотей Старух). Тепер він оперує тим верхняком як довбнею і бьє ним по стояку, який ще має перед собою.
Що до д-ра Левицького, голови обструкціонистів, то він не приймає значнішої участи в цій роботі і присів між двома своїми найбільш галасливими товаришами. Лиш від часу до часу він символично ударяє своїм пультом.
Пікантна подробиця—між обструкціонистами находиться один член правительства, то значить краєвого виділу.
Свиставки відбивають вразливі згуки, подібні до буйних вітрів, що заводять поміж кулісами підчас штучних театральних бурь. Удари гонгів та чинелів дають такт цій страшній музиці, а дзвінки покривають всі згуки, як в сауабанді своїми чистими, різкими голосами.
Обструкціонисти, видобуваючи з своїх інструментів оглушаючий галас, поводяться спокійно і методично, бо знають, що ті їх дивні вправи потревають не коротко. І справді граф Бадені зарядив, що сейм має продовжити свою роботу, не зважаючи на обструкцію, а що бюджетові дебати повинні по закону тревати що най менше 40 годин, то наші орігінальні музики мають витримати вісім галасливих засідань по п'ять годин кожне.
Що до польських послів, то з них значне число, скоро лиш розпочалася обструкція, уберуть з своїх пультів невеликі пакети з ватою, котрою вони заздалегідь забезпечилися, і потихеньку виходять в кулуари, щоб затнути добре вуха. Тимчасом галас не устав. Я сижу у віддаленню що найменше пятьдесяти метрів від обструкціонистів, але за чверть години вже цілком оглушений. Польські посли, котрі мають перед собою ще скілька день подібної музики, остаються спокійно на своїх місцях, з позатиканими вухами. Між ними видно репрезентантів найвисших польських фамілії і глибокі роздумування приходять до голови, коли бачиш цю історичну магнатерію, цих людей з вирафінованами манерами зашахованних горсткою українців, що враз з російською групою д-ра Дуди кевича, виступають в імени демократичних і національних домагань для Східної Галичини.
Треба до того взята під розвагу, що регулямін дозволяє викинути тих, хто ламає лад, але маршалок не користає з того права. Поляки кажуть, що це робиться з великодушности, аби не викидати з сейму всіх русинських заступників. Українці твердять, що тут відограє ролю страх, бо по недавнім убивстві галицького намістника, графа Потоцького, поляки бояться терористичних актів.
Отже, як кажу, дебати ведуться, не зважаючи на обструкцію. Правда, про це треба довідатися, і що до мене, то я б того не догадався, коли б якийсь польський посол не потрудився звернути мою увагу на трьох панів, що знаходилися на трибуні, звідки промовляють звичайно референти. Один з панів говорить а величезною трудністю до двох инших, котрі видимо хапають слова з колосальним напруженням, хоч знаходяться від нього на 15 або 20 сантиметрів. То єсть, треба думати, бесідник, котрий буквально виголошує свою бесіду в ушні отвори стенографів.
От таким то способом уважають з польської сторони за можливе удержати фікцію парламентарних нарад і говорити: засідання відбувається. Українці що вечора вносять протест проти такого твердження, заявляючи, що того не можна називати парламен-тарними дебатами. Та поляки відповідають на те одноголосно иншою заявою, підносячи, що вони уважають наради за цілком важні.
Трибуни переповнені поляками. Нікого не збірає сміх від цього незвичайного видовища; поляки приглядаються йому задумані. Знати, що вони розуміють врешті всю вагу небезпеки, як грозить їм в Галичині від української партії. Коли поляки думають, що, принайменше в останні роки, український рух пляново піддержує грішми Німеччина, аби ослабати поляків, то тепер вони можуть оцінити той гарний подарок, який зробили їм з Берліна. Коли німецькі впливи фактично щось важать в українськім питанню, то галицьким полякам справді дуже зле оддячилося за те, що вони зреклися в Австрії славянської політики і від так довгого часу стояли у Відні, без ентузіязму що правда, але ковсеквентно, на становищі, яке завсігди відповідало інтересам партійного союза.
