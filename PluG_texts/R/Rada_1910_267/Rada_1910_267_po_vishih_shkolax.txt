По вищих школах.
Студенти-українці в Дорпаті.
Цеї осени минуло 5 років істнування "Т-ва студентів-українців у Дорпаті“. Це найстарша в українських організацій. І коли не вспіла вона як слід розвинути своєї діяльности, то спричинилося цьому те, що дуже часто мінялися її члени: траплялося, що цілий гурт людей, що починає яке- будь діло, переводився в инші університети. Та й взагалі зменшення українців серед дорпатського студентства за останні два роки не могло не відбитись на житті т-ва. Однак, за ввесь час свого істнування т-во мало для українського студенства велике значіння вже тому, що в ньому обмірковувалася, з погляду українських інтересів, всяка більш менш важніша подія студентського та за-гального життя, і завжди т-во на все пробувало так чи инак реагувати.
В день п'ятиріччя були призначені урочисті збори, на які запрошені були й ті члени, що вже покінчали вищу школу, а також дорпатські українці. На цих зборах, після співу: „Ще не вмерла...", прочитано було історичний нарис про українське студентство в Дорпаті і про життя т-ва. Особливо цікаві були в цьому вариві спогади про життя україн-ського студенства до 1905 року про перші кроки, перші заходи згуртуватись: „Наш земляк—говорилось в докладі—особливо самітним почував—себе на чужині і в такім становищі навіть у несвідомих прокидається національне почуття. А в Дорпаті, в цьому цілком чужому і навіть не славянському місті особливо виявлялась потреба єднання. Крім причин чисто псіхологичних, зрозуміло, були й инші більш важні причини: з одного боку назріла потреба в національному центрові, з другого — був чудовий грунт для ширення національної ідеї". При таких умовах була заснована українська студент-ська громада. Тут докладчик згадує і тих людей, уже небіжчиків, ім'я яких тісно сполучено з громадою. „Мусимо добрим і вдячним словом пом'янути покійного небожа Драгоманового Косача (до 1902 року був приват. доц. у Дорпаті, потім займав кафедру метеорології у Харькові; помер 1908 р ).
Надзвичайно сімпатична людина, щирий, глибоко переконаний, европейськи вихований українець, небіжчик мав постійні зносини з організаторами громади і багато добра зробив в громаді". З инших визначних людей громади докладчик згадав про небіжчиків Серговського та Тишко, людей з яких при кращих обставинах вийшли б невтомні і користні діячі на рідній ниві. Далі росказано про ширення громадою національної ідеї серед студенства, за для чого громада в ріжних кутках Дорпату упоряд-ковувала вечірки, на яких велись діскусії. Дякуючи громаді почались у Дорпаті і українські вечері. При перший вечір в Дорпаті докладчик вгадує між нашим, як „одержавши несподівано дозвіл на „устройство малоросійскаго вечера". Громада для ширення української ідеї з дозволу університетського начальства устроює збори; в об'яві запрошувались „студенти малороси на собраніе по устройсгву малоросійскаго студенче- скаго вечера". Це зібрання було першою українською маніфестацією в Дорпаті. На зібрання прибули майже всі студенти українці, промови говорилися по українскому, почувалося, що всі так близькі і рідні, почувалася потреба тісного єднання на чужій стороні, і не диво, що це зібрання, яке до слова закінчилось співами українських патріотичних пісень, відограло значну ролю в житті дорпатського українського студенства". Потім докладчик навів ще де-кілька спогадів про українські земляцтва і про життя Т—ва. Після цього докладу збори вшанували вставанням пам'ять небіжчиків Косача, Серговського, Тишко. Прочитані були далі привітання від членів т-ва, які уже покінчали університет. Дальший зміст зборів складався з промов, з привітань від студентських т-в. Закінчено збори співом Заповіту.
Іван Турневич.
