Маленький фельєтон.
Політика раклів.
Траплялось мені колись бувати на Харьківських базарях. Базарь—як базарь, як і всі базарі на нашій Україні: гомін, шарварок, викрики, лайка, п'яні і босячня. Тільки й ріжниці, що харьківська босячня зветься не жуликами, не шабаями, не фараонами, чи як там іще, а раклами. Ох, і спритні-ж із біса ці ракли: як тільки де запахло здобиччу, вже й ракло тут, вже й нюшить.
—	Продаєш, бабо, курку?
—	А то як же, на показ мабуть притирала?
—	Скільки?
—	Коповика.
—	І то гроші,— кидає недбало ракло,— бере в рука курку, обмацує її руками, потім роззявляє їй дзьоб і з найсерйознішим виглядом зазирає туди, як сорока в кістку.
—	Еге-ге!.. та їй вже й здихати час.
—	Чому-ж то?— обурюється баба.
—	Стара,— робить категоричний вирок ракло.
—	А ти за квочку в неї був?— сердиться бабуся й виривав з рук у ракла курку.
—	Зубів нема.
—	Чи ви чули отаке, люде добрі? У курки зубів шукає.
—	Ато-ж як? треба-ж їй чимсь їсти. Бери семигривеника.
—	Геть, під три чорти!
Ракло так само серйозно одходить і стає осторонь, а до баби підходить другий.
—	Продаєш курку?..
Знов така сама сцена, знов ракло зазирає в роззявнений дзьоб курці й запевняє бабу, що курка стара, бо зубів немає. Баба лається й переходить на инше місце. Але ракло настирливий. До баби підходить третій і т. д. Все вираховано на те, щоб набридливим повторюванням: стара, стара, стара, внушати бабі переконання, що курка й справді стара, кола кажуть люди; внушити, що баба за все своє довге життя не спромоглась дізнатись, що й у курки є зуби.
Але що-далі все менше людей йде на цей гачок, і раклам важче стає „працювати".
Коли читаєш про політичні засоби російських націоналистів, то несамохіть пригадуєш „пріемы" харьківських раклів. З'явиться звістка, напр., про які-небудь утиски поляків над українцями в Галичині, зараз „Кіевлянинъ" починає:
—	„Несчастные русскіе", скрізь їх давлять.
А „Новое Время" підхоплює голосіння й собі вигукує:
—	„Доколѣ" хитрий лях знущатиметься над „русскимъ" людом!
А далі й „Свѣтъ", „Русское Знамя“, й „Колоколѣ"...
Тільки й чуєш: „русскій, русскаго, русскому"...
Сталася Жулинська подія — і пішло.
„Кіевлянинъ":
—	„Враги Россіи, поляки, требують у насъ какихъ-то правъ себѣ. Вынуждены напомнить, какъ они сами поступають съ русскими въ Галиціи", й т. п.
—	Та Господь з вами, — ремствує галицька українська преса, — де ви тут набачили „русскихъ"!
Дарма: вже на поміч київській газеті біжить „Н. Время":
—	„Возмутительный фактъ! Русскому человѣку конецъ приходить".
—	О, Мати Божа,— стогне українська преса,— одчепіться ви на Бога з вашим спочуттям і крокодилячими сльозами, не соромте, не славте нас ними перед порядними людьми!
Де-ж пак, так і послухали! За „Н. Временемъ" підходить „Свѣть", за ним „Русское Знамя", а там уже й „Земщина" аж падав та поспішається.

— Русскій, русскаго, русскому...
Але... даремний гіпноз! Вивелися вже дурні, що діймають віри зітханням російської чорної зграї. Коли й репетують іще часом всякі Маркови та Глібовицькі, то хто-ж не знає, що то не вони галас здіймають ad mojorem gloriam російської націоналістичної ідеї, а їхні кишені.
І важко стає працювати тепер новітнім раклам націонализму!..
Провінціал.


