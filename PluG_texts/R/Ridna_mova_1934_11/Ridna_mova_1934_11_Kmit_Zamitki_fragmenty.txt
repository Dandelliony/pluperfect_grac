Замітки про окремі слова 
Бузьк, бузецький. Під впливом польського правопису прийнялася в нас назва нашого стародавнього міста Буськ (Busk), а від цього, також під польським впливом, придумано штучний новотвір-прикметник буський (buski). Це неправильно. Назва цього міста походить від річки Буга, у давнині було Боужьскь, Бужескь, тепер правильно Бузьк, а прикметник бузецький (тільки так говорять усі довколишні селяни). Аналогічно називають у наших околицях чорногуза (bocian) бузьком, також від Буга, але в цьому слові правописної помилки вже не роблять. Отже місто: Бузьк, бузецький, птах: бузько, бузьків.
У гербі міста Бузька стоїть бузько на одній нозі. У „Повісти временныхь літь“ під 1097 і 1100р. наше місто має дві формі: Боужьскь і Божьскь. Стрий. 3. Лисько.
Черче-чернецький. Подаю, що в Черчі прикметник від Черче селяни вимовляють „чернецький“, а не „черчанський', як подейкують переважно наші літовики, ба-й як друкують часописи. Правильність вимови селян ясна. Черче-це Чернче, цебто оселя черців (ченців чи монахів). У місцевій вимові чути майже „чарнецький“.
Бyкурешти, а не Букарешт. Столиця Румунії називається офіціяльно по-румунському---, при чому звук е, хоч і наголошений, читається як укр. и, а кінцеве коротке і відповідає нашому зм’якшальному знаку ь, отже-Букуришть. Перед війною буковинські українці, за німецькою назвою Bukarest, звали це місто Букарешт, із або до Бука-решту, в Букарешті тощо, вживаючи цього слова тільки в однині в чоловічім роді. Ще й тепер-це загально вживана тут форма, хоч це не по-румунському. Додержуючись правила називати імена чужих країв, міст, рік, гір і народів так, як вони бренять у мові даної нації, треба б рішитися завести в нашій літературній мові назву: Букуришті, як приблизно її вимовляють румуни, або, застосувавшись до виговору українського народу на Буковині, де кожен румунський наросток----бренить-ешти, назвати це місто: Букурешти, із або до Букурештів, у Букурештах, тощо. Академічні київ, видання пишуть по-традиційному: Букарешт. Чернівці, Іван Василашко.
З народнього джерела. Забискідци-люди з Закарпаття. Домови гість-що рідко перебуває дома. Хруп-сензація.

