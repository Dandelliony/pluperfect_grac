Навчання української мови в Канаді.
Нагода навчати українських дітей рідної мови в Канаді є тільки поза урядовими шкільними годинами. Навчання всіх предметів у канадійській школі мусить провадитися тільки англійською мовою, від дев’ятої години рано до четвертої по полудні; п’ять днів тижнево; десять місяців річно. Тільки поза тим шкільним часом можна вчити дітей української мови.
Шкільна система в Канаді автономна. Податковці кожної шкільної округи вибирають свою Шкільну Раду. Така Рада має право наймати й звільняти вчителя. Отже, де така Рада складається з українців, то вона наймає вчителя переважно українського походження, і вимагає, щоб учитель або вчителька, як такі, вчили українських дітей-також української мови поза шкільними годинами.
Однак через те, що наше населення деяких місцевостей ще малосвідоме, щодо своєї народньої гідности, й недбале, щодо обов’язків супроти своїх дітей, отже не користає з нагоди, що має. Наприклад у Канаді є деякі містечка, що їх населення переважно українське. Отже такі містечка можуть заповнити всі класи своїх шкіл своїми вчителями й учительками. Однак,-чогось воно так не є. В Арран Саск., де населення майже все українське, жид директором чотирокласової школи вже довший час. Так само Мондер, Алта, майже українське містечко, має восьмикласову школу, а її управитель уже довший час ірландець, хоч є свої люди з відповідними кваліфікаціями на такі місця. Тому не можна сподіватися, щоб у таких і подібних місцевостях Канади, де жиди та ірландці виховують нашу молодь, щоб та молодь знала щось про своє рідне. Головно по містах і містечках наша молодь майже нічого українського не читає, української мови не вживає й мало що знає про минуле свого народу. Одначе є виїмки. Свідомі батьки, що належать до українських просвітніх або релігійних товариств, трохи більше дбають про своїх дітей. Передовсім вони стараються для них про рідну школу. Одначе стан тієї рідної школи сумний. Вона провадиться переважно в народнім домі літніми вакаціями. Там лавки для дітей невигідні, підручники не цікаві; дні гарячі, а ще як учитель не кваліфікований, а батьки думають, що той, хто вчить їх діти, може жити духом Божим, отже можна собі уявити успіх тієї науки... Що вчитель такої рідної школи може зробити, то тільки те, що навчить дітей деяких українських пісень, декламацій та танків і дасть дитячий концерт. Однак ліпше й те, як нічого.
Не всюди стан рідної школи такий невідрадний. Наприклад у Вінніпегу деякі наші люди тримають сталого вчителя, що вчить дітей рідної мови цілий рік. Це п. М. Кумка, і безперечно, що він робить неоціненну роботу для української молоді у Вінніпегу. Отже, нехай Вінніпег буде прикладом для наших людей інших міст Канади. Щоб п’ять, десять, п’ятнадцять тисяч українців якогось міста в Канаді не спромоглися на кілька добрих, кваліфікованих і сталих учителів, щоб навчити своїх дітей рідної мови й минулого нашого народу, то такий стан недбалости для нас-великий сором! Може нема грошей? Ах, чому нема ... Ось жид-адвокат у Вінніпегу дістає десятки тисяч головно від наших людей річно!Гроші адвокатам, ще й жидам, то є, а для рідної школи нема! Може тому, що ми не стараємось навчити наших дітей рідної мови, цієї основи рідної традиції, що в ній тільки й можливо дати дійсне виховання нашим дітям, то пізніш за переступки їхні адвокати заберуть сто раз стільки!...
На фармах стан навчання рідної мови також помалу занедбується. Одна причина того в тім, що батьки не дбають і не домагаються від своїх учителів сповняти свої обов’язки. Автор цих рядків учителював в однім містечку коло п’яти літ і за той час ні одна особа ні один раз не поспитала й не натякнула про навчання своїх дітей рідної мови!.. Можна було вчити або не вчити, один раз чи кілька разів на тиждень; один раз у місяць, або й не споминати цілком про таку річ, як українське слово-все одно... 160 українських дітей у школі, а чи вони щось своє рідне знають, -батькам байдуже!.. Ці батьки дбають про коні, свині, а ті що в комницях-про черевики, нафту, цвяхи; а університетники, то скажуть вам навіть, скільки ліктів снігу на Гімалайських горах, але те, що їх дитина відповість вам на питання, як жид (бо вона говорить по-українському тільки тоді, як хтось її щось запитає рідною мовою), то їм байдуже!.. Певно, що для таких людей байдуже, хто в школі вчить, -чи своя людина, чи жид, чи хто. Вони часом беруть свого вчителя тільки для того, що бояться публичної опінії!..
Головна причина, що навчання рідної мови підупадає рік за роком в Канаді по фармах, лежить в учительстві. Як було більше старших учителів, головно тих, що народилися в старім краю, то й наша молодь знала свою мову й рідну традицію. Тепер більшість учителів уроджені й виховані в Канаді. Дуже малий процент із них говорить рідною мовою, а ще менший, що цікавиться рідною історією та літературою. Отже, де таким навчити чого рідного дітей! А ще як нема зовнішнього тиснення, то він, а головно вона, й не порушиться... А як щось і вчить, то ось там кілька пісень, от так про око, щоб люди знали, що відбуваються й українські лекції...
Такі вчителі, а головно вчительки, і в англійських справах не дуже биті. Де ж вони надбають знання? Ніякої бібліотеки в них нема; навіть тих підручників, що з них вчилися, не мають, бо перепродали їх. Їх українські справи не цікавлять, і про них вони нічого не знають. Середній фармер, що читає українську пресу, знає більше про українське й канадійське життя, як такі „просвітителі“! Вся їх культура обертається коло танця та читання дешевих англійських журналів. Ось така духова порожнеча несе загладу нашому молодому поколінню в Канаді... Наші поселенці в Канаді повинні вистерігатися таких учителів, а головно вчительок. Бо в таких околицях, де працють ці "просв1тителі", виховають нашу молодь певно так, що опісля вона й не загляне в українське друковане слово. Українська книжка буде для таких те саме, що й китайська...
Однак, хоч у більшій меншості, тут є й другий тип українського вчителя. Це люди, що мають трохи вищу освіту, або ті, що пам’ятають рідний край, або люблять знання, мають амбіцію, щирість і любов до свого. Майже всі вони виховані в українських бурсах в Саскатуні, Едмонтоні або Вінніпегу. Майже кожного дня, після урядових годин, цебто по четвертій по полудні, вони навчають українських дітей рідної мови, значить-писати й читати, співу й трохи української історії. Ті діти беруть участь в українських концертах і представленнях, що відбуваються в народніх домах. Як ті діти доростають, то вступають до „Союзу Української Молоді Канади“, організації, знаної в скороченні як „Сумк“. Там вони далі вправляються в рідній мові. Читають українські книжки, журнали, самі пишуть дописи до часописів, провадять різні дискусії й дебати, дають представлення й концерти, беруть участь у спорті, забавах і складають присягу працювати на користь українського народу. Наша будучність в Канаді полягає на цих щирих учителях і на тій молоді, що працює в організації „Сумк“.
