Життя слів.
Глупа ніч кажемо звичайно на пізню, темну, глуху ніч. Вдавнину „глупий“ визначало нерозумний (а часом і глухий), а звідси-й темний.
Говіти—утримуватися, постити говію: шаную. Пор. розговлятися, заговляти.
Годувати дуже стародавнє слово, відоме всім слов'янам. Год-то окреслений час, пора, у деяких слов'янських мовах (польській, сербській) свято, святочна учта. Годувати-притримати когось певний час, річ ясна-даючи йому й їжу, звідси-вигодувати, годувати і под. Корінь у нашій мові надзвичайно розгалужений, хоч слово „год" значення свята, святочної їжі, їжі взагалі давно в нас утратило, проте зберігає його в „годувати“.
Горло. Встаровину вірили, ніби істота життя людини ховається в горлі, ніби від горла залежить, чи живе людина, чи вмірає. У простого народу подібна віра живе ще й тепер (пор. підрізування горла при самовбивствах). Із цього розуміння й повстало наше „горло"-життя, „покарати горлом“,-засудити на смерть, таке часте в XVI—XVII віках. Ось трохи прикладів із Полтавських судових актів 1667—1669 років: За тоє проступьство горло тратять 160. Злодій горлом міє--- бити каран по квестии 174 Стали слезне Хвеска просит, аби єго на --- (маєтку), а не на горлі карано 167. Горлом обох даровано 160. Горлом даровали, давьшы оним києвоє наказаниє 92.
Горниця (від слова „горній“-високий, високо положений)-початково це була тільки кімната, зверху положена, а пізніше стала визначати якубудь кімнату (напр. в мові російській, також і в мові східньоукраїнській). Словник ГІ. Беринди 1627 р. подає ще правдиве старе значення: „Горница-на горі на будованью домь". Старе значення позостається в українській мові ще й тепер-це надбудована зверху кімната, гірниця.
Город-старе українське слово, широко в нас розгалужене. Город-це огороджене жердками місце, (жердка-того ж кореня, що й город), забезпечене горожею від наскоку ворога. В городі все було безпечніш жити, тому городи ввесь час зростали на населенні. В наддніпрянській літературній мові „город“ тепер зникає, запановує „місто“; навпаки в мові наддністрянській „город“ ще зовсім живе. Але донедавна слова „город“ вільно вживали й письменники придніпрянські. Т. Шевченко: У Бильні, городі преславнім 311. Б. Грінченко, „Під тихими вербами“: Пізнього снідання була вже в городі 231, Поблукавши по городу без служби 58. Рильський: „Гомін“ 1929 р.: Старовинний город 14, але: збираючися в місто 26. Українські Думи (корпус видання 1920 р.) зовсім не знають слова „місто“, скрізь тільки город: До города Козлова 81, До города Черкаса 101, В чужі далекі города 111, Під город Тягиню 101, Ей городе, городе Сороко 142 і т. п.,-всього 72 рази. Від давнини позосталося й Царгород. Літературна мова східньої України слова „город“ тепер зовсім не вживає, заступивши його „містом“. Уже в Словнику П.'Беринди 1627 р. читаємо: „Градь-місто 31, База-місто в Палестіні“ 27.
Город-вигороджене коло хати місце садити городину, вигороджене, щоб скотина не потоптала. Вдавнину „город“ визначало „сад“ або „огород“, і таке значення позосталося в нас іще й сьогодні, але не однаково в різних говорах. У східньоукраїнських говорах „город“-це не сад, а місце для ярини, городини. Сидить, як качан в городі, Номис. Навпаки, в говорах західньоукраїнських розрізняється город-це сад (як польське ogród) і огород-місце для ярини. Ось приклади. И. Рудович, Біблійна історія 1917 р.: Рай був красний город 2, На Оливній горі був город 84. Читанка Ол. Барвінського І : Почалися лови в городах і серед піль 129. Глибокий став в городі 157. А. Чайківський, „Малолітній“: Втікла аж до огорода, де скрилася між коноплі 92; „Олюнька“: Мусів через свій город зробити вулицю 5. Давнина звичайно знала слово „сад“, але й „огород“ також визначало „сад“, як і сьогодні в Галичині. Лаврентіїв Літопис 6657 (1149) р. : Села пожгоша и огороды всі ---. Опис Брацлавського замку 1545 р.: Там сады и огороди 26. В Житомирській Євангелії 1571 р. ц.-сл. слово „вертоградь“ все перекладається через „огород, огородок“. Відомий український проповідник Антоній Радивиловський свій твір 1671 р. назвав: „Огородок Марії Богородиці“, цебто Сад Марії. Слово „сад, садок“, хоч і рідко, але добре відоме в Галичині. Напр. В. Щурат, „Пісня про Роланда“: Король побрався відси до саду 16. А Чайківський, „Олюнька“: Стайня й стодола прилягали до огорода з садком 18.

