
Дописи Прихильників рідної мови.
Прихильники рідної мови, ширте поміж громадянством „Словника місцевих слів“! Недазно обдарував нас Доктор Професор Іван Огієнко своєю новою цінною працею-„Словник місцевих слів“. Дехто зо старших громадян прийняв його не дуже то з великим вдовіллям, але тільки тому, що не розуміє, а скоріше-не хоче зрозуміти святого гасла: „Для одного народу-одна літературна мова". Для них відповідніша мова місцева, а не соборна мова Шевченка, Котляревського, Основ'яненка, Куліша, Бочка, Грінченка й інших. Правда, і „Словник“, і „Рідна Мова" й інші писання Професора Огієнка призначені для людей доброї волі, для всіх тих, що спільно з ним працюватимуть над нашою, зарослою чужими бур’янами, літературною мовою. Ми, молоді, прийняли „Словника", які всі інші праці Доктора Огієнка, дуже радісно. Він усе буде для нас помічником. Думаю, що „Словник" не довго буде очікувати по книгарнях, припадаючи пилом, на покупців. Ми постараємось, щоб перше видання Вашої праці, Високодостойний Добродію, якнайскоріше розійшлося між народ і сповнило своє завдання. Ми примусимо Вас іще цього року постаратися про друге видання „Словника". Щоб підтвердити слова ділом, прошу вислати мені десять приміриків „Словника" до розпродажу, а рівночасно закликаю всіх Прихильників рідної мови, щоб пішли моїм слідом. Дмитро Бучинський, у Трибухівцях.
Голос читачів про „Словника місцевих слів“. Тільки що дістав „Словника місцевих слів“. Оце власне те, про що я мріяв! Коли до Вашого „Словника“ і „Рідного Писання" видасте заповіджені: „Правописний словник", „Українська літературна вимова", „Укр. літературна мова", то це буде велике, неоціненне діло. Бажаю Вам якнайкращих успіхів у Вашій творчій праці. Прага, дня 27. VIII 1934, В. Мартинець.
Ваш Саговник дуже цінний, і я нетерпляче чекаю Правописного Словника. Львів, 26. VIII, Іван Паран.
Рушає лід. Ваша невтомна праця над очищенням і уодностайненням української літературної мови й правопису знаходить щораз ширше зацікавлення та доцінювання серед загалу свідомішої еміграції. Доказом цього є більший попит на видання „Рідної Мови". В дійсності поширення думки про одну літературну мову й один правопис вимагає дуже багато труду та часу, бо прийняття та послуговування цим правописом вимагає систематичного та основного вивчення його й забуття старого, а це діло доволі трудне без відповідної, хоча б і середньошкільної попередньої підготовки. Це тим трудніше для середнього українця, що не привик читати наукові видання, а тільки легенькі белетристичні книжки та часописи. Одначе є вже надія, що незабаром ці трудності зникнуть із нашого народньо-освітнього обрію завдяки праці свідоміших одиниць.
P. S. Хто хоче знати літературну мову, той мусить пильно її вчитися, вчитися так само, як вчимося інших літературних мов. Хто думає, ніби він знає літературну мову й без науки, той глибоко помиляється,-він знає тільки говірку свого села. Власне ця нерозважна думка-про зайвість вчитися рідної мови-найбільший ворог української культури.
Навчаємся рідної мови. Свій обов'язок щодо „Рідної Мови" будемо старатися по змозі сповняти. Ми міцно переконані, що добре знання рідної мови надзвичайно потрібне нам, а особливо на чужині, де наш українець знаходиться ввесь час у чужому для його духа оточенні. Іноді так хочеться згадати ті часи, коли вчили нас української мови ще в гімназії й порівняти з тим, що дає тепер „Рідна Мова". Чого чоловіка держали стільки літ в гімназії й не навчили якслід своєї мови, аж допіру на чужині приходиться її доповняти, разом із чужою... Сором це писати, та що робити! Коли ж у нас тоді ще не розуміли „і чужого научайтесь, й свого не цурайтесь“...
Здобуваємо симпатинів. Як управитель пансіонату Товариства „Перемиська Єпархіяльна Поміч" в Жеґестові Живці, маю змогу стрічатись із різними нашими людьми, і вже приєднав для „Рідної Мови“ 9 нових передплатників. На св. Миколая на представленні в Новім Санчі до кожного подарку ангел додавав і оповістку на „Рідну Мову“. Назагал „Рідна Мова" здобуває собі щораз більше симпатиків. „Рідна Мова“ провадить до об'єднання. Складаю Вам сердечну подяку за Вашу працю. Журнал .Рідна Мова" такий корисний для українського народу, що за півтора року свого існування допровадив до того, що вже маємо познаки об'єднання українців у ріднім слові. Бажаю Видавництву успіху та витревалости в такій дорогій для української нації праці. Саскатун, 20. VIII, М. Лубик.
Багато читачів, мало передплатників. Спасибі Вам, що не забуваєте Бібліотеку своїми цінними виданнями й творами. Книжечки „Бібліотеки“ й „Рідна Мова“ мають у нас успіх. Не знаю, чи це дає Вам абонентів, а читати таки читають, навіть у Новій Каледонії. З найкращими побажаннями в імені Ради Бібліотекар Рудичів. Париж, 20. VIII.
P. S. Знаємо, що в деяких Бібліотеках „Рідну Мову“ трудно дістати, бо вона все „на руках“. А в цей час Видавництво „Рідної Мови" думає... скорочуватися.
Жертвуємо на „Фонд Рідної Мови“. Посилаю два зл--- на „Фонд Рідної Мови“. Як щирий прихильник неоціненного для Української Нації мовного сіяча-„Рідної Мови“, що його я залюбки й з захопленням читаю від 1 го числа, хочу до жертводавців приєднатися й я, складаючи й свою маленьку лепту. Прошу прийняти від мене щирі побажання успіху у Вашій тяжкій, але історичній праці на користь Української Нації. Ковель, 26. VIII, Ол. Калюжний.
„Рідна Мова“ на Волині передплачується покищо не всією навіть інтелігенцією. Очевидно, ще не всі зрозуміли вагу та значення такого цінного й корисного місячника. Зрозуміння помітніше в місті серед учителів. На селі ж поміж сільською трудовою інтелігенцією помічається якась байдужість взагалі до передплати якого-будь часопису чи журналу. Сказати б,-через економічну кризу, так ні, бо на тютюн, а часом і на горілочку-гріш знаходиться. Треба думати, що через крізу духа... Всі ж взагалі свідомі українці ставляться до „Рідкої Мови“ прихильно й кожний, хто зрозуміє вагу та значення його, старається передплатити. Ті ж, що вже передплачують, з нетерпінням чекають в кінці кожного місяця одержати чергове число, кожне число уважно перечитують і зберігають, щоб по закінченні року їх оправити й користати ними й далі в цілях наукових. Сподіваємося, що волиняки про вагу, завдання та культурно-виховне значення місячника незабаром усі зрозуміють і масовою передплатою його підтримають, чим спричиняться до розвитку та піднесення на належну височінь свого рідного слова. Рівне, 25. VII, П. Коваль-Степовий.
Християнські українські ймення. Дуже добре було б, коли б „Рідна Мова“ подала Для загального вжитку список християнських українських імен. Львів, 26. VIII, Іван Паран.
P. S. Список уже виготовлений, але чекає своєї черги.
Шукаємо нових передплатників. Прикладаю список священиків і світських осіб, що їм варто надіслати зразкове число журналу „Рідна Мова“. Треба сподіватись, що бодай частина їх стане передплатником такого цінного журналу, як „Рідна Мова“. Джонсон Сіти, 7. VI. о. П. Білон.
Побажання. „Рідна Мова“ є для мене такий цікавий і цінний часопис, що я бажав би, щоб вона появлялася якнайчастіше. Шлю щирі бажання доброго здоров’я для праці над рідною культурою. Балигород, 25. VIII.1 934. Др. В. Виногородський.
P. S. Байдужість громадянства до праці „Рідної Мови“ не дає нам жадної змоги збільшуватись. Навпаки,-чи не доведеться зменшуватись...
Бажаю Вам, Пане Професоре, якнайкращого успіху. 22. VIII, Вінніпег, І. Рудачок.
Привітання. Вітаю Видавництво з таким гарним розвоєм! Краків, 5. IX, Д р В. Курашкевич.
Подяки. Словника одержав і щиро Вам дякую. Посилаю 50 кч за Словника, а що лишиться-прошу оставити на „Фонд Рідної Мови“. Щиро Вас здоровить, з глибокою пошаною відданий Вам Ф. Душек, 23. VIII, Опочно.