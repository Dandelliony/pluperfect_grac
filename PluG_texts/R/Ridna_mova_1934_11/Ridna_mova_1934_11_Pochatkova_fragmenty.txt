Початкова Граматика української літературної мови.
Завдання 129. Спишіть оці слова й розділкою покажіть, як їх переносити з рядка до рядка (тут дз, дж діляться).
Відзимувати, відзолити, віджатися, віджимати, підземний, підживитися, підзамчя, підземелля, піджак.
Завдання 130 Коли пишемо слово з апострофом, то його не можна лишати в кінці рядка, переносимо: ре-п’я-хи, а не: реп’-яхи. Спишіть оці слова й розділкою покажіть, як їх переносити.
Солом’яний, дерев’яний, пір’я, подвір’я, розіб’ють, вип’ю, матір’ю, крів'єю, гороб’ячий.
41.Перенесення букви й.
Лай-ка та бій-ка до доб-ра не ве-дуть. На вій-ну вій-сько йде, як мак цві-те. До-до-му прий-шов, дві бі-ді зна-йшов. Па-йок, ки-йок, га-йок.
Звук й голосний чи приголосний? Коли й приголосний, то як його переносити? Коли й можна переносити? Чи можна ділити сполучення йо, переносячи?
Ділячи слово, букву й треба лишати по голоснім, а переносити її не можна; треба переносити так: край-ка, бій-ка, а не: кра-йка, бі-йка. Тільки тоді, коли склад без й. не існує, треба й переносити: зна-йшли, при-йшов, пере-йдіть.
Ділячи слово, сполучення йо розривати не можна: га-йо-вий, га-йок.
Завдання 131. Спишіть оці слова й розділкою зазначте, як їх переносити. Запам'ятайте, як ці слова пишуться.
Війна, крейда, лійка, копійка, війта; підійшов, знайшли, найняти, вийняти, прийняти; гайовий, ройовий, крайовий, лойовий.
42.Букви ь не переносимо.
Скіль-ки, віль-ний, біль-ший, мель-ник, бать-ко, донь-ка, пиль-но. Пе-ньок, де-ньок. Dońka-донь-ка, deńok-де-ньок. Пе-ньок, пень-ка.
Для чого вживаємо ь? Чи його можна відірвати від приголосної, що її зм'якшення зазначає? Як переносимо приголосну з ь?
Приголосна з ь по голосній перед приголосною не переноситься, але лишається в рядку: синь-ка, ось-де.
Переносячи, сполучення ьо не розриваємо: по-льо-вий, пе-ньок.
Завдання 132. Спишіть оці слова й розділ-кою зазначте, як їх треба переносити.
Стільки, полька, кольки, близький, слизький, просьба, боротьба, кісьба, вузький, серденько, головонька, дядько, ганьба, редька, костьол, Ваньо, деньок.
Завдання 133. Перепишіть і запам'ятайте оце.
По-літературному треба ось так говорити й писати, а не так, як у дужках (): майже (май), жінка чи дружина (малжонка), мачушин (мачошин), хибний чи помилковий (мильний), замість (місто), можна
(мож), юнак (молодець), молодиця (мужатка), вояки чи козаки (мужва), мурашка (муравель), мурин (мавр), м’якенький (м'ягонький).
43.Як ділити подвоєний звук.
Насін-ня, зіл-ля, волос-ся, Іл-ля, жит-тя, клоч-чя, галуз-зя, суд-дя, Ган-на, збіж-жя.
Як треба переносити подвоєні приголосні? Що таке здовжений приголосний? Чи може подвоюватися р (див. завдання 104)?
Коли в слові поруч себе стоять дві однакові приголосні букві, то, ділячи слово, одну з них лишаємо, а другу переносимо: весіл-ля, колос-ся.
Завдання 134. Спишіть оці слова й розділкою зазначте, як їх переносити з рядка до рядка. Запам‘ятайте, як ці слова писати.
Каміння, вугілля, насіння, клоччя, збіжжя, обличчя, подружжя, спасіння, значення—значити, значіння-значити, зілля, підборіддя, суддя, галуззя, гілля.
Завдання 135. З поданих питань складіть оповіданнячко: Як ми писанки писали. Хто хоче, нехай припише відповіді ще й на свої додаткові питання.
Як ми писанки писали.
Як ми ждали Великодня? Яких фарб привезли батько з міста? Скільки крашанок дали нам мати? Скільки їх дісталося мені, скільки сестрі? Що писав я на своїх писанках? Чи гарні вийшли мої писанки? Як ми писанки святили? Кому я подарував свою першу писанку?
44.Частини слова.
Як ростуть слова.
Від глибокої давнини було в нас слово горіти. Здавна також те, що пече, і від чого стає людині недобре, названо гіркий (горькый), а коли людині гірко (горко), коли вона ніби горить від біди, то це стали звати горе. Гірко жити-це горювати. От чому одне значать слова: горіти, гіркий, горе, горювати.
З чого ростуть слова? Що таке корінь слова? Яке значення кореня в слові?
Жив собі в селі один чоловік; він продавав крам, і за те його й звали крамар. Крамар одружився, і жінку його люди звали крамариха. Вродилась їм дочка, і на неї казали крамарівна; а на сина їхнього казали крамаренко, а як підріс, стали звати крамарчук. Усі вони крамарювали.
Крам, крам-ар, крам-ар-их-а, крам-ар-івн-а, крам-ар-ен-к-о, крам-ар-чук, крам-ар-юв-а-ти.
Пис-ар, пис-анка, пис-ати, на-пис-а-ти, дo-пис-а-ти, ви-пис-а-ти, с-пис-а-ти, під-пис-а-ти, пере-пис-а-ти, не-до-пис-а-ти.
Що таке наросток слова? Для чого маємо багато наростків при одному корені? Що було б, коли б слово таких наростків не мало? Що таке закінчення? Скільки може бути наростків у слові? Що таке пень слова?
Що таке приросток? Що визначають усякі приростки при одному корені? Чи приросток змінює значення слова? Що було б, коли б слово не мало приростків?
Як повстають складні слова?
Слово складається з чотирьох чистин: приростка, кореня, наростка й закінчення. Та частина слова, що лишається незмінна при змінюванні його, зветься корінь. Частина слова, що стоїть позад кореня, зветься наросток; змінна кінцева частинка слова зветься закінчення. Частина слова, що приростає перед коренем, зветься приросток. Напр.: на-бід-ув-а-ти, з-бід-н-і-ти.
Корінь-це найважніша частина слова, бо без нього воно не може існувати; він ховає в собі значення слова й звичайно складається з одного складу. Наросток, закінчення й приросток часто можуть і не бути в слові, напр. хід-сам корінь, хід-ник-корінь і наросток, хід-ник-и-корінь, наросток і закінчення, ви-хід-приросток і корінь. Часом наросток і закінчення звуть закінчення; корінь і наросток, або приросток, корінь і наросток зветься ще пень або основа слова. Часом у слові два наростки або й два приростки.
Наростками творяться від одного кореня різні відтінки слова, а то й нові слова: уч-и-ти, уч-итель, уч-ень. Закінченням робимо відміну слова: бідняк, бід-няк-а, бід-няк-ом. Приростком творяться нові значення слова: нести, ви-нести, пере-нести, з-нести, по-нести і т. ін. Приростків і закінчень небагато в нашій мові, але наростків дуже багато; коренів найбільше.
Часом слово складається з двох коренів. Два корені в одне слово в’яжуться докупи звуком о, а деколи е: верболози, землероб, або зливаються докупи й без з’єднальних голосних: великдень, горицвіт. Слово з двох коренів зветься складим.
За складом слова всі мови світа діляться на дві великі групі: мови корневі й мови флексійні. Мови, що складаються тільки з самих коренів, звуться корневими, напр. мова китайська. Усі мови індоєвропейські (цебто мови Европи, почасти Індії) та семітські-це мови флексійні, бо мають у словах флексію, цебто змінне закінчення. Флексія (закінчення) має в мові величезне значення, бо дає нам повну змогу й велику зручність творити словосполучення, напр.: тепл-а вод-а, тепл-у вод-у й т. ін.; із словосполучень складається речення, а з речень-мова.
Завдання 136. Спишіть оці слова (всі одного кореня) й підкресліть корінь.
Читати, читанка, читання, читальня, читаний, читака, читач, дочитати, вичитати, перечитати, начитати, почитати, прочитати.
Що визначає корінь? Чи може бути слово без кореня?
Завдання 137. Намалюйте, як із одного кореня чит повиростали всі слова, перелічені в попереднім завданні. Скажіть, як творяться у нас слова?
Завдання 138. До кожного з коренів: бід, ход, каз, роб, пис придумайте по 5 закінчень; запишіть ці слова й попідкреслюйте корінь. Для чого в слові закінчення (наросток і закінчення)?
Завдання 139. До кожного з слів: бідувати, ходити, писати придумайте по 3 приростки; запишіть ці слова, а корінь підкресліть. Що визначає приросток у слові?
Завдання 140. Полінійте отак і розкладіть на складові частини оці слова: знахідка, приказка, наказую, вилазив, перелазиш, безхлібний, доробити.
Частини слова.
Прйросток до кореня: При-
Незмінна частина слова або корінь: -суд-	
Наросток і закінчення:-ок.
Завдання 141. Із оцих слів утворіть складні слова й запишіть їх до зшитка: пара-плавати, море-ходити, дрова-рубати, перебити-ніс, горіти—цвіт, кривий-ніс, сам-стріляти, скорий-ходити, твердий-хліб, кінь-водити, гроші-любити, загнути-біда.
45.Наголос.
Про Котляревського.
Іван Котляревський-найперший український письменник нової доби, тому й звуть його батьком нашого письменства. Народився Котляревський 1769-го року, а вмер року 1838-го. Він перший почав писати книжки простою народньою полтавською мовою. Найбільше вславився Котляревський своєю книжкою, що зветься „Енеіда“.
Чи ти перечитав уже „Енеїду“?
Дорога-дорога, Ярина-ярина, замок-замок, беріг-беріг, мука-мука, соли-соли, сім'я-сім’я, заплачу-заплачу.
Чи всі звуки в слові ми вимовляємо однаково? Що таке наголос? Чому так звемо-наголос? Що таке наголошений чи ненаголошений звук або склад? Як зазначаємо наголос на письмі? Яка сила наголосу в слові? Чому вдавнину звали наголос „силою" ? Коли в друкарні нема голосних із значком наголосу, тоді цього значка ставлять зправа по наголошеній голосній: горе, довго, разом, біда' і т. ін.
Коли ми говоримо, то один голосний звук у слові вимовляємо голосніш від усіх інших, вимовляємо його з притиском. Притиск якогось голосного в слові зветься наголосом.
Той голосний, що на нього припадає наголос, зветься наголошеним звуком; звуки без наголосу звуться ненаголошені. Так само й склад у слові буває наголошений або ненаголошений.
На письмі місце наголосу зазначаємо значком ', що зветься знаком наголосу й ставиться над наголошеним голосним звуком: горе, вода.
Наголос буває літературний, спільний для цілого народу, де б хто ні жив, і наголос місцевий чи говірковий. Пильнуймо вживати наголосу тільки літературного!
Наголос у слові має таку силу, що він зв’язує докупи всі частини слова; без наголосу вони розсипалися б і цілости не склали б.
Завдання 142. Спишіть Шевченків „Заповіт“ і поставте на словах літературний наголос. На односкладових словах наголосу не ставимо. Віршика вивчіть напам’ять.
Заповіт.
Як умру, то поховайте Мене на могилі, 
Серед степу широкого, В Україні милій.
Щоб лани широкополі,
І Дніпро, і кручі 
Було видно, було чути,
Як реве ревучий.
Тарас Шевченко.

Завдання 143. Чому на односкладових словах не прийнято ставити значка наголосу? Чи всі вимовяють слова з однаковим наголосом? Що таке наголос говірковий і літературний? Як мусять вимовляти слова артисти в театрі? Де мусимо конечно говорити з літературним наголосом? Чи було б добре, ко и б кожний наголошував слова по-своєму? Що це значить: Для одного народу-одна вимова?

