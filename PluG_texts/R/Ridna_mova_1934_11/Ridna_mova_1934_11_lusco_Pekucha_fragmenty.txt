Пекуча справа.
Як писати українські ймення й прізвища в метриках.
Наші священики-парохи мають обов’язок писати всякі метрикальні книги латинською мовою. Повстає питання, як транскрибувати (переписувати) українські прізвища, ймення й назви топографічні?
Тепер скрізь практикують так, що в метрикальних книгах і документах, писаних латинською мовою, всі ці слова пишуть польським правописом, мало того,-ще й самі ймення на кожному кроці польщать. Отже закінчення-ський часто польщать на-ski, -вич на-wicz, -ів на-ów і т. ін., не кажучи вже про те, що спорадично трапляються й такі „транскрипції“, як Семенович-Siemionowicz, Гоголь-Gogol, Вовк-Wilk тощо.
Шкода від цього велика, бо метрика-це урядовий документ, і раз спольщене прізвище переходить потім із роду в рід, а й самі наші люди мають іноді незрозумілу тенденцію зберігати „букву закону“ в метриці й ніяк не хочуть своїх прізвищ відпольщити, бо, мовляв, „так маю в метриці“, а не подумають над тим, що їх чисто українське прізвище давно колись нерозважно сполонізував якийсь мало освічений духівник.
Отже, українські прізвища треба транскрибувати докладно тільки так, як вони вимовляються в українській мові. Про це двох думок бути не може. Але ось справа правопису.
Наукове Тов. ім. Шевченка у Львові постановляє, що при транскрипції треба наші прізвища писати в кожнім випадку чеським правописом: Козак-Kozak, Квітка-Kvitka, Юрків-Jurkyw (чеський правопис/після К не допускає!), Щур-Scur... Біда тільки, що наш загал чеського правопису зовсім не знає.
З другого боку й польський уряд може не схотіти рахуватися з приписами
нашого Наукового Т-ва й може сказати, що державні урядовці в Польщі не обов'язані знати чеського правопису.
Щодо назов топографічних (місцевостей), то на пошті, як відомо, є закон,
щоб на адресах писати їх польським правописом і в "urzdowem brzmieniu".
А як у метрикальних книгах? Нераз бачив я навіть у римо-катол. метриках замісць ----Leopolis.
Якщо у метриках чеського правопису не можна вживати, тоді на простий розум виходило б, що, пишучи латинською мовою, треба і в топографічних назвах, і в прізвищах триматися л а т и н с ь к о г о правопису й писати: Козак-Cosac, Квітка-Quitca і т. ін.
А ще повстає питання, чи наші ймення писати по-українському, чи в латинському й грецькому оригіналі (Ivan чи Ioannes, Mykyta чи Nicetas і т. ін.).

