Шевченкова мова.
III. Українізми в російських писаннях Шевченка.
2.Голосні звуки Шевченкової мови.
Українська мовна стихія така сильна була в Шевченкові, що її ніяк не могла заглушити стихія російська. Російська Шевченкова мова скрізь і завжди дуже ряба, в ній на кожному кроці знаходимо українізми, як відгуки рідної Шевченкової мови. Аналіз цих українізмів дуже цікавий і цінний, бо він змальовує нам Одночасно Й фонетику живої Шевченкової мови, набутої замолоду.
1.Зближення і з и в Шевченковій вимові.
Одною з найвиразніших рис Шевченкового вокалізму (голосних) треба вважати нове українське и, що повстало замість давніх и та ы. Це т. зв. середнє українське и було таким органічним у мові Ш, що ніякі чужосторонні впливи не могли його заглушити.
Староукраїнська література XVI—XVIII віків дуже добре відбиває це наше и, що знати з великого поплутання и та ы у пам’ятках цього часу. Те саме бачимо і в Шевченка: у всіх своїх писаннях, йдучи за традиційною правописною звичкою, він пильнує писати етимологічно ы та и, але це йому зовсім не вдається, і він на кожному кроці плутає u --- з ы. Так, він пише: щирый, приступиты, золотокрилый, хвалиты, надивитысь, пригорнутысь, лукавилы, битый, вывчився, могила зь витромь говорила, нелукавила, учитесь, пречистая, вилетила, сповила, колихала, изь казарми, положи, вь домовину, сизокрила, молитву і т. ін.,-так Ш писав ціле своє життя.
Російська мова, як знаємо, давні и та ы зберегла незмінно; і горе українцеві якраз у розрізненні цих и та ы, коли він учиться російської мови! З поплутання цих звуків росіянин відразу пізнає українця. Щоб допомогти українцям розрізняти ці и та ы, ще з початку ХІХ-го ст. нераз видавалися відповідні словнички зо словами на ы та и. Як бачимо з Шевченкового Денника, він за ціле своє життя не осилив цих російських ы та и, і завжди немилосердно їх плутав, плутав, певне, не тільки на письмі, але ще більше в своїй вимові. Прикладів можна б тут подати цілі тисячі, але вистачить і цих.
а.Замість ы Ш пише и: можеть бить 92, должень бить похожь 130, неудобозабиваємого Николая 89, обикновенія 46, по обикновенію 44, облобизать 8, пробили до вечера 155, пребиваніи 139, собитіе 37, собитія 54, чрезвичайно 11. 95, до Москви 157, изь Москви 130, разочаровивать 69, живихь 136, новихь 157, Аксаковихь 163, дирявие 109, називають 93, отпливуть 76, слишанная 95, услишать 49, Калмикові, 74, митарства 28, глазь не смикаю 51, без умисла 177, изь поЗми 98, казарми 18, тюрми 51, форми 48. 92, унивающей 42, любопитствомь 76, сь синомь 172, присилаеть 55, о стичкі 50.
б.Через деяку м'якість звиногородського р Шевченко ніяк не міг розрізняти етимологічних ры і pи і завжди їх плутає: риба 36.76, рибу 76, рибная 78, рибачьей 72, Рибинскь 73, бариню 168, баришни 32, в баришах 183, гризла 41, заридали 86, крилечко 71, сь крилечка 106, на крилечкі 70, Крилова 176. 177, Криловьімь 173, кришу 35. 42, обривистий 82, отривки 98, безкористньїе 81, изритое 40, риночная 76, закрить 43.
103, закриль 9. 67, закривать 96, закрита 92, открить 77, откриваться, открила 40, покрить 91, покрито 28, раскриль 137, скрить 134, скрился 34. 58, 92. 135, скрилися 37. 98, укрился ЮЗ, которихь 52. 76. 91. 94, добрихь 65. 104. 151. 155. 176, старихь 181. 184.
в.Дуже часто орудний однини закінчується у Ш на-имь, множини на-ими (замість-ымь, ыми) : добримь 35, вторимь 16, дубовимь 89, забьітимь 42, знакомимь 167, которимь 10. 32. 61. 64. 50. 129. 155, новимь 153. 179, правимь 84, прозрачнимь 82, самимь 34, старимь 160. 174, твердимь 69, сь Галаховимь 175, Васильчековимь а не Гурьевимь 180, Годуновимь 78, Голенищевимь 175, Макаровимь 181, Хомяковимь 164, голубими 74, живими 12, которими 74. 171, новими 28, премудрими 177, разними 105, сь разними благородними 74, сь разними удивительними 93, сірими 72, себялюбивими 7, Жемчужниковими 174.
г.Приставку вы- Ш часто пише ви- напр.: вишель 161, невиразимихь 14, виставку 171. 176. 178, висушить 36, ви-браль 8 і т. ін.
ґ. Навпаки, випадків, коли Ш пише ы зам. и небагато: обитающый 161, внутренныхь 156, однымь миромь мазани 66, привыть 52, ніжнымь чинамь 18, дывяся ЗО; часто ры. прыйти 87. 110, прыйдеть 25, прыйдется 24, прыйдя 25. 51. 86. 96. 110. 137, прыіхали 160, прыймусь 130, прыйму 25, прыйметь 25, прыймуся 21.
Усі ці приклади-а їх можна було збільшити на довгі сотні-ясно нам показують правдиву Шевченкову вимову звука и, що він її вносив і до своєї російської вимови. Таке саме середнє и живе й тепер на батьківщині Шевченка, — навіть не середньорядне, але ближче до ряду переднього.


