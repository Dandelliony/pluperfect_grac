Чистота й правильність української мови.
Відповідь на запитання наших Читачів.
Український правопис (І. Парад зо Львова). Треба добре усвідомити собі, що нема причин звати наш правопис більшовицьким; див. про це вище ст. 483. у цім числі. Це Академія Наук постановила не писати Ґ і ЛЬ у чужих словах, звичайно, крім тих, що вже защепилися в народі, напр. ґанок, лямпа і т. ін. Навпаки, росіяни завжди вимовляють Ґ, і хотіли б і нам защепити свою вимову. Вираз „правопис Возняка“ зовсім неправильний,-Возняк тільки перевидав правила академічного правопису.
Воша-нужа. М. Лубик із Саскатуну запитує нас: „Вош чи нужа? Живучи в Східній Україні, в Черкаськім повіті, розмовляв я з стареньким громадянином О. Бідняком, що р. 1917-го писарював в українськім консуляті в Петрограді. На мої нарікання: і воші нас їли, О. Бідняк поправив: не воші, а нужа. Якої назви повинно вживати?“ Обидві назві добрі. Стародавнє ----вошь жін. роду, в літературній мові, за живою східньоукраїнською давно вже прийняло форму воша: Держись, як воша кожуха, приказка. В зах. укр. говорах панує ще архаїчна форма вош, напр. у А. Чайківського, „Малолітній“ ст. 22: Вош кашляла. Літературна мова вживає тільки форми воша, ніколи вош.-Друга форма нужа, вживається тільки в збірному значенні замість воші, напр. Номис, Приказки: Коли не п‘є, так нужу б'є, а все не гуляє 769. Котляревський, „Енеїда": Убрання, постоли порвались, і нужі повна очкурня. Отож, можна вживати воша, а в збірному значенні нужа (цебто воші). Слово нужа повстало з давнього ----біда, бо людину з біди та печалі воші нападають. Звідси приказка: Слабу людину нужа нападає.
Збірний-збірковий (Студентська Громада в Нью-Йорку). Від збірка може бути збірковий-належний до збірки, напр. збіркова акція. Збірний-складений із різних частин, різноманітний, напр. збірний одяг. Збиральний-належить до збирання.
Крім (Студентській Громаді в Нью-Йорку). Давнє --- дало в нас правильно кромі; ненаголошене кінцеве і з часом зникло, а о в закритому складі перейшло на і, стало: крім (див. „Рідне Писання“ І § 16). Ця форма крім-найчастіш уживана, рідко-Окрім. Форма кромі-говіркова архаїчна, тепер не вживається.
Неоціненний (В. Мартинець, Прага). Дієприкметників на -мий наша мова вже зовсім не вживає; рештки їх сприкметникувалися, цебто стали прикметниками: частину їх замінюємо на форми на -ний. Ось тому в літературній мові не можна вживати форми неоцінимий,-треба тільки неоціненний. Див. „Рідне Писання“ І § 203.
Нетерпляче (Іван Паран у Львові). В літературній мові панує форма нетерпляче. Напр. у Грінченка: Коні нетерпляче пирхали перед ґанком. У Лесі Українки: Нетерпляче перебила вона. Рідке нетерпуче; у Стороженка: Кожного нетерпуче питав. Форма нетерпеливо або нетерпливо-місцева західньоукраїнська; у Франка: Нетерпеливо допитувався; У Б.Лепкого, „З життя“ 5: нетерпливо.
Табір (Л. Годівський у Нью-Йорку). Про це слово вже писано в ч. 3(15) „Рідної Мови" на ст. 120.
Україна (Ол. Калюжний у Ковелі). Тепер уже не прийнято міняти початкове у на в у словах Україна, український, див. „Рідне Писання“ І ст. 90; див. ще „Р. М “ 1934 р. ч 3 ст 120-122.
Чорнило (Студентській Громаді в Нью-Йорку). Слово „чорнило“ на початку визначало тільки чорну рідину до писання. Це була найбільше поширена рідина до писання, чому з часом, коли появилися рідини й іншого кольору, на них так само стали казати „чорнило". Через це зовсім вільно кажемо: писати червоним чорнилом, сине чорнило й т. ін , цебто у нас „чорнило" стало назвою всілякої рідини до писання. Потроху появляються й інші назви, нпр „червонило", але вони штучні.
Доля давнього а в українській мові. Др.3. Лисько пише нам із Стрия. „В околицях Бузька звуки а, я наголошені чи ненаголошені часто переходять на є, напр.: жєба, порєдок, дівчєта, телє, лощє, свинє, чєсть (частина), мнєсо, свєто, п'єть, дев'єть, десєть, свєгий і т. ін., але: яма, моя, яблінка. Дуже цікавить мене це фонетичне явище, але не вмію його пояснити. Чи не вплив це сусідніх мов, напр. польської або чесько-словацької?“ Ні, це своє власне явище. Старослов'янський звук --- був носовий і бренів близько до --- чи до польського ---. Дуже рано, десь іще в ІХ-м віці, носова вимова (ринезм) у звука а на наших землях зовсім загубилася, і колишнє --- пережило по українських говорах не однакову долю . В більшості говорів воно перейшло на а, а потім на ---= я, а по шелесних на а: святий, часть . В північних говорах та в говорах півдевно-західвіх із --- повстало е, є, а то навіть і, напр.: часть-чєсть, масо-мнєсо, порядок-порєдок і т. ін. З бігом часу в західніх говорах і звичайне Я (а по шелесних) часом із аналогії підпало процесу --- . Дехто пояснює процес --- е просто втратою носовости у ---. Див. Проф. Є. Тимченко: Курс історії укр. язика, Київ, 1930 р. ст. 141 -146. Наголошене я (із ---), особливо коли саме творить склад, не підпало аналогії процесу ---є, напр.: моя, своя, яма.
