                    Всесвітня спілка матросів.
   Конференція делегатів від матросів всього світу, про яку ми цими днями писали, вже закінчилась. Були представники від Англії, Америки, Франції, Германії, Ісландії, Бельгії, Італії, Швеції, Норвегії, Данії і Греції. Наради одбулись в великій таємниці. Один з бельгійських депутатів росказав де-що кореспондентам про працю з'їзду. Всесвітня спілка матросів, як виявилось, нараховує до 230,000 членів. Обрано забастовочну комісію, якій доручено виробити план майбутньої забастовки.

