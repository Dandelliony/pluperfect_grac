                              Державна Дума.
                             Засідання 4 го марта.
                             Виключення депутатів.
     Предсідатель - Гучков.
     Майбутне виключення винуватих в скандалі, що счинився на засіданні 2 марта, збірае до залі  багато депутатів. В залі - думський пристав і всі його помішники. З боків коло Гучкова - обидва товариші предсідателя. Гучков починае свою промову, хвилюючись.
   Гучков. Вечірне засідання Думи 2 марта закінчилося непорядками, які примусили мене закрити засідання і не дали можливости вжити заходів, які радить вживати в такому разі наказ.
    Переказавши хід скандалу минулого  засідання, Гучков добавляе: в поводженні Образцова та Замисловського я вбачаю упертий і, можна сказати, физичний опір , і окремим політичним партіям, і кожному членові. Коли не даєте нам можливости зміцнити нашу власть так, щоб наші прикази безперечно виконувалися, - на далі не буде можлива спокійна і користна праця. З приводу цього дозволяю собі порадити Думі виключити Єгорова за вчинені нам в засіданні Думи безпорядки і за лайку  на трое засідань і Образцова за небажання коритися моему приказанню - на трое засідань. Замисловського за підбурювання проти предсідателя, - також на трое засідань.
    Єгоров (с.-д.) В своему поясненні взивае правих убивцями.
    Предсідатель за це радить Думі побільшити йому кару і виключити на п'ятеро засідань.
    Образцов в своему поясненні глузуе з Гучкова.
    Пропозіція про виключення Образцова та Замисловського на трое засідань приймаеться більшістю всіх проти націоналистів та правих.
    Замисловського, що виходить з залі, праві проводять гучними оплесками. Зараз після цього багато членів виходе з залі. Підчас перерви робить відомим, що праві та націоналисти готуються подати протест проти Гучкова. Гучков заявляе лідерам націоналистів, що коли націоналисти підпишуть протест, він одмовиться од предсідательства.
                       
                  

    