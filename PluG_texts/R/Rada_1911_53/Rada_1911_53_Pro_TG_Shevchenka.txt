                                                Про Т. Г. Шевченка.*
                                      (Стаття академика Ф. Є. Корша).
    26 февраля по всіх кутках земної кулі —в Росії, в Австрії, в Америці, де тільки набереться хоч де-кілька письменних українців, буде побожнозгадуватись ім'я ліпшого поета України, Т. Г. Шевченка, з дня смерти якого в цей день сповниться рівно 50 літ (1814—1861). І не самі тільки близькі земляки Шевченка будуть шанувати ці роковини, а в більшій або меншій мірі, усі слав'яне, починаючи з вас, великорусів, тісно зв'язаних з українцями едностю походження, спільністю народного назвиська „Русь" та „русскій", нерозривністю історії до татарського нападу та одною вірою, за винятком українців-увіятів австрійських та наших власних холмщаків, які тепер в числі 200.000, загнані політикою релігійного „обрусения" в лоно римсько-католицької церкви та польської народности. 
    Ім'я Тараса Шевченка відоме за межами слав'янського світу, а його твори мало не між всіма слав'янськими народами найшли собі здібних перекладчиків, з яких видне місце, як по чисельности, так і по вартости, належить нашому землякові І. А. Вілоусову. 
    Все ж таки, порівнюючи, лиш не багатьом з нас цілком зрозуміло, чим саме Шевченко придбав собі таку славу, та заслужив, можна сказати, всеросійське свято в Москві, природнім центрі російської держави, з офіціяльнсю участю московської міської думи. Дуже значна частина нашої інтелігенції лиш чули про Шевченка. Де-хто, що заглядав в його твори, може й досі повторює скоростиглий та однобічний одзив Бєлінського, що від його поезії тхне дьохтем; наші заочно уважають його чужим, бо він писав не "по-русски" и (т. е. не великоруською мовою), а "по-хохлацки". В такім, зневажливім відношенню до цього письменника, яким пишається та тішиться самий числений після вас, великорусів, слав'янський народ, та ще й етнографично та псіхично найблизчий до нас (як і білоруси) з усіх народів землі, виявляються два корінних історичних гріхи нашої інтелігенції: пишання у власних очах своєю західно-європейською культурою та відчуждення від своєї народности. Од цих хиб не зовсім вільна й українська інтелігенція, принаймні, в своїм вищім шарі, нащадках козацької „старшини" а великоруська у відношенню до всього українського тримається ще й ось якої помилкової ділеми; коли українці не те-ж саме, що й ми, то вони чужинці, до яких нам немає діла; коли ж вони такі, або хоч майже такі самі росіяне, як і ми, то вони не мають права ні на які відміни од нас в культурі та мові, між ишпим, і на свою школу (в чім не згодився з ними останній ремісничий з'їзд). Таким оцінщикам Шевченко уявляється чимсь в роді українського Кольцова; а чи ж велике значіння має Кольцов в історії російської літератури? Але в тім то й діло, що коли б у нас не було не тільки Пушкина та Лєрмонтова, а навіть хоч Жуковського, Варятиеського, Фета, Майнова, — Кольцов ніколи не зайняв би такого почесного місця в нашій поезії, яке одводиться всіми українцями Шевченкові.
    У цього мрійного та романтичного народу од Котляревського до нашого сучасника, Івана Франка, знайдеться не мало здібних поетів, але ні один з них не вмів притягти до себе сімпатії своїх земляків в такій мірі, яа Шевченко. Які б живі та різкі ни були національні інстинкти якогось народу, як що тільки він наглухо не одгородився од чужоземних впливів (а на Україну ці впливи йшла і з заходу і з сходу), ідеологом душі такого народу не може зробитись поет вузьконаціоналістичаий, через те, що національність, лишаючись в основі вірною собі, міняється під впливом культурного розвитку народу, та крім того, в ріжні моменти своєї історії розуміється окремими своїми представниками не зовсім однаково: придбати значіння "глашатая" свого народу може спромогтись лиш той поет, який ненавмисне, несвідомо, одною міцью власного таланту розширив свій, по суті—національний світогляд до висот загально-людських. Шевченко в багатьох своїх творах сумує про гірку долю українських кріпаків (до яких і сам належав), кляне поляків, а підчас і великорусів, та, однак, в передмові до теї самої поеми "Гайдамаки", в якій ненависть його до поляків, розіграта оповіданнями очевидців козацько-кріпацького повстання 1768 року в польській Україні, доходить, ніби до самозабуття, він пише між иншим ось що:
     " Весело подивитись на старого кобзаря, як він сидить собі з хлопцем, сліпий, під тином, і весело послухати його, як він заспіває про те, що давно діялось, як боролися ляхи з козаками.
      Весело, а все таки скажеш: "Слава Богу, що минуло!" А надто як згадаєш, що ми одної матері діти, що всі ми —славяне. Серце болить, а розказувать треба: нехай бачать сини та внуки, що батьки їх помилялись, нехай братаються знову з своїми ворогами, нехай житом-пшеницею, як золотом, покрита, нерозмежованою останеться на віки од моря до моря славянська земля!" 
    Такий був поет Шевченко і в прозі! В цих, повних глибокого почуття рядках він виступив уже далеко за межі національних розумінь та надій. Правда, ці місця все ще стосуються до сфери національности, хоч і дуже розширеної, і натхнені почасти промовами, які він чув в кирило-мефодівьському братстві, за належність до якого його через 6 років після видання "Гайдамаків" (1841 р.) віддано в москалі та заслано на 10 років за Урал, з забороною писати й малювати (правда, потайки він там і писав і малював); але уважне читання инших його творів, безперечно переконує нас в тім, що тут він говорить про спільну любов між слав'янами лиш виключно в залежности від подій, описаних в поемі, а постійним предметом його думок та спочуття була людина. Нашого способу думання неможна було й сподіватися від Шевченка —ні по його геніальности, ні по його щирому, гарячому, релігійному почуттю, яке не зражувало йому серед самих важких страждань, що випали на його долю майже за весь час його 46-літнього життя. Як поверхова і можна сказати "призрачна" була його ворожнеча до поляків, так само мало звяаані з основою його світогляду гострі вислови проти великорусів. І одних і других він ганьбив не взагалі ці народи, не як інстинктово бридкі йому етнографичні величини, а тілько тих особ з окремих класів їх, або їх представників, які пригнічують меншого брата, до якого б племеня вони не належали. З не меншим обуренням, ніж на польського пана, єврейського арендаря або російського носителя власти, він накидається на ізраїльського царя Давида, що одбірав жінок та дівчат у своїх підданих, та на римського імператора Нерона, що мучив христіян. Ненависний був Шевченкові всякий гнобитель людських прав, звідкіль би він не походив. За образи слабшим достається від нього при нагоді і де-кому з гетьманів, які, при гадках про сучасний йому стан українського селянства, уявлялися йому в якімсь чарівно гарнім світлі, коли Україна була населена, тілько вільними козаками. 
    Загально - людським елементом пройняті наскрізь його, з зверхнього боку побутові, укрнїнські поеми "Катерина" та "Наймичка" і такі ж баллади, що належать до найкращих поетичних творів цього роду, дивно прекрасні та тонкі малювання мало помітних для стороннього ока трагедій жіночої душі, що піддаються перекладові на яку згодно мову при відповіднім перенесенню в рамки иншого побуту без всякої вади для своїх літературних вартостей. Про ліричні поезії Шевченка нічого й казати; в них ми постійно зустрічаємо проповідь любови до людей, молитви за їх добробут та орігінально викладені думки такого змісту, при якім про національність поета нагадує тілько мова.
     Заслуга Шевченка, як і всякого геніального письменника, головне в тім, що він до очевидности ясно доводить скілько в його народі міститься загально-людського. Цим боком своєї діяльности великі поети допомагають, мабуть, більше, ніж хто инший, свідомости едности роду людського та об’єднанню всіх народів в ріжнородний, але дружний союз. А хто вірить в таку прекрасну будучину, той, не вважаючи ні на яке лихоліття в сучасному, не може не бути переконаним оптімістом.
     Сумні були часи, в які жив Шевченко, сумні були й обставини його особистого життя, але і він, поет, переважно, жалю, не переставав до останнього подиху глибоко вірити в те, що минуть:
                         Уже по трохи і минають 
                         Дні беззаконія і зла. 
                                                                                                                                       Ф. Корш.