                                            Однієї ночі.
                                                 Ескіз.
    Сумний та невдовольвений повертався я додому однієї пізньої ночі глухими спустілими вулицями. Давно вже розігнала ріжними шляхами доля мене з моїми товаришами, а тепер, немов жартуючи, зібрала до купи в цьому великому шумливому місті, нас, дітей просторих ланів та тихих сіл. Як радісно серце моє билося, воли йшов я до їх, і який смуток ніс і з собою, коли самотою повертався од їх додому...
    З своїми думками чужим-чужинцем просидів я вечір між ними. І тепер, ліниво ступаючи по бурку сонної вулиці, минаючи лихтарі, що тускло світилися в вохкому, важкому тумані, я більше, ніж коли, почував себе самотним між цими мурами та дахами завжди чужого мені міста. Спати не хотілося, хотілося йти і йти без кінця.
    Порізвввшнсь з одним лихтарем, я мимоволі спинився: мені почувся спів однієї з моїх улюблених пісень. Озирнувся в бік. На східцях чийогось будинку виднілася зігнута постать; низько схиливши голову на руки, мов крізь дрімоту, виводила вона стиха жіночим голосом: 
    "Як умру-у, то поховайте-е"...
    - Чого став?—-Йди своєю дорогою — помітивши мене, різко, грубо, промовила вона. Я вже хотів йти далі. 
    -А то постій...—спинила вона,— може того... може гулять підемо, пиво пити... Ходімо!     - Ні, не те, — одмовляю їй, —я слухав, яв ви співали.
    - А-а... ну щож... слухайте собі, я не бороню, — зразу змінила вона голос. 
    - Де ви навчились цеї пісні?— питаю я, підходячи до неї. Ех, ця пісня...—зітхнувши, за! думливо сказала вона, —ви не знаєте, що це за пісня?.. Сідайте тут, — додала вона, посуваючись на східцях і показуючи місце біля себе. Додому мені чогось не хотілося, і я був радий живій людині. Я сіз поруч 8 нею. З близьку на мене глянули блакитні, як во юшки, очі й молоде, хоч трохи вже приморене лице. З під волохатої хустки вибивалаєя наперед роскішна руоа коса. Очі були, немов, заспані, на губах — смага; легенький румянець палахкотів на щоках. Помітно було, що дівчина була п'яненька. 
    - Цю пісню, — близенько схиляючись до мене, таємниче казала вона — співають старці... вона про того... як його... про отого хахла... от, не пригадаю... — Дівчина взялася руками за чоло і загадалася. Бач, про Шевченка! — пригадала вона. 
    -І деж ви чули, щоб цю пісню старці співали? — став питати я. 
    - Не знаєте?— здивувалася вона,— підіть хоч зараз в Южний рєоторан...там вам грамофон заграв так саме, як старці співають. 
    ..."Як умру"...—стала наводити вона мотів, щирим, тихим голосом. Помітно було, що ці слова чогось вра зиди її в саме серце, і ніяк не могла вона забути їх. О
     - Ой люблю ж я цю пісню, так люблю, так люблю... — дівчина закрила очі і похитала головою. 
     - Знаєш—я кожної неділі йду туди в ресторан і полтинника оддаю, щоб старці мені співали. Дівчина то присувалась ближче до мене, то одхилялась і росказувала немов не чужій, незнайомій, а своїй людині. 
    - Сьогодня я слухала і плакала, — казала вона стиха, —ох їй-Богу — правда! Старці співають, а я, дурна така, реву, як корова... А Петька сміється, говоре — дивіться, як Таську хахли ростревожили... та ще, каже, хватила через край... А я не можу в держатись... Не потому, що п'яна!—ні!— дивуючись сама собі, — додавала вона. 
    - Цей Шевченко,— трохи згодом росповідала вона таємниче,- — ходив, як старець, писав до царів листи за всіх бідних... За те його посадили в тюрму... Там він і вмер-. Аяк вмірав, то казав, щоб про нього скрізь старщі співали і щоб вона поставили Йому високий-високий пам'ятник... 
    - Хто, старці? — здивувався я. Дівчина трохи загадалася. Так, вони! — промовила вона скоро, поклавши мені на плече руку. — Хто ж йому більш доставить... коли б він був багатий, то поставили б родичі... ну, а він був сам старець... От старці напрохають грошей та й поставлять... вже й годи йому вийшли, то й ставить скоро будуть. 
    - Ех, коли б і мені поставили пам'ятник — перемовчавши трохи, промовила вона мрійно... високий-високий... щоб видко було далеко... Бо я теж старчиха.., ні гірше "падлюка", — говорить, в шию мене б'є, сволоччю взивае...
    - Хто такий?— питаю. 
    - Та він же, дворник. Потім в участок тягнуть мене, б'ють„. а за віщо? 
      Ну, за що, скажи мені?— мростягаючи до мене руки, скорботним, жагучим голосом питала вона... В мене мати сліпа, а я хліб свій заробляю, торгую тілом своїм, на муки оддаю, —а вони —в участок, "падлюка"—кажуть... Ой, бідна ж я дівчина! Ой, бідна ж я, бідааі — схопилася руками за голову. Слів їй не вистачало, щоб вимовити ті жалі, що ьразу чогось запалили її серце. 
    - Ех!., тріпнула вона кучерями і обірвала мову. Як умр-у, то поховайте-е... очі її мрійна приплющились, під лоб увійшли, на губах з'явилася тиха усмішка, лице одмінилося, зробилося ніжнв-ніжне. Воно співало тілько цю фразу. Вся сила, що так чарувала її душу, видимо ховалася в цих надзвичайно простих словах. 
    - Гарно співають старці, ой гарно ж, милий!., дівчина закинула руку мені за шию і схилила голову на плече. „Умру й поховайте"... мрійно казала вона, —це така правда, така правда... дівчина повела очима, не маючи слів. - Слухайте, хто ви такий?— одкинувшись од мене, несподівано запитала вона; — ви студент? 
     - Чого ви тав думаєте?— осміхнувся я. 
     -Е... я зразу догадалася, — хитро прищуривша око, промовила вона, — от ти сів біля мене й говориш, а другий не може, потому я „гуляща”, а студентові — наплювать...       Хороший студенти — народ, правильний... прибавила вона, зітхнувши. 
    -Скажіть-—чого старцям можна співати про того... Шев...ченка, а студентам ні?— спитала вона трохи згодом. 
    - Хто вам наказав це? — кажу їйспівати про нього всім можна. — Е, ні... Не дуріть. Я все знаю, дарма, що не грамотна. Ти не бійся мене, — схилившись до вуха, тихо казала вона, —я нікому не скажу, я сама така... Нехай в тюрму садовлять, в одиночну, я не боюся... Всі бояться, а я от не боюся... 
    Дівчина загадалася. 
    Хай беруть, хай терзають... все одно пропаду, здохну, як собака... смутно казала вона.     - Хто я? скажіть мені —хто я?— падлюка... скорботні, тужливі ноги знов почулися в її голосі. 
    - Ех!.. Дівчина раптом схопилася і вирівнялася біля лихтаря. 
    - Ей ви! — йдіть беріть мене зараз в у часток! 
     Крикнула вона, — йдіть, беріть, бо я теж хочу спізати про того хохла, що старці співають!—І закинувши назад голову з роскудланими русими кучерями, що вибилися з під хустки, вона простягла по театральному руку. 
    - Як умру, то поховайте... 
     На всі груди вхватила вона трохи розбитим голосом і замерла на високій ноті. Голос, затихаючи, бренів, як тихий дзвін стекла. 
    Потім обірвався, затих. 
   Дівчина схилила лице до стовпа і замовкла... 
   Коли вернувся я в свою кімнату, мені довго не спалося. Я довго стояв у темряві біля вікна, дивився на вулицю. Б ушах бренів іще голос, а перед очима, як змальована, стояла постать, що щільно схилилася до лихтаря. 
    І хотілося вірити, що не даром так чуло озвалася душа цеї бідної дівчини на мову великого поета. Хотілося думати, що серцем вгадала вона в цих двох-трьох щирих словах свого жалібника —печальника, що такими огневими словами любови і жалю, що своїми піснями сльозами оплакав, виспівав, квітками - смутками зросив долю таких-же загублених людьми, закинутих і засміяних, безталанних дівчат. 
                                                                                                             С. Васильчекко.