                                                       Шевченкові дні.
   Українці з Охтирка прилучають свій голос до загального вшанування Шевченкових роковин. 
    Гадач. 27 февр. в соборі відбулася панахида по нашому великому Кобзареві, улаштована гадяцьким вокально-музично драматичним гуртком. 
    Відрадно було бачити, що на панахиді багато селян. Учням не дозволили буть на панахиді. 
    Тепер гадяцький музичний гурток готується до впорядкування вечора на спомин Т. Шевченка, який має відбутись з марті.
    Окниця. Заходами гуртка служащих ст. Окниця, південно-західн. залізниці, 27 февр. була одправлена панахида по Т. Г. Шевченкові в церкві с. Липника; співав хор аматорів. Перед панахидою о. Петро Дашкевич сказав коротке слово про заслуги поета. 13 марта мае відбутися вечір, присвячений Шевченкові, з виставою "Назара Стодолі", співами й деклямуванням творів з "Кобзаря". 
    Ново-Оленсандрія. 26-го февр. в 4 год. в інститутській церкві, в присутності директора і студентів інститута була одправлена панахида. Пан отець обертаючись до присутніх з словом, між иншам підкреслив те, що смерть такого велетня-письменника "русскаго народа", як Шевченко, єсть велика втрата за-для його. 
    Увечері, з дозволу повітового уряду, в театрі "Бристоль" труппою д. Кучеренка було упоряджено святкування. Д-ій Кучеренко прочитав українською мовою короткий житєпис Тараса Григоровича. Хор артистів проспівав "Жалібний марш". Далі було виставлено по одній дії з "Невольника" і "Назара Стодолі", а потім було декілька №№ солових і хорових. Артистка Кучеренкова прочитала "Тополю" і о другій годині, після "Заповіту", публіка розійшлась. 
    В цьому святкуванню роль місцевої інтелігенції звелась до пасивної присутности, як публіки. 
    10 проц. з прибутку поступило на памятникШевченкові. 
    Шпиків(на Поділлі). І в глухому Шпикові справили 50 літні роковини смерти Т. Шевченка.
     Був зроблений збір грошей, окрім українців прилучилось і скілько душ поважних поляків, що шанують велетня України. 
    27 февр. при великім зборі парафіян була відправлена літургія, а потім панахида; по Шевченкові. Батюшка в жалобній ризі сказав промову про Шевченка, а за ним учитель парафіяльної школи прочитав житепис. Вся відправа була скромна і проста. 
    Бахмут. 27 февр. заходами українців була одслужена панахида до Т. Г. Шевченкові у Покровській церкві. 
    Тифліс. 26 февраля в день 50-ліття з дня смерти Тараса Шевченка аматорами тутешнього українського драматичного "кружка" в народньому домі була одслужена панахида.