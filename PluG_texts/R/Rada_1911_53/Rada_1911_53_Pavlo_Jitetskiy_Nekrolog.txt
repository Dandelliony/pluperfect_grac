                                                   Павло Житецький.
                                                        (Некролог).
    О першій годині ночі п'ятого марта помер у Київі відомий український вчений, член-кореспондент петербурзької Академії Наук і бувший співробітник "Кіевской Старини" і академичних виданнів, Павло Ігнатович Житецький. Покійний занедужав ще в 1893 роді на тяжку хворобу — параліч, і з того часу вже й не виходив в хати. 
    П. І. народився 23 декабря 1836 року в г. Кременчуці, де батько його був священиком, пізніше протоієреєм. Після скінчення полтавської духовної семиаарії П. І., як кращого вихованця її, послано було до київської Духовної Академії. Покійний пробув в ній всього три роки і звідтіль, після студентських розрухів, перейшов до київського університету на історико-філологичний факультет, який і скінчив в 1863 році. Після цього він був учителем російської літератури в Кам'янці-Подільському (з 1863 до 1867 р.). В 1867 р. Житецький переїхав на таку ж саму посаду до Київа і почав готуватись до професорської кафедри. В 1876 році П. І. одібрав в київському університеті наукову отупінь магістра російської літератури. 
    Через який час він мусів покинути Київ і переїхати до Петербургу. В Петербурзі П. І. вступив приват-доцентом до університету і почав читати відчити з історії язика. 
    Туга за рідним краєм примусила Павла Ігнатовича кинути Петербург при першій змозі. 
    Вернувшись до Київа, покійний сподівався стати тут професором. Але доля розсудила по-своєму... 
    Лишившись, як вій сам висловлювався, "попом без парафії", П. І. знову взявся за учителювання в середніх школах і за цей час з під його пера вийшло багато наукових праць. За наукові праці петербурзька академія наук обрала Житецького своїм членом-кореспондентом. 30 мая 1908 року, рада київського університету, знаменуючи його наукові заслуги, присудила йому званіє доктора honoris causa... 
    А вчора цей велетень розуму, рідний і любий син України скінчив своє життя в муках тяжкої недуги. 
    Вічна пам'ять йому!