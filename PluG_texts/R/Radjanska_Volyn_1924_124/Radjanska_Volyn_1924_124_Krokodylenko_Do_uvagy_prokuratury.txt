ДО УВАГИ ПРОКУРАТУРИ.
(Стиртянські справи).

Як попав головою сельради до с. Стиртів гр.Курусар, досить тяжко додуматись. Сам він не член комнезама, а теплий середняк, чи певніше, куркуль. Тримає батрака-комсомольця, й між иншим, ніколи не пускає його до осередку. До радбудівництва голова ставиться байдуже, ні за, ні проти. На незаможників зовсім уваги не звертає, або відмахується обіцянками, що їх і не думає виконувати. За те всю увагу приділяє куркулям, бо п'є чарку з ними є за ним  і земельні грішки. Хата-читальня кульгає на всі 4 ноги, а голова до неї не загляне. Теж саме школа. А як на село глянути, не можна назвати його радянським. Темне самогонне воно. У липні місяці тут виникає комсомольський осередок з незаможницької  й батрацької молоді. Але голова сель ради й вчитель захотіли, щоб і духу комсомольського в селі не було. Всіми способами голова перешкоджає зросту й праці ячейки. Учитель обіцяє: „зачиню,роспущу комсомол й т. жнш.“ В останні перевибори сельради гр. Крусар якимсь то знову лишив ся головою.
Попав до сельради й секретар осередка т. Столяренко, що користується пошаною в бідняків. Ставши знову головою, гр. Крусар піднімає рішучий похід проти осередку, прагнучи розвалити його. Випадок до цього незабаром трапився. Усім членам сельради дається завдання викачати податок. Т. Столяренкові дано 20 хат. Своє завдання він виконав краще инших, але ж не зібрав податку з одної вдовиці,голої, босої; -до якої не можна підходити так, як до куркуля. - Негайно, щоб мені була ця гола боса, заявляє голова на повідомлення т. Столяренка. - Я не жандар, а тільки комсомолець і член ради — відповідає той. Ото ж в голови вже був привид по рахуватись з комсомолом.-Мотузка! Взяти, звязати його, арештувати за підрив податкової кампанії. Тут же було складено протокола на трьох листах до району, й район затвердив арест на сім доб. Голова добився свойого, довів, що „він старший од комсомолу, що схоче те й може зробити“- Кроковиденко