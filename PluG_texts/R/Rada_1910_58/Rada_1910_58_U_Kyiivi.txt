У КИІВІ.
Товариство для догляду могили Тараса Шевченка. В Київі засновується товариство для догляду могили Тараса Шевченка біля Каніва. На чолі нового товариства стоїть д. В. Науменко. Статут товариства цими днями послано буде на затверження в губернське в справах товариств і спілок присутствіє.
Вечір музично-драматичної школи М. В. Лисенка. Сьогодня в народній авдіторії одбудеться третій вечір учнів музично-драматичної школи М. В. Лисенка. Початок о 7 год. ЗО хвил. ввечері.
Засідання Наукового Товариства. 10 марта в помешканні київського українського клубу відбулося прилюдне засідання Українського Наукового Товариства. Прочитані були доклади: 1) О. В. Корольової: „Поділ українського народу на зростові групи по перепису 1897 року" і 2) М. М. Стасюка: „Економична роля України“. Численна авдіторія з цікавістю вислухала доклади, особливо останній. В дебатах з приводу доклада д. Стасюка брали участь д.д. М. Порш, А. Ярошевич і автор.
На вищих жіночих курсах. Слухачки київських вищих жіночих курсів ухвалили послати депутатам Державної Думи — д.д. Булату, Гегечкорі і Мілюкову привітання такого змісту: „Слухачки вищих жіночих курсів в Київі витають опозицію Державної Думи з приводу її оборони чести і доброї слави шкільної молоді од брудної інсінуації бесарабського брехуна.
Суд над Тарновською і сінематографи. Поліція заборонила показувати по сінематографах малюнки з судової росправи Тарновської, поки не буде на це дозволу головного управління в справах друку.
Збільшення ціни на рафінад. 11 марта повідомлено було місцевих оптовиків про те, що ціну на рафинад всіх гатунків збільшено 20 коп.
В товаристві економистів. Сьогодня в помешканні київського комерційного інстітута товариство економистів улаштовує своє чергове засідання, на якому прочитані будуть доклади: 1) В. А. Косінського. „О роли мелкихъ предпріятій въ дѣлѣ развитія крупной индустріи". 2) В. Е. Брунста. „Къ вопросу о пересмотръ пошлинь на нѣкоторыя сельско-хозяйственныя орудія и машины" і 3) А. І. Ярошевича. „Бывшіе общинники уманского уѣзда". Початок о 8 годині ввечері.
Віспа в Киїаі. За час, з 1 января до 9 марта, в Київі зараховано 75 випадків слабування на віспу. В январі заслабло 28 чол., в февралі — 36 чол, і за девять днів в марті — 11 чол. Товариство росповсюження освіти серед народу, організуючи хорові кляси, запрошує всіх робітників (чолов. і жінок), що мають голос та здібности до співу, прийти на пробу голосів (Жилянська, 103, з 8 години ввечері що дня).
Засідання присутствія в справах товариств і спілок відбулося вчора. Зареєстровано такі товариства: 1) „кіевское общество охраны памитниковъ старины и искусства"; 2) „общество правильной охоты „Припять"; 3) „кіевское русское общественное собраніе"; 4) „о-во обывателей и избирателей лыбедского у частка г. Кіева"; 5) „уманское общество квартировладѣльцев"; б) „всероссійское общество взаимопомощи ветеринарныхъ фельдшеровъ; 7) „кіево—юрковецкое о-во взаимопомощи на случай смерти"; 8) „о-во взаимнаго воспоможенія портныхъ г. Кіева". Присутствіэ не затвердило статута „общества взаимопомощи сибиряковъ въ Кіевѣ".
В комерційному Інституті. Студенти київського комерційного інститута послали телеграму депутатам Державної Думи — Булату, Гегечкорі і Мілюкову такого змісту: „Ставлячись з почуттям безмірного призирства до гидкої брехні Пурішкевича, ми студенти київського комерційного інституту,протестуємо проти поводження в цій справі презідіума і думської більшости. Висловлюємо вам почуття глибокої подяки і сімпатії за лицарську оборону доброї слави шкільної молоді і жінки".
Дісертація. 14 марта о 1 годині в день в 14 авдіторії в університеті призначено оборону магистерської дісертації приват-доцента В. Строева на тему: „Бироновщина и кабинетъ министровъ". Офіціяльними опонентами мають бути: проф. Довнар-Запольський та прив.-доц. Данілевич.
Справа збудування памятника Н. В. Гоголю в Київі. Київський губернатор повідомив голову губернської земської управи, що міністерство внутрішніх справ дозволило „гоголівському комітетові“ збірати жертви на пам'ятник поетові в південно-західньому краю, коли комітет цей затвердить київський губернатор. В склад затвердженого губернатором комітету увіходять: губернський маршалок дворянства, попечитель шкільної округи, проф. Флоринський, прот. Прозоров, ген.-майор Жуков, київський купецькій староста, діректор художественної школи, голова клубу російських націоналистів, А. Любінський, Д. Я. Балясний, представник київського духовенства — прот. У. Н. Корольков, представники міської думи: д.д. Л. Севастьянов, І. І. Щитковський, В. В. Солуха та І. М. Федорук і представник університета проф. Іконніков.
Харьківська губерська земська управа повідомила київську земську управу, що міністерство внутрішніх справ дозволило одкласти з'їзд в справі боротьби з пошестями на 26 мая.
3 Київщини. Злодії на дачах. З дачного селища Тетерева, радомисльського повіту, нам пишуть, що там обкрадено аж п'ять дач, що належать — Мельницькому, Волковичу, Крижановській, Свирському та Лойцнер. Поліція, думаючи на сторожів, що бережуть дачі зімою, заарештувала одного з їх, а згодом зловила на крадіжці стороннього чоловіка. Його арештували. Сторожа випустили на волю.
3 Волині. Лихо крамарям. Через конкуренцію потребительської крамниці в Житомірі занепадає торг по приватних крамницях. Закрилася через це велика крамниця Журавльова. 
На зарабітки. Тепер на Волині по всіх усюдах стають селяне на заробітки на весняній роботі. Найбільше людей наймається на хмілеві плантації. Ціна тепер трохи більша, ніж торік. Економії платять робітникам од 1-го марта до Петра по 60 — 70 карб., а робітницям 45—55 карб, на хазяйських харчах. На хмілевих плантаціях подекуди платять по 23 карб, в місяць.
3 Чернігівщини. Землемірна школа в Чернігові. Полтавську землемірну школу переносять до Чернігова. Цими днями городська чернігівська дума постановила прийняти цю школу і дала під неї дім, де зараз реміснича школа.
Хуліганство. „К. В." подають звістку про напад на псаломщикову жінку в с. Карильському, кролевецького повіту. Псаломщик з дитиною поїхав у гості в сусіднє село. Псаломщиця зосталася сама дома. Увечері, як вона вже лягла спати, хтось такий увійшов до хати побив посуду, а тоді кинувся до псаломщиці й хотів знасилувати її. Жінка одбивалася. Пройдисвіт став битися з нею, повалив на землю, заходився топтати ногами, а як сердешна зомліла, вийшов з хати і замкнув за собою двері, але швидко вернувся й одімкнув. Чоловік як вернувся, то застав жінку ледве живу.
3 Полтавщини. Переселенський рух. Як тільки настала весна, переселенці знов заворушились. По південній залізниці з переселенцями щоденно йде 4—10 поїздів по 52 вагони в кожному. Більшість переселенців з Київщини; вони везуть з собою все своє майно: корови, коні, зерно, господарське та хатнє приладдя і навіть собак. Найбільший рух переселенців був 7 марта. В цей день одна тільки „Знаменка" дала 300 вагонів з переселенцями. З Кременчуга відпроваджено 52 вагони з переселенцями з Київщини. Ці переселенці приїхали до Кременчуга за 60 верст на дубах по Дніпру. За увесь день 7 марта через Полтаву проїхало трохи не 6.000 переселенців. Всі вони їдуть у Тургайську або Уральську області.
Полтавські чутки. „Южн. Кр." переказує, ніби полтавського губернатора, графа Муравйова, настановляють губернатором у Москву, а в Полтаві буде губернатором голова тамтешнього земства Ф. А. Лізогуб. Йде „на покой", як пише газета, і полтавський поліцмейстер Іванов.
3 Харьківщини. Грабіж у г. Славянську. „Ут." докладно оповідає про те, як зроблено 5-го марта грабіж у конторі содового заводу в Славянську. 6200 карб. наготовили, щоб заплатити робітникам, і лежали вони в конторі, в незамкнених шухлядах. Злодії виламали двері світлиці, де лежали гроші. Забравши гроші, злодії зникли. Гадають, що то були свої люде, які знали всі порядки.
Про вбивство семинариста. В Харькові, як відомо, 6 марта вбили семинариста 5-го класу Миколу Якубовича. Сталося це ось як. В 11 годин під семинаріею, на вулиці стояло чотирі семинаристи й між ними Якубович. Надійшов гурт хлопців та дівчат з співами та з балалайкою. Один хлопець штовхнув Якубовича й сказав на його „галушка". Якубович ухопив його за руку. Той вихопив ножа з халяви та й всадив Якубовичу в груди. Якубович упав. Хлопець ще раз всадив лежачому ножа в спину. Другий семинариет Любарський нагнувся до Якубовича, а той самий напастник ударив його ножем в плечі. Семинаристи наробили крику. Збіглись люде, а гурт напастників розбігся. Якубович лежав мертвий. Поліція вночі поарештовувала душогуба й товаришів його на кватирях. Убив Якубовича парубок 17 років Сергій Питченко, Він належить до хуліганів, од яких нема в Харькові спокою людям.
3 Катеринославщини. Смертний присуд. „Ут. Р." и сповіщає, що в Катеринославі
засудили на смерть за розбій двох людей: Бинтюка та Костерка.
Урядників син. В „Рѣчи" єсть звістка про те, що під селом Олександрівною, на Катеринославщині, розлютований натовп убив урядникового сина.
Горе пасажирам. На катеринославській залізній дорозі нема кінця-краю грабіжам. Оце недавно знов ограблено пасажирів під станціями „Пятихатка" та „Долгинцево".
3 Херсонщини. Тиф. В селах: Бандуровій, Каменоватій та Таупенянах, під Балтою дуже шириться пошесть тифу. Записано там вже більше 200 слабих на тиф. „Красний Кресть" прислав туди санитарний персонал. З цього персоналу заразився тифом лікарь та дві сестри милосердія. На місце слабого лікаря Фоломіна послали туди савранського земського лікаря Багоцького.
Склад динаммту. В с. Ольгополі в селянина Музики поліція знайшла склад динамиту, пороху, патронів та револьверів. „Од, Н." сповіщають, що Музику й сина його за це арештували.