Справа Тарновськоі.
Засідання 10 марта значно цікавіше ніж попередні. Найбільше заслуговують уваги посвідчення віденського адвоката Розенфельда, що взяв на себе оборону Прилукова, коли австрійський суд вирішав питання, чи видавати Прилукова Італії, чи ні. Розенфельд також був оборонцем Бергмана, що сидів у одній камері з Прилуковим. Таким чином заяву Прилукова про те, що він сидів а одній камері з иншими арештантами, можна вважати правдивою. Розенфельдові часто доводилося бувати в тюрмі і розмовляти з Бергманом та з Прилуковим. Тоді йому Бергман росповідав, що Прилуков кільки разів хотів наложити на себе руки. Один раз він хотів зарізатися шматком скла, а вдруге хотів отруїтися. Бергман говорив ще й про те, що Тарновська, про буваючи в тюрмі, щось показувала на пальцях Прилукову з тюремного вікна. Тарновська, почувши це, протестує, заявляючи, що вона ніколи й не бачила Прилукова в тюрмі. Оборонець повідомляє, що йому доводилося говорити з Прилуковим не тілько у віденській, але і у венеціанській тюрмі. На підставі австрійських законів він не має права оповістити на суді про те, що саме говорив йому Прилуков, коли на це не згодиться підсудний. Прилуков заявляє, що він нічого не має проти того, щоб оборонець розповів на суді, про що саме вони розмовляли. Тоді Розенфельд згодився дати посвідчення. Фактичного матеріалу в них майже немає, але Розенфельд докладно й цікаво подав аналіз псіхології підсудних. Між иншим він говорить так: „Ніхто із тих, що сидять на лаві підсудних, не зміг розкрити перед вами свого душевного стану до часу злочинства, і в час його здійснення. Мені здається, що певної умови проти Комеровського не було. Думка про те, щоб вільно жити на кошти Комаровського і без нього самого, мабуть, зародилася в душі Тарновської не серйозно, а як жарт. І цей жарт згодом стався на лихо для неї і для її любовників. Думка ця в голові Тарновської збільшувалась, розросталась і захопила собою й Прилукова. Почали снитися їм однакові сни, в голові снували однакові думки і вони сами не помітили, як поєдналися на одному плані „позбутися Комаровського". Таким чином, на думку Розенфельда, тут не було злочинної змови, а було якесь несподіване погодження, спільна idée fixe. Промова Розенфельда робить на присутніх велике вражіння. Далі дає посвідчення д-ка Фалле, російська жінка, що живе завжди у Флоренції. Вона добре знала сем'ю графів О'Рурк і характеризує її, а в тім числі і Тарновську, як дуже гарних і порядних людей. Вона тії думки, що Тарновська невинувата в тому, що Петро Тарновський наложив на себе руки і ствержує посвідчення Тарновської про гуляще життя її чоловіка. Потім дає посвідчення комісар віденської поліції Поллак, що заарештував Тарновську, Він розповідає про все, що чув, і бачив, коли підсудні були в участкові і в судового слідчого. Прилуков на допиті дуже хвилювався, а Тарновська була спокійна. Нарешті дає посвідчення агент тайної поліції Трикар. Він розповідає про те, як він стежив за Наумовим, щоб заарештувати його, коли той зробить яке-небудь злочинство. На цьому засідання суду закрито.