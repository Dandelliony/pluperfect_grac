МОЯ ЛЮБОВ.
Моя любов, то ти мене збудила
 В ясний зімовий ранок? Ти? 
Я спав, і снилася мені могила, 
І снилися страшні кати, 
А ти прийшла і сон тяжкий прогнала, 
І сміх, і радість принесла;
 Ти так бадьоро, ніжно так сказала;
 „О, встань, мій любий, ніч пройшла! 
“ Моя любов, то ти мене втішала 
В заплакані осінні дні?
 Коли душа моя без сліз ридала, 
То ти з'являлася мені? 
То ти, любов, приходила до мене І обіймала голову мою, 
І в серденько отруєне, студене 
Вливала кров палку свою? 
Моя любов, це ти мене зробила 
Яскравим, радісним, палким! 
Це ти дала мені орлині крила 
І сум розвіяла, як дим! 
Я. Мамонтов.

