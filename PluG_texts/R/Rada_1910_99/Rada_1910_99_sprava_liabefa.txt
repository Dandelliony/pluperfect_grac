Справа Ліабефа.
Справа паризького апаша Ліабефа, що вбив агента сискної поліції, вже скінчилась. Суд признав його винуватим безумовно, а це означає, що Ліабефа засуджено до смертної кари. Як відомо, справа цього „апаша" набрала особливого інтересу після виступів відомого соціаліста Ерьє й після цілого ряду мітінгів, на яких поліцію обвинувачувано в тім, що вона сама зробила з Ліабефа злочинця, добившись у минулім році, щоб його було засуджено за сутенерство, в чім він не був винен. Таким чином, громадська сторона цього процесу власне й полягала в виясненні цього пункта. Але на суді саме цей пункт так і не вияснився. Поліцейський агент, що торік обвинувачував Ліабефа в сутенерстві, казав і тепер, що його обвинувачення мало під собою тверду фактичну підставу; сам Ліабеф категорично повставав проти цього. Коли прочитано було присуд, Ліабеф скрикнув: „смертна кара мене не лякає, але я не хочу бути суте нером. До останньої краплини крови кричатиму про свою неповинність". Треба зауважити, що за оборону цього самого Ліабефа паризький суд недавно засудив соціаліста Ерве до великого грошевого штрафу й до кількарічного ув'язнення.


