Листи з-за границі.
XXI. „Плюси" й „ мінуси “ аркашонською життя. Де що про дітей французьких та руських.
Клімат в Аркашоні тим добрий, що нема тут раптових і дуже великих змін температури. Коли, наприклад, на о. Корфу, пам'ятаю, бували раптові зміни в 40° (у день 35° тепла, а в ночі—5°), а в Закопаному доходять вони до 20°, то тут всього 4 - 5 градусів. А це для організма важлива річ. Далі, не буває тут ні великого холоду, ні великої спеки: зімою сливе що тепло, а літом вода в Океані—сливе, що холодна. Бувають часом в грудні або січні невеличкі морози вночі (до s°—B°), але не кожного року і дуже недовго. Та що клімат лагідний, це найкраще видно а тутешньої флори: поруч сосни, дуба, ялини, ви бачите тут пальму, платана, лаврове дерево, кедр, магнолію, мімозу, камелію, мірт, рододендрон, бамбук, алое, музу і т. и. — все те, що у нас тільки в теплицях побачиш.
Гарно все з'окола, але як то воно в середині? Оттут то й натрапив я на де-які несподіванки. Оселяєшся в якомусь пансіоні... Беруть грошики кругленькі —по 8 франків у день (а в отелях по 12—15), то виходило б, що за такі гроші і вигоди повинні буть чималі. А тим часом — покій брудний, незнати, коли бачив ремонт, мебіль ще чи не з часів Наполеона 1,- не втікло од наших повітових колишніх „заїздів". І це мало не скрізь таке, бо звичайно хазяїн віллі живе десь в Парижі, чи де там, ніколи в Аркашон не заглядає; віллю доручає наймати спеціальному Бюро, а догляд за всією хатньою мізерією знов якійсь бабі (по нашому «дворничисі»), яка здає і приймає усе од кватиранта по спискові. Отже про якісь ремонти, загіни на краще ніхто не думає: не робитиме ж цього а-ні Бюро, що тільки наймає хату, а-ні доглядачка добра!.. І от ця остання уміє добре взути квартиранта, особливо чужинця, та ще й неуважного. Завжди потім вона знайде, що там якась клямка зігнута, а там ніби то шкляна шапка на висячій лямпі надбита (хоч квартирант а ні разу не засвічував її і навіть до неї не доторкався), то ще десь щось вишукає... Мусиш платити за все, як за нове, а воно тимчасом і далі все так остається, бо й другий роззява, і третій, і четвертий за них знов заплатить... Це дохід доглядачки! Один, наприклад, росіянин найняв кватирю. В сінях була якась емальована висока підставка, щоб стромляти туди зонтики, палиці, то що... А як у нього не було чого стромляти, то він і не звертав на неї ніякої уваги: стоїть собі у кутку, та й байдуже! При од'їзді доглядачка показує йому, що в спідній частині підставки, од землі—є росколина. Плати 50 франків... Мусів заплатити. Але що він вже чув чимало про шахрайства доглядачок, то гроші заплатив, але підставку потовк на шматки на очах у доглядачки —не будеш, бісова бабо, хоч инших обдурювати! Друга приємність — служниці. Таких неохайних з свічкою у нас пошукати! Одежу тобі витрушує серед хати, води у дзбанку не переміняє по три дні, а скажи їй хоч раз в тиждень підлогу змити, то за особисту образу вважатиме! А при тім високоосвічена: читає газети, напише
вам, як той Банавентура, хоч і прошеніє в консісторію... Дочка в гімназії вчиться. Але про minimum гігієни не має й поняття. Взагалі,як запевняє мене знайомий, що вже тут два роки і бу вав літом у французькому селі, такої неохайности у селян і антіпатії до чистоти йому не доводилось ще бачити. Отже примусова культура культурою, а вроджені звички своїм ‘порядком... А поглянеш з боку —так все порядно виглядає!.. На вулиці чисто, в двориках — квітки, деревця... ніяких смітників —за сміттям що-дня о 7 рано заїздить до кожного двору сцеціяльна фура і туди висипають з ящиків все, що назбіралося за день. Аж любо! І з їжою нашому братові клопіт серед французів. Перш за все їдять тільки двічі на день: о-півдні і о 7 увечері. Сказати б—обід і вечеря, коли ж ні! Те що о-півдні—зветься „другий сніданок", а увечері —„обід". Я звик десь після полудня заїсти тарілку якоїсь страви—борщу чи супу, а тут вибачай: маєш, остриги, яєшню, шматочок мяса, якусь ще там мороку... Але все це не обід... Увечері дають вже й суп, але нехай їм всячина з їхніми супами: вода, а в воді намочать булку —це супі або засиплять густо локшини, а до неї щавелю чи якогось иншого лиха це суп! І все силкуються, щоб як найбільш бурьяном всяким одбутися: дві ложки шпинату одна страва, дві ложки квасолі—це вже друга страва, артишок (ніби й паньська штука, але наїдку в ньому —як кіт наплакав) — третя, дві цибулини —ні, то сельдерей —ще одна, 4-5 хвостиків спаржи —і тих страв справді з 6-7 налічиш, ало не варт вони одної доброї нашої. Одне що добре—риби дають щодня на вечерю і чимало. На мясо ж дуже скупі, та й не вміють до пуття його зготувати. Котлетів, наприклад, ніяких не знають... А як подадуть курча або голуба, то треба перш в побільшуюче шкло придивитися, а тоді вже ковтнути. Не брешу: в одному отелі подали на дві душі... одну голубячу ніжку (а ті дві душі платили по 13 франків у день —10 карбованців то б то разом). Тільки що то були не французи, а з наших країв, такі, що потраплять у двох не голубяче, а й бараняче стегно потребити, то вчинили вони такий бешкет, що
довго там їхню науку памятали... А все ж мусить чоловік усе, що дають, споживати. Навіть остриги навчиться смакувати! А про них треба сказати, що це не ті чорні, що пищать в роті (англійські), а зовсім инший сорт, в про довгастих раковинках. Вони дуже пользовиті, бо химичний аналіз показав, що в них більш 14 процентів азотних частин, півтора процента жирових, стільки ж соли, менш півтора проц. частин не азотних, а решта (більш 80 проц.)—вода. Лікарі французькі запевняють, що аркашонські остриги не тільки добрі на шлунок, але навіть помагають в таких хворобах, як от неврастенія. І потребляють же їх велику силу: що року в Аркашоні ловлять коло 350 милійонів штук, і це дає коло 4 милійонів франків доходу! Живеш от в такому європейському місті, де автомобілі шмигають що хвилини, де за 4 копійки по телефону розбалакаєшся з ким хочеш, де перекупки такі вигідні, що їде собі на возі разом з усим своїм крамом і лишень в мідну трубу трубить (люде вже по трубінню пізнають, котра саме це перекупка, бо їздить їх кілька), а про те зовсім не чуєш, що ти в місті, а таки у селі. Хоч навпроти вашої віллі препишний пальмовий садок з квітками, де що дня гуляє кілька десятків дітвори, але зараз побіч скверу молочарня, з усякими „поющими и вопіющими". Що дня о певній годині ви знаєте, що курка яйце знесла —про це вона та й її товаришки так голосно й уперто опубліковують по всьому зімовому Аркашоні, що ніхто не сміє цього не знати. Трохи згодом чуєте спів французького соловейка — віслюк (осел) благим матом щось вам жалісно оповідає, але таким гидким голосом, що йому самому стидно робиться, і завше на півслові він замовкає. А часом і сама madame—господиня вискакує за ворота і на чиюсь адресу так сипле, так торохтить, що й баба Палажка мусіла б перед нею спасувати. Все це дає ансамбль, а разом з тим певний антігородський настрій. Чиста кара божа в Аркашоні —це собаки. Казав якийсь дядько, побувавши в місті: „що пан, то й собака", але тут то й ще гірш... І хоч би справді тобі путнє що, а то сама погань, в кулак завбільшки... Покажіть мені хоч одну
панну літ за 30, щоб юдила без собачки? Та вже нехай старі паняй нянчаться з песиками, а тож і старі пани собі теж... Іде дідуган, ледве ноги пересовує, до ґудзика прип'яв на ланцюжку годоване песеня що теж ледве ноги суне. Цілий день ці щасливі четвероногі чи сплять по якихось трудах , чи одбувають шпацір, а увечері, коли чоловікові сон очі мружить, починають свої розмови— перемови ... Що вражає око —як мало дітей у французів! Іде родина — бачиш: одно, двоє, а троє —на рідкість! В садочку перед моїм а очима що дня гуляє дітвора-" і знов; матір чи инший хто, а дітей одно — двоє. І ніби щоб сорому французам завдати, заявляється в садочку молода „русская дама": найстаршенькому років 6, другому з 4, дівчина років 3, іще й у повозочці щось манячить. От і стид, панове французи! Але хоч я стою за похвальну росіійську кількість, проте проміняв бй її на французьку якість (качество) дітей... Ось же так як і у нас діти бігають, в кіці-баби гуляють, на велосипедах їздять, багато руху, жвавости життя —і ні одного розбитого носа, ні одних роздертих штанів чи чого иншого, ніякого дикого галасу: якось все в міру, без ексцесів, так, як повинно бути. І ось, як ілюстрація „од противного"— діти тієї „русскої" пані—не „мужичата и якісь, а певно „благородні". Який же гармидер вони в двох та ще третя —не то бонна, не то нянька —счиняють! Скільки вереску, якихось диких вигуків! Зараз же видно, що це діти, які упину знають: все вільно,... я так хочу! Французькі діти мають що оповідати дома батькам про „чудних" якихось дітей— На щастя мабуть тим „вільним" синам вільної Країни тісно показалось серед французьких дітей, і вони бралися в ліс, де ніхто їхньому ву не препятствуеть". Очевидно, діти тут винні, і коли французькі такі, а „русскіе" иначі —то це од батьків. А чому батьки тут такі, а та иначі, то це матерія „протяженносложенная*, і тому ставлю точку.
 Агсаchon (Fгапсе), 18/ІУ*. В. Доманицький


