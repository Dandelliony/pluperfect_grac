ДОПИСИ.
(Од власн. кореспондентів).
С. ЖИТНИКИ, таращанського повіту (на Київщині). Вже рік тому, як наша сельська громада заходилась клопотатись, щоб с. Житники було відокремлено од бузовської волости і прилучено до м. Жашкова. Таке перечислення страшенно вигідне і зручне для наших селян. Од нас до бузовської волости дванадцять верстов, шлях стелеться через с. Ольшанку, де раз-у-раз гребля буває не справна, міст разламаний — ніяк до волости не доскочиш. Навпаки, жашківська волость за сім верстов од Житників по гарному шляху; адо того ще тут в пошта, лікарня і аптека. В Бузовці ж нічого цього нема і ніякими спільними інтересами з нею житники не звязані. Довго ходило прохання житниківщан, то перевіряв його мировий з'їзд, знов перевіряв, посередник і т. ин. Вже видно було й спочатку, що бузівська волость не дуже охотиться позбутись нашого села. Київське губ. присутствіє в справах селянських, одержавши з повіту наше прохання скасувало його в засіданні 28 апріля з тої причини, що коли одлучить Житники, то бузовська волость буде дуже маленька і не матиме з чого жить. Чи справді ж така маленька бузовська волость? По останній статистиці, в ній налічується 6 сел і 1 присілок, всих дворів —2508, а всих душ людности —12554. До цього тільки лишається додать, що закон дозволяє засновувать волость навіть з 300 дворів.
Г КОНОТОП (на Чернігівщині). Корова полетіла. Грагор'ївський ярмарок у нас пройшов майже непомітно. Здалека торговців приїзжих зовсім не було. Скоту продавалось теж мало.
Не вважаючи на те, що люде святками не зайняті були роботою, але приїхали на ярмарок тільки з ближчих сел. Коли що цікавого було за цей ярмарок—так це така подія. Селянка Петрухнова, з села Великого Самбура, продавши корову за 75 карбов., купила два червоних пузирі, що літають, для дітей, і їхавши додому, привязала їх до хусточки, де були гроші. Доправляючи коня, вона на який час запхнула хусточку за груди. Як тільки вона нахилилась, хусточка випорснула і пузирі, що були міцно прив'язані до хусточки, — понесли її в гору. Вітер погнав їх по над ярмарком. „А Боже мій, корова цолетіла; люде добрі, наганяйте**, кричала вона. Та куди вже її було наганяти... Неслух'яаі пузирі, політавши трохи по над ярмарком, пішли в гору все вище й вище. Жінка заголосила і впала непритомною. 
СУЛТАНІВКА (на Катеринославщині). Сумні події. На перший день Великодня наклала на себе руки вже стара жінка Илюхина. На п'ятий день у 9 год. вечора трапилася перестрілка з поліцією, поранено трьома кілями городового Кучеренка. На другий день після цього годин в чотирі ранку наряд поліції затримав якогось невідомого, що жив нелегально. Бачучи, що йому не втікти, невідомий застрелив себе. Арештовано власника кватирі. А оце на проводи, в 5 годин ранку, коли саме робітники йшли на роботу повісився у власній кватирі робітник залізничих майстерень Приходько. З вечора він трохи позмагався з жінкою і вона пішла спати в иншу кімнату. Коли ж ранком навернулась, то чоловік її на ремінці. Він ще був теплий, але вже одрятувати було неможна. Він всього кілька місяців, як одружився.

