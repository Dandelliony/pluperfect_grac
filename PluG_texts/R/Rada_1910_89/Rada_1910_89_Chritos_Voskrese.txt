Христос Воскресе!..
Знов прийшло на землю свято життя, свято перемоги над смертю. Знов жо всьому великому миру християнському гучною луною озветься, —„смертію смерть поправ". Знов разом з веселими веснянками розійдуться гимни життю, творчості, оновленню…
 Багато віків уже минуло з того часу, як розсатаніле стовпище народу привело самітнього в'язня перед суд. Здавалось, цілком приборканий був той в'язень, нікому не міг шкодити вже, та й не хотів, бо проти сили він виступав з тихим словом любови проти зброї ставив він ідею згоди і братерства. Знеславлений і опльований, покалічений і в терновому вінку, окрівавлений і звязаний стояв він перед судом і тільки жаль до себе міг викликати в справедливих душах людських. І отже, коли суд запитав —„яка вина лежить на чоловікові цьому?" — то розлютоване стовпище в один голос загукало: „роспни його, роспни!". 
Це був крик помсти, бо ворог, здавалося, вже був подоланий. Це був акт непотрібної лютости, бо ніщо не вимагало такої тяжкої кари; ні особа людини, ні те злочинство, що їй накидали. І проте озвірілий натовп гука —„роспни його, роспни!“, — немов цим криком задовольняв якусь свою пекучу потребу. І ніхто, певне, з того натовпу й не думав навіть, що цей осоромлений, скрівавлений і скалічений в'язень дужчий од їх усіх. Нікому і в думках не свінуло тоді, що коли їхні ймення загинуть і сліду по собі ніякого не кинуть — його ім'я зробиться символом усього гарного і неминущого на землі, невмірущого до-віку, поки люде рвуться вперед. Ніхто не знав, що своєю смертю він саму смерть подолає, одібравши у неї той страх, що вона несла з собою. Бо коли б блискавкою хоч одну голову осяяла така думка, то напевне не так дружно лунало б оте „роспни його" навісне і знайшовся б голос у його оборону.
 А тимчасом сталося так. В'язень подужав і переміг своїх гнобителів. Сам один він подолав стовпище,— подолав силою ідеї своєї. 
Ця євангельська історія така проста з психологичного боку, до віку останеться величним зразком тієї боротьби, що йде в світі між супротивними силами. Вічно кипить запекла, безупинна боротьба між силою старого життя, трухлявих пережитків та спорохнявілих традицій—і ідеєю оновлення поступу, руху наперед. Вічно... Але бувають моменти, коли боротьба ця набірає особливо інтенсивности, коли провадиться вона з запеклішою лютістю. Так буває здебільшого в ті часи, коли ідея власне вже перемогла, але ще не зробилась рішучим наказом життя, тією непереможною силою, перед якою все мусить скоритись. І от стара сила, передчуваючи кінець собі, напружується з останнього, щоб таки подужати. Дарма…
Не вмірае бо ідея, бо навіть видимою смертю вона знов і знов перемагає саму смерть, ведучи людскість до невмірущих, вічних ідеалів нового життя — життя, любови, волі і братерства…
 Як заступники вічного і невмірущого процесу життя й оновлення, як прихильники правди і справедливости в людських відносинах, як робітники на користь „труждающихся и обремененньїхть”—ми сміливо можемо дивитися в майбутність. З щирим серцем і на повні груди ми можемо сказати — „Христос воскрес", і в цьому покликові черпати надію на перемогу життя над старосвітською трухлятиною, людей будучности над заступниками фантомів колишнього. І хоч вони тепер ще панують у житті, хоч їхні поклик —„роспни його" ще лунають по всіх усюдах, але не їм історія скаже у відповідь своє: „Воістину воскресе!"...
