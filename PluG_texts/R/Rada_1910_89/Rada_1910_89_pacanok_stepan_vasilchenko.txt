Пацанок.
Великоднє оповідання.
В весняному повітрі загув вечірній дзвін, розносючи по місту людям звістку, що зайшло велике свято. 
Вирізалися в небі золоті ріжки місяця і тихим боязким промінням бризнули на похмурі стіни і ржаві грати низенької, обшарпаної тюрми. Сонною пусткою—руїною здавалася вона при світлі місяця. А за гратами та замками стиха шуміла гула там підборкана молода сала. В тюрмі почалася повірка: забринчали скоро ключами, часто загрюкали молотками об залізні грати. Поспішали, бо спізнилися сьогодні.
 В третій камері товариш Петро виряжався в дорогу. Сьогодні на прогулці він образив начальника, якого ненавиділа вся тюрма, і тепер мусів іти до карцеру. Товариші по камері гуртом виряжали його: давали йому теплішу одежу, розсипали по-за підкладкою піджака тютюн та сірники, щоб не знайшли, коли будуть його обшукувати.
 Сам Петро, коренастий хлопчина з русявою борідкою, прихватком наїдався чогось аж на троє суток. 
Через невеликий час, одягаючись находу після трусу і широко ступаючи по корідору, він уже поспішався до карцеру. Слідком за ним ішов надзиратель і брязкав ключами. Стали перед маленькими, старими дверима з дірочкою-прозуркою і здоровенним висячим замком. 
Цей погріб, чи комірчина, по бідности тюрми, був призначений для карцеру. Загреміло залізо, і двері відчинилися. Трохи пригнувшись, Петро ступив кудись у вохку й холодну темряву. Зразу тоненько дзизнув за ним важкий залізний засов, загримів замок, і все стихло. Петро ступив далі і руками зробив рух, немов вклоняючись перед гостями, став обдивлятися. 
В маленьке віконце, густо переплетене гратами, ледве пробивалося проміння місяця і білою картчастою хустинкою лежало на стіні. 
Петро потягнувся і голосно позіхнув. 
- Здрастуй, товаришу! —за віщо це тебе? — несподівано почувся десь з темного кутка тоненький дитячий голос. 
Петро здрігяув. 
- Ти хто такий? — скоро спитав він. 
-Я— пацанок *) з п'ятої камери. — Це добре, товаришу, що ти сюди попав: вдвох буде якось веселіш. 
Придивившись, Петро скоро замітив, що в кутку, під стіною щось бі
*) Пацанок-хлопчик.
ліло. Підійшовши ближче, він став добачати і фігуру пацанка.
- А тебе-ж за віщо сюди... товаришу? — спитав Петро, осміхнувшись. 
-Масалку *) погнав в Христа та Паску, то старший і посадив на троє суток, — хвастовито одмовив пацанок. 
— Як же сидиться тобі тут, товаришок? —роспитував Петро, сідаючи поруч з пацанком. 
- Ой гидко-гидко, товаришу, — таємним голосом одмовляє той; — холодно, вохко та ще... пацюки, щоб вони видохли! Заснути ніяк не дадуть: тілько задрімаєш — зараз так і зашарудять по ногах, по грудях, один за палець укусив; то оце я зняв черевика, тай стережу, може підкрадеться котрий, то пришию **) суку. Петро став витрушувати по-за підкладкою тютюн та сірники, а пацанок зразу почав безперестану щебетати. Володьку пацанка знала вся тюрма. То був хлопчик на вид років дванадцяти, бідовий, непосидячий. В камері він завше як не з надзирателем гризся біля прозурки, то на вікні біля ґрат допікав часового. На тюремному дворі, коли виходила п'ята камера на прогулянку, його жваве цвірінчання, змішуючись з брязкотом кайданів, сповняло увесь двір. Собі за товариша там вибірав Володька завше якого небудь здоровенного значного кандальщика, ходив поруч з ним, пихкаючи поважно цигаркою і переймаючи всі рухи і звички старих каторжан, свій тюремний бушлат та шапочку він, навіть, намагався носити так, як вони. Тепер перед новим чоловіком, перед „політичним", йому хотілося показатися не яким небудь „грачем" ***) а парнем „фартовим*. За першу ознаку цього вважалося знаття фартової мови, тюремних та злодійських звичок, і Володька «разу хотів висипати перед Петром увесь свій запас цеї науки. Пересипаючи свою мову 
*) Салдата-часового. 
**) Пришию—уб'ю. 
***) Грач—по тюремному новак.
фартовими словами і перескакуючи з одної розмови на другу, він цокотав: 
- Нема в нашій камері тепер путніх риб'ят. Колись були боги так боги *) Кошовий, Близнюк, Васька кандальщик... А тепер осталися одні сявки. Духовитого парня ні одного нема. Всі такі, що на волі „стріляли" та під рундуками танцювали за печінку; а сюди поприходили тай мають себе за якесь божество... Знаєш, товаришу, мене судили на один рік, а я після суду встав тай погнав предсідателя в закон та пугвички: припаяли, суки іще на півроку... 
Знаєш, —шармач я, і раз бував нагрубому **) ділі. З Ваською з кандальщиком „купили" в одного „Ерика“ ***) п'ять тисяч. Ех, і погуляли-ж тоді ми з ним. Вина, звощики-рисаки, марухи!... Тілько не довго й гуляли: на третій день „згоріли".. .****).
 Володька закурив цигарку і, шаркаючи здоровенними черевиками, став ходити по карцеру
“В одеським саді я гуляв, 
З красоткой наслаждався; 
В чіжоли кандали попав…
Заспівав він звінким альтом, і було чудно помічати в дитячому голосі добре перенятий манір старих в'язнів. 
- Ех, товаришу!- заговорив він, зразу кинувши пісню, — шкода мені на волі одного тілько: маруху *****) милу покинув я в Таганрозі. От красючка —як лялька! 
- Велика-ж вона, твоя маруха? - осміхаючись собі в темноті, спитав Петро. 
- Їй було...-—Володька трохи подумав — було їй тоді одинадцять років. Вона теж шармачка. На свідання пріїздила, два карбованці грошей передала;—їй Богу! Падлець буду— не брешу! А це щось не чути. Треба бу
*) „Бог" —теж що „Іван" по тюремному. 
**) Гарному. 
***) Ерик — дідок. 
****) Попалися. 
*****) Любовницю.
де писнути їй. Чорт їх розбере —цих бабів—може вже з другим любов закрутила! 
Намагаючись свій голос зробити грубішим і товщим, Володька заспівав на увесь голос:
Ти думаєш, подлянка, 
Що я тут пропаду, 
Як вийду я на волю —
 За все тобі'томщу: 
Ручки-ножки поламаю, 
І кості покручу.
Між гратами вікна щось забрязчало; показався блискучий кінець штика. 
- Ей ти, чорток! — почувся за стіною голос часового, — лежи мовчки, а то я тебе покладу! 
Коли Петру обридло слухати пацанка, він сказав йому: 
- Ну й „наливаєш" же ти добре, товаришок! Не знаю — який з тебе Іван вийде, ну, а тріпач добрий! 
Пацанок почав клястися: 
-Падлець буду, коли хоч трощки брешу! щоб мені волі не побачити, коли „наливаю"!— поклявся він великою тюремною клятьбою.
- Годі, Володька! — строго сказав Петро, — воля тобі ще потрібна буде. 
Пацанок насупився і замовк. 
Петрові стало шкода чогось хлопця, і він став щиро роспитувати про його життя. Пацанок зразу одмовляв з неохотою, голосом ображеного, а потім зразу якось залишив свій тюремний тон і дитячим голосом став розповідати своє життя. 
- Як мені живеться — питаєш?- промовив він, присовуючись ближче до Петра і обгортаючись від холоду в свій полотняний бушлатик. — Погано живеться, товаришу: боги чіпляються до мене, завше дражнять: бачать, що я малий, нікого не подужаю з них. Спати посилають на „грачівку* і їсти садовлять з „грачами". А хіба я дешевше за них? Мій батько був шармачом і я шармач! Я не менше попокрав на волі від них. Дай Бог вся кому стільки покрасти, як я перекрав! — казав пацаник смутним голосом.
Петро слухав тиху скаргу пацанкову, його чистий мелодійний голосок, і йому почало здаватися, що немов він десь уже чув цей голос. 
- Як ти гадаєш, товаришу, — через який час звернувся до Петра пацанок — дадуть нам завтра паски та крашанки, чи ні? Росказують, що торік давали на Паску всім по маленькій пасочці і по дві крашанки. 
- Хоч і даватимуть, то нам з тобою мабуть не достанеться: ми ж з тобою в карцері!— одмовив Петро. 
- То може як вийдемо, то дадуть? Може хоч крашанки нам зоставлять? 
- Навряд, товаришок. А як не дадуть, то ми будемо вимагати, Правда, товаришу? Прийде прокурор, то ми йому і заявимо. 
Було помітно, що Володька дуже турбувався, щоб крашанки його не пропали. 
Петро вже не слухав пацанка і, обнявши коліна руками, об чімсь загадався. Очнувся тільки тоді, коли пацанок, після довгої мовчанки, знову обізвався до нього. 
-„Зботай” *) що-небудь, товаришу, — прохав він, — може казку яку знаєш; а то скучно так сидіти. 
- Щось позабував вже я казки, — глибоко зітхнувши після довгої задуми, одмовив Петро. 
- Ну, роскажи що-небудь про свої партійні пригоди. Ти хто будеш? Есдек, чи есер, чи може анархист? Я страх, як люблю слухати про „политичеських”.
- Ну, слухай, товаришок,— сказав, хитнувши головою, Петро, —я роскажу тобі, тільки пильно слухай. От ти казав, що вилаяв масалку в Христа — чи знаєш ти, хто то такий Христос?
- Знаю, —одмовляе пацанок: —росп’ятіє, хрест, що ним попи чортів гонять. 
- Ну, ще що знаєш? Більш не знаю, — одмовив той. 
- Христос— не хрест. Ти послухай що я тобі роскажу про Нього.
 І Петро простою мовою Євангелія став росказувати пацанкові про Христа. 
Пацанок близько тулився до нього, чмихав, закидав питаннями і, коли ж Петро став росказувати про суд над Христом, про Його страждання й смерть, пацанок примовк, і тільки по тому, як сопів він носом, можна було вгадати, як пильно дослухається він до кожного слова. 
Потім вдвох вони почали тихо розмовляти про людей, про Христове вчення; марили про те, що б сталося на землі, коли б знову прийшов Хрисхос. 
-Я думаю — казав мрійно пацанок, — коли б тепер Він прийшов, то перга усього звелів би покарати усих тіх, що тепер нас мучать. 
- Він навчав людей, щоб вони прощали своїх ворогів тихо одмовив Петро, —і Він, коли б вони покаялися, простив би усе їм. 
- Простив би? — Розчаровано промовив пацанок.
 Усих би простив. 
-І нашого начальника простив би? -—питає пацанок. 
У Петра защеміло чогось серце, але він переміг себе і сказав: 
-І його простив би, коли б він роскаявся. 
Пацанок замовк і задумався. 
- Слухай, товаришу! — трохи перемовчавши промовив він смутним голосом: може б Він хоч з должности його скинув. 
- Про те нема чого й казати: начальником він небув би над нами. 
Пацанок зразу повеселів. 
- Ага!—так йому! — радіючи казав він, — зразу позривав би з нього пагони, та до параши поставив би. Парашником зробив би його! Ну да,— товаришу? Петро на свій страх, дозволив пацанкові поставити начальника за парашника. Пацанок звінко й радісно засьміявся. 
Потім пацанок об чимсь задумався.
- Ну, а нам з тобою, товаришу, не попало б часом од Нього?— спитав пацанок. 
Петро трохи подумав. 
- Хто його зна, Володько, —за себе не скажу: може б мені і досталося від Нього за що небуть; ну, а тобі нічого не було б— це я добре знаю. 
-А чого ж так? Тихо спитав Володька. 
- Любив Він пацанків, таких як ти. 
- Любив?— радіючи й соромлячись перепитав той. 
- Любив, товаришок, і людям дуже наказував, щоб жаліли їх.
- А... — пацанок щось хотів сказати, тай замовк. Потім тихенко одсунувся од Петра... Але забув він мабуть, що Петрова рука лежала у нього на коліні. Нагнувся над нею, а з очей упала на неї тепла крапелька — сльозинка.
Петро став закурювати. 
- Ти умієш писати прошенія? — казав пацанок через який час Петрові, —у вашій камері, кажуть, усі уміють добре писати прошенія. 
- Можна буде написати — одмовив Петро. 
Мене радять, — казав пацанок з дитячим довір’ям,—щоб я послав прохання до цариці об помилуванії, або щоб хоч строк скоротила. Коли б гарно, жалібно написати, то може що небуть-би і вийшло. 
Петрові почулося знову щось близьке й знайоме в голосі пацанка.
 - То лишне, — сказав він, — тепер но дуже вважають на жалібні слова. Можна написати без того, може що й вийде. 
-Е, ні, не кажи товаришу! — казав Володька:— росказують, що тут була колись политичеська баришня, то вона так написала одному пацанкові прошеній, що навіть назирателі плакали. Усе його життя списала. Через два місяці від цариці і помилування прийшло... Так напишеш, товаришу? казав далі пацанок. — Напиши пожалуста! Спиши про все. І що здорові має слабе, а кандьор поганий... що чаю —сахару немає, бо нема кому з волі прислати хоч карбованця. (Забув на той час пацанок про свою маруху) напиши, що є у мене „старушка мать”, що осталася без всякого пропитання... І оте напиши, що ти казав... що Христос пацанків велів любити.
 Проз грати стало пробиватися сине світло ранку. Виявились брудні обдерті стіни. Дивлячись на них прищуреними очима, можна було добре уявити буйний сад, або непроглядний бір. 
Зігнувшись бубличком і щільно обгорнувшись в полотняний бушлат, спав біля стіни на брудній голій мостині Володька. В сірому світлі досвіту вирізувалося його бліде личко з міцно заплющеними очима і по дитячи витягнутими губами. 
Глянувши тепер на нього, Петро зразу здумав, кого він йому нагадував. 
Здавалося йому, що не славний шармач Володька спить перед ним, а давній-давній його приятель, сільський школяр Марко, з которим колись вони пасли вівці на селі. Так шнурком брови, такий же ніс, губи... Тілько змарнів чогось він дуже, та біля зубів з'явилася нова рисочка недитячого страждання.
Часом кріз сон він щось говорив скоренько й невиразно. 
Причувалось тоді Петрові, що Володька казав щось про крашанку. 
Віддайте, суки, мою крашанку: тепер мені треба крашанки”. 
Розвиднялося. На мостині у головах у Володьки показалася над'їдена житня пайка, глечик з водою, насипана на діл купка соли. 
А через ґрати вривався вже радісний гомін дзвонів, що розносився зо всих церков міста. 
Степан Висильченко.