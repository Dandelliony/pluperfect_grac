у КИІВІ.
В українському клубі. В понеділок, 19 апріля, має одбутися сімейна вечірка для членів клубу і постійних гостей і чай, а потім танці. Для сторонніх звичайна рекомендація. Вхід для всіх—50 коп. Початок о 9 год. ввечері. 
В середу, 21 апріля, має бути великий бал з оркестром до танців, Поч. о 9 год. ввечері. 
В суботу, 24 апріля,— звичайна танцювальна вечірка. 
В неділю, 25 апріля,- вокально-музична вечірка.
Прочане. Останніми днями до Київа прибуває дуже багато прочан з самих далеких країв Росії. В самій Лаврі зараз рахується їх 20 тис. чол.
Прощальне слові С. Полуяна до рідного народу. В великодному числі (16 —l7) білоруської газети „Наша Ніва“ надруковано на першому місці, з великим почуттям та силою написану, статю покійного С. Полуяна: „Хрыстос Уваскрос!” “Я бачу, кінчає її небіжчик, як ясніє твоє лице, мій рідний краю. І повний сили і віри, я голосно гукаю твоїм нивам, лісам і болотам, твоїм похмурим селам, твоїм покривдженим синам; 3 великим святом вітаю! З великим святом, Великий Білоруський Народе! Христос Воскрес!“
В лук'янівській тюрмі. Начальник тюрми повідомив родичів в'язаів, що на Великодні свята пускатимуть на побачення та прийматимуть передачі в такі дні: в суботу —од 10 до 4 години вдень передача для політичних і уголовних; в понеділок, 19 апріля — од 10 до 8 години побачення з у головними в'язнями; у вівторок, 20-го апріля —од 12 до 2 години побачення з політичними.
Перенесення мощей преп. Євфросинії. Свято перенесення мощей преп. Євфросинії з Київа до Полоцьку почнеться 19 апріля, коли о 5 годині ввечері в церкві в дальніх печерах відправлено буде архирейську службу; 20 апріля о 9 год. вранці в тій же таки церкві відбудеться літургія; правитимуть київський митрополії і лаврське духовенство; після літургіїодправлено буде молебень преп. Євфросинії, під час якого духовенство має перенести раку з її мощами до великої лаврської церкви, де поставлять її на нарочито для цього прилаштованому місці; о 6-і й годині ввечері в великій лаврській церкві відбудеться знову архирейська служба; 21 апріля о 9 годині вранці почнеться в великій лаврськ. церкві архирейська літургія, а потім відбудеться молебень; о 6 годині ввечері київський митрополії з архиреями і лаврським духовенством відправить службу; 22 апріля о 9 год. вранці відбудеться в великій лаврській церкві літургія, яку правитиме митрополії; після літургії мощі преп. Євфросинії обнесуть круг великої лаврської церкви, а потім святою брамою понесуть до Дніпра на пристань. В цій процесії братиме участь київський митрополіт і все чорне та біле духовенство. Підчас служб до великої лаврської церкви пускатимуть тільки тих, хто матиме на це відповідні квитки. В той час, як одпливатиме параход од пристані, публіку пускатимуть в Царський садок, на Володимирську гору, до Купецького саду та на праву частину Набережної вул. їзду по тих вулицях, якими нестимуть мощі преп. Євфросинії, буде припинено з 11 год. ранку. Разом з параходом, на якому перевозитимуть мощі, пливтимуть два катери, що не підпускатимуть до його човнів.
На з'їзд письменників, що відбудеться в Петербурзі 22 —29 апріля, цими днями виїздять представники київського товариства літераторів: д, д. С. О. Єфремов, Є. Г. Шольп і М. І. Ейшіскін.
До об'єднаного комітета в справі збудування памятника Т. Г. Шевченкові увійшов цими днями представник українського видавництва „Час” , котре зібрало на памятник Шевченкові 1000 карб.
Авіатор С. І. Уточнік в середу, 21 апріля на Сирецькому плацу (проти політехники) має літати на аероплані. Початок о 5 годині ввечері. Частина прибутку піде на користь товариства негайної запомоги учням. Квитки можна купувати в гост. „Гранд-Отель" і в „Новому скетінг-рінку".
На памятник Цареві Олександрові II в Київ! зібрано до останнього часу 52000 карб.; що року київська міська дума асігнує на цю справу по 5000 карб.
 Арешти. Цими днями арештовано Іларіона Когана, (Предславинська, 35) якого обвинувачують за експропріяцію; Когана вже вислали раз в Київа до Курщини. В звязку з його справою також арештовано: І. Бадашенка, Евфимію Шевченкову і Марію Мерву. Підчас трусу у них знайдено патрони і 2 фальшивих паспорти.
В звязку з святом перенесення мощей преп. Євфросинії чекають до Київа багато прочан. По манастирях приготовлено притулок для 50.000 чол., коли потрібно буде, то для прочан пороблять ще намети. В Лаврі харчуватиметься що дня 5.000, а в Троїцькому манастирі —500 прочан. Військове відомство дало для справи харчування прочан 30 походних кухонь. Артезіянську воду скрізь розвозитимуть, де збіратимуться прочане, а також заготовлено її буде в діжках на набережній вулиці. Будуть також поблизу од прочан стояти карети негайної запомоги та санітарні з медичним персоналом.
3 Волині. Ограблений мрець. В селі Осовій, луцького повіту, випущений недавно з арештантських рот злодій Павло Тихонов, 55 літ, пішов якось на осовецьке кладовище, розкопав могилу свого односельця Михайла Столяра, що помер ще 4 декабря минулого року, і зняв з нього нову свиту, пояса та шапку. Тихонова арештували. 
Сельська темнота. 7го апріля в селі Гощі, острозького повіту, собака місцевого учителя, сказившись, наробила багато лиха: покусала силу собак і худоби, а також чотирьох селян. Покусані собакою і досі сидять вдома і нікуди не їдуть лічитись. Ніхто їм досі не нараяв їхати в Київ.
 3 Поділля. Ще про тиф. Тиф, що лютував особливо в бандурівській волості, балтського повіту, в марті місяці був трохи стих. Люде вже сподівались, що пошесть згине, а оце останніми днями знов почала слабувати сила людей. Тепер в одній Бандурівці слабих душ 300, а в маленькому присілкові Юзефполі-Казавчинскому 60. По скілька душ ховають що-дня. Київські санітари „Красного Хреста", що працюють тут з января, всі послабли на сипний тиф. Єдиний лікарь Кондратський вибивається з сили.
 Переселенці. В сьому році з Поділля має бути послано багато ходаків оглядати землі по-за Уралом. В землеустроїтельні комісії подано 8,504 заяви на переселенчеські частки. Найбільше ходаків йде з балтського повіту; звідціль подано заяв на 2.838 часток; з гайсинського на 1.179 часток. Решта повітів подали на такі частки: проскурівський на 830, брацлавський на 786, ямпольський на 726, могилівський на 477, ольгопільській на 442, летичівський на 355, літинський на 310, вінницький на 280, ушицький на 245 і кам'янецький на 36. В акмолинську губ. подано заяв 2.198 подушних часток, в томську на 1.721, семипалатинську на 1.278, тургайську на 1.111, тобольську на 711, єнисейську на 419, в приморську на 392, іркутську на 992, уральську на 254, амурську 147 та забайкальську на 81.
3 Чернігівщини. За землю. Козаки с. Красного Рубан і Шаповаленко більше 15 літ судились за якійсь клаптик землі. Тиждень тому справа їх таки закінчилась в суді. Суд присудив Рубанові той клаптик землі. 8 апріля Рубан пішов відгородювати його, коли це прискочив Шаповаленко і так вдарив колом його, що Рубан одразу впав неживий. Рубанові 74 роки, а Шаповаленкові 62.
3 Херсонщини. Самогубство робітника. Робітник Короткий, посварившись з жінкою облив себе каросіном підпалив і так згорів живцем.
3 Катеринославщини. Дурять переселенців. Селян с. Куцеволівки, верхнедніпров. повіту послали торік в Тургайщину оглядати там землю односельчанина Сизкова. Повернувшись звідтіль, Сизков, пустив чутку між селянами, що треба підкупити „переселенчеське начальство", щоб воно призначило кращу землю і що ніби де „переселенчеське начальство” наклало з нею по 20 руб. податі на кожну душу. Де-які повірили  зібравши 230 руб. дали їх Сизкову. Але разом з цим заявили кому слід про незаконне здирство. Справу поліція передала судовому слідчому.
Вінок М. Кропивницькому. 14-го апріля в Катеринославі, в соборі було одправлено панахиду по М. Кропивницькому. На зібрані на панахиді гроші було замовлено вінок з написом: „Великому артистові батькові рідного театру катеринославські українці". Вінок цей повіз до Харькова уповажнений од катеринославських українців д-ій Д. і поклав його на могилу 15 апріля.
3 Харьківщиии. Весняні звістк. Нам пишуть з с. Ціркунів: такої доброї весни мало запам'ятають наші селяне. Як до Благовіщення посіяв ярину то посходила і добре вкрила землю, а те, що сіяли після Благовіщення сходить і має досить втішний вигляд. Озимина теж добре врунилась; в тій навіть уже сховається ворона. При всьому тому вона рівненька, без виморозків. Просто дивуєшся, як вона могла видержати таку халепу з осени, й зіму без снігу…
Смерть селянки. 10-го апріля у Лозовій-Павлівці утопилась молодиця Манька Микитівська, у річці Лозовій, яка протікав тут через село. Манька ще з-малу мучилась грецем (апоплексією) і часто падала в безпам'ятство. Манька була дуже вродлива, а тому батько й мати здумали її видати заміж, думаючи, що тоді покине її грець. Жених знайшовся, але скоро мусів її покинути, не бажаючи дивитись на її муки, бо грець її мучив і на-далі. Оце 10-го апріля у суботу, як і завжди, Манька вийшла до Лозової прать білизну і тут утопилась. Річка не дуже глибока, не більш як по коліна і її скоро запримітили у воді. 11-го апріля у неділю її різали у земській Лозово-Павлів. лікарні і цього-ж дня поховали. Лікарі гадають, що в ту саме мить як вона прала, з нею трапився припадок; вона упала в річку і втопилась.
3 Полтавщини. Агент поліції під арештом. В Лубнях недавно заарештовано в справі крадіжок колишнього агента лубенської поліції д. Чайку. Зараз його тримають під арештом в лубенському арештному домі до суду, бо ніхто не хоче брати на поруки. До того він ще обвинувачується і за неправдиві посвідчення в відомій лубенській справі.
Збірання статистичних відомостей. Зараз з доручення статистичного бюра полтавського губернського земства збірають всюди найширші статистичні відомості про усі промислові підприємства на Полтавщині. Найбільш звертають уваги на становище друкарської справи. Для цього бюро порозсилало всюди по Полтавщині своїх співробітників.