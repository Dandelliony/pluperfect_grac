Украінці в Галичині.
Жалібне засідання Голjвної Ради товариства „Просвіта*. Аж дві сумні звістки нараз прийшли до нас з російської України: про скасування київської „Просвіти” і про смерть Марка Кропивницького... Щоб висловити свій жаль з приводу тих звісток, зібралася 13 апріля на святочне засідання Головна Рада товариства „Просвіта" у Львові. Засідання, на яке прибули всі члени Ради, відкрив заступник голови —д-р Євген Озаркевич і в довгій промові згадав про діяльність і заслуги київської „Просвіти" в справі ширення правдивої просвіти серед українського народу на російській Україні та дав оцінку самої події —скаоування цього товариства. 
Другу частину своєї промови присвятив д-р Озаркевич посмертній згадці про “батька українського театру" Марка Кропивницького. Цю промову вислухали члени Ради, стоячи, —на знак жалю з приводу смерти Марка Лукича і пошани до діяльности його. Опісля Головна Рада „Просвіти* ухвалила: 1) вислати відповідного листа до голови скасованої київської „Просвіти" з висловом жалю; 2) вислать телеграму до родини пок. Марка Кропивницького, вивісити на домі “Просвіти” на знак жалоби чорну хоругву і замість вінка на домовину покійного призначити 50 корон на українські приватні школи в Галичині та передати ті гроші „Краєвому Шкільному Союзові", Оця маніфестація Головної Ради „Просвіти” має бути висловом тільки того загального почуття, яке викликали в серцях цілої галицької України звістки про двох нових покійників на російській Україні —про скасування київської „Просвіти* і про смерть М. Л. Кропивницького. З приводу скасування київської „Просвіти* висловилися також численні збори львівських українців 11-го апріля. (Од власн. кор,).