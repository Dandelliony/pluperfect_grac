Перелісок.
Мов билинонька 
Сиротинонька, 
Я зростаю один 
Серед голих долин. 
Тут лілеї росли 
Запашні, чарівні, 
Пишно-рясно цвіли 
По весні, по весні!.. 
Де ж ви друзі мої, 
Друзі влюблені — 
Чи не вийшли з землі, 
Чи загублені?.. 
Хто без жалю зірвав 
Квіти ніжнії? 
Хто зірвав, потоптав 
Білосніжнії?.. 
Я вас жадав —не дождав 
І, став в'янути 
І так щиро жадав 
На вас глянути!.. 
Я розцвів і зів'яв 
До весни, до весни... 
Щастя-долі не знав, 
Тільки сни, тільки сни!.. 
П. Гай.