Телеграми
Діяльність уряду та адміністрації.
ПЕТЕРБУРГ, 16. Міністр фінансів дозволив пустити в продаж в Росії увесь цукор, що лежав у запасі.
Є чутка, ніби рада міністрів припинила циркуляр що до приймання євреїв до комерційних шкіл і тим-часово постановила, щоб їх було по цих школах не більше як 45 відсотків. 
Міністерство юстиції готує законопроект про більшу покуту тим, що катують скотину. 
Начальника митавської тюрми настановили начальником київської тюрми. 
Має бути ревизія таможень (митниць). Петербурзьку обревизуе сенатор Фойницький.
 „Росія” сповіщає, що на гряниці з Китаєм якийсь росіянин завів картьожний притон. Китайська поліція арештувала в притоні китайців. Російське начальство обурюється, що китайці втручаються в їхнє діло і нахваляється арештувати китайських поліцейських, як що вони й далі таке робитимуть. 
Шварц пояснив, що вчителів єврейських, талмуд—тор їхня служба не визволяє від салдатів. ПЕТЕРБУРГ, 17. В „Собраніи узаконеній и расноряженій правительства“ 17 апріля опублікований Державний роспис прибутків і видатків на 1910 рік.
 Там таки опубліковано, що з 22 апріля скасується в сімбірській губернії побільшена охрана і надано буде губернаторові доручення дбати про порядок та спокій; що в бахмутському повіті зостається надалі надзвичайна охрана; що калужському губернаторові даються особливі доручення що до охрани громадського порядку.
Арешт сод.-демократів.
ПЕТЕГБУРГ, 16. „Земщина" сповіщає, що арештовано 20 душ соціялдемократів, між якими було дві полковницьких дочки.
Недуга Конопницької
ВАРШАВА, 16. Тяжко занедужала польська письменниця Конопницька.
Воєнні суди.
ОДЕСА, 16. Командуючий військом замінив каторгою смерть чотирьом засудженим.
ПЕТЕРБУРГ, 16. Грузина Петросова, якого берлинеький суд двічі визнав слабим на розум і якого берлинський уряд видав Росії, тепер судитиме в Тифлісі воєнний суд. Жде його смертна кара. Берлинський адвокат просить Гучкова заступитися за Петросова.
Виставка.
ПЕТЕРБУРГ, 17. Финляндський генерал-губернатор Зейн загадав закрити в Або виставку портретів мікадо та японських генералів, упорядкувану художником Веторгавом. Виставку закрили. За дозвіл на виставку поліцмейстрові абоскому загадано йти в одставку.
Бомба.
ТИФЛІС, 16. На воронцовській вулиці хтось кинув у двір лимарського заводу бомбу. Бомба розірвалась, але нікому ніякого лиха не заподіяла. Арештовано трьох.
Всякі звістки.
КАТЕРИНОСЛАВ, 17. Одкрито весняну виставку картин, в якій є картини південно-російських художників.
 КАЗАНЬ, 17. Цими днями помер професор Кремлев, колишній ректор казанського університету.
КАЗАНЬ, 16. Прибув Хільяі-паша Він був в університеті.
За кордоном.
ТЕГЕРАН, 16. Меджіліс затвердив проект внутрішньої позики. Вийдуть білети десятитуманної вартости шости-процентні, забезпечені прибутками з казенних маєтностей. Справу провадитиме Шахіншахський банк, поки не закличуть чужоземного знавця. 
Сапехдар подав до меджілісу проект поміркованого кабінету. Націоналісти стоять на тому, щоб міністром фінансів був Вусук Ед-Доуле, якого політика призвела до того, що доводиться платити 20.000 франків неустойки за нескінчену фінансову справу з англійським сіндікатом. 
ВІДЕНЬ, 16. Поручик Гофрихтер, після п'яти місяців арешту, признався, що він порозсилав 12 офицерам генерального штабу пілюлі з ціанистим калі, щоб забезпечити собі карьєру. 
ПАРИЖ, 16, 18 апріля соціялисти хотіли зробити маніфестації в Булонському лісі. Адміністрація оповістила, що всякі демонстрації розганятиме силоміць і в Булонському лісі і всюди в Парижі, 
БЕРЛИН, 16. Палата панів 140 голосами дроти 14 ухвалила виборчий законопроект, пристосувавши постанови ландтагу до побажаннів канцлера. Законопроект піде знов до ландтагу. 
ТАВРІЯ, 16, В Урмію послали 100 фідаїв з так званої національної гвардії з війська Єфрема. 
БЕРЛИН, 16. Студент Покровській, голова берлинського земляцтва прочитав в імператорському аероклубі доклад про майбутній міжнародній конкурс автомобілів „Петербур — Київ—Москва— Петербург". Докдадчик говорив, що це дуже важливо для Росії й Германії з боку політичного та торгово-промислового. Докладові спочувають.
Справа Тарновської.
ВЕНЕЦІЯ, 16. Увечері, на суді адвокат Марігонда силкувався довести, ніби Наумов не душогуб, а тільки робив по вказівках Тарновської. Марігонда просив виправди Наумова. Другий оборонець Наумова, Бріусі критикував прокурора і зазначав, що Наумов людина слабої вдачі і через те завзятість Тарновської так скорила його. На цьому вечірній суд кінчився.
Про смерть Б'єрнсона.
ПЕТЕРБУРГ, 16. Славетний норвезький письменник Б‘ернсон помер на руках своєї рідні. Перед смертю він усе говорив про Норвегію та Францію, а тоді тричі вдарив себе в груди і сказав; „Тепер край всьому”—і кончився.
 ПЕТЕРБУРГ, 16. „Рьчь* має звістку з Афин, що король зрічеться королівства ще до національної ради. В Англії вибухом у шахті засипано 500 углекопів. 
САЛОНІКИ, 17. Бій в околицях Феризовичів скінчився не на руч албанцям. Пять Приштянських баталіонів сполучилося з військом Качаницького проходу. Турецьке військо стало на проході. Найважніша частина проходу в руках албанців. 
ПАРИЖ, 17. В звязку з критською справою в судську бухту послали|бронірованого крейсера „Жюль Мішле” та канонерку „Сюрприз” .