Економичне життя України,
Бжільництво на Правобережній Україні.
Після садівництва, бжільництво займає серед инших побічних промислів українського селянства одне з перших місць. На Київщині, як це видно з відомостей земського інструктора, тепер є 226.818 бжолиних семей. Найбільше бжільництво розвинене в черкаськім, Васильківській, київськім і таращанськім повітах. Вартість усіх пасік губернії досягає 1.800.000 карб. Людність заробляє на цім промислі од 300 до 800 тисяч карб, щорічно. На Волині—-в повітах: житомірськім, новоградволинсі кім, із'яслав:ькім, луцькім, володимирволинськім та ковельськім—в 204 пасіки з 3.696 вуликами, з яких 1.645 колод і 2.051 рамкових. З усього числа 204 пасік 76 належить селянам (756 рамкових вулика й 1.558 колоди), 36 належить поміщикам і 92 — батюшкам та учителям (1.292 рамкових і 92 колоди). На Поділлі в 1909 р. коло бжільництва захожувалось 2.790 селян, які мали 93 400 бжолиних семей. Рамкових вуликів було не більше половини, решта —все колоди. Опріч того, по великих пасіках було 74 100 вуликів. Таким чином, усього на Поділлі було в 1909 р. 167.500 бжолиних семей. Як ведеться в нас бжільництво, це видно з того, що більша частина бжолиних семей, особливо в селянських пасіках, міститься в колодах. А ще про Волинь маємо безпосереднє свідоцтво волинського земського інструктора. „Доглядають за бжолами, пише він у своїм звідомленні, ще по-стародавньому і мед здебільшого теж так добувають, себто підкурюють сіркою. Продають мед скупщикам: частина йде в Київ, частина до Варшави. Звичайна ціна на пуд 4 6 карбованців. На бжолах дуже поширена пошесна хвороба-гнилець. Ні інтелігентні пасічники, ні селяне зовсім не знають новіших наукових способів догляду за бжолами. Ніхто не читає спеціальних часописів про бжільництво*. З наведеного уривку лехко можна побачити, що бжільництво вимагає яких-небудь заходів для свого поліпшення. Само собою розуміється, що обов'язок Цій лежить перш за все на земстві. Київське Й волинське земства хоч мають інструкторів бжільництва,
на Поділлі ж і цього немає. Але й інструктори мало помагають справі. Необхідно утворити цілу низку зразкових і показних пасік, необхідно завести склади пасічницького знаряддя, організувати продаж селянського меду й воску, ширити серед пасічників відповідну літературу й влаштовувати для них лекції, а найголовніше треба подбати про кооператизацію бжільництва, для чого необхідно закласти серед пасічників цілу низку кооперативних товариств. Тільки тоді бжільництао даватиме селянам ту користь, яку воно може давати.