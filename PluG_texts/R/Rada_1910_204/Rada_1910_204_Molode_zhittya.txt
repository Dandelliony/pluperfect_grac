"Caudeamus"—співає молодь у Л. Андреева. Будемо веселитися, бо ми молоді і будемо радіти, сміятись, кохатися, бо ми молоді, молоді... Так співають Лілі, Діни, Телорі. Так співали 15 —20 літ тому. А тепер, тепер вже не співають так. Забуто стару студентську пісню. Сувора, невмолима тачка життя роздушила шийку біленької, чудової пташки Лілі і пропав сміх, чиста веселість і безпосереднє захоплення на довгі, довгі роки. Процентна норма стала на дорозі Діни, а циркуляр Шварца давно вже роз'яснив і „із'ял“ з стін „alma mater`i* Онуфріїв та Стамесских. Настала нова молодь. Нових пісень співає вона, новий дух панує серед неї. Не дурно минули визвольні часи. Багато де-чому навчили вони молодь. Чорним тягарем лягли “часи лихоліття. Багато жер та безсилля, зневірря, як листя по весні, прибите морозом, зів'яло, одпало. А ті, що лишилися, ті знають, що єдине їх завдання, єдина надія, це — праця, невпинна, невсипуща праця на всіх нивах науки і життя. Це знає частина молоді, це мусить знати вся молодь. Але — єсть всяка праця. Інстинктивно, хапаючись кидається молодь до науки, складав екзамен за екзаменом, нічого крім екзаменів не знає і не хоче знати. Це академізм, що витворює врешті однобоких, вузьких людей „въ футлярі", „ Передновыхъ" і т. и. Марно проходить для таких молодість,нероздвівши мерзнуть її квіти, Така праця молоді ненормальна. Вона повинна бути всебічня, жвава, барвиста. Землі весняній повинна бути подібна вона, землі, що з жагою вбірає в себе і дощ, і снігову воду, і | росу, і сонця світ, і повітря, і блиск неба вечірнього і тихий світ зірок. Все іце вона ховає в собі і перетворює в квіти чудові, запашні, в ниви золоті багатії, в дуби зелені, широкі, могутні. Така праця молоді. Така повинна бути праця нашої, української молоді. Той сонця блиск—-то світ науки, і під цей світ вона повинна вбірати в себе рідне повітря—минуле й сучасне свого народу, його дощ і росу — поезію, літературу, кращі думки кращих людей, все, все. І з своєї душі дати нові квіти, нові ниви, нові дерева. Щоб ниви ті виховали нову молодь, яка буде після нас, квіти пахощами чарівними окутали її ранок, а зелені дуби міцні, „розповіли ій про щастя рідного народу, його кривди, його страждання. Такої праці од молоді, од всіх хто має серце гарячеє в грудях, хто не зів'яв ще передчасно, в теперішні люті часи вимагає рідний край, рідний народ, рідна література й наука. Час праці настав. Сила молоді прилетіла до всіх культурних огнищ, Світу зааннів і праці прагне вона. Станьмо ж до справжньої праці браття!