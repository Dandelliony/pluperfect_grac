Війна в Мароко
Намагаються перервати французький фронт і захопити Фец. Військові плани мароканців. Кореспонденти еспанськпх газет, що зараз найбільш правдиво оцінюють військову боротьбу в Мароко, вважають дуже важливим останній наступ мароканців на французькі позиції. Атаки йдуть на різних дільницях фронту, чим Абд-Ель-Керим хоче примусити французів розтягнути свій фронт майже на 300 верстов, нігде не маючи значних сил. Тоді мароканці могли-б ударити великими силами десь в одному місці, перервати французький фронт і вийти в тил головним французьким силам. Очікують, що таким місцем наступу мароканців буде шлях на місто Фец. Коли - б мароканцям удалось здобути Фец, то це зробило-б величезне вражіння по цілому Мароко. Це не тільки послабило-б французів, але й дало-б перемогу над мароканським султаном, шо запродався французам. Фец є столицею султана. Французи підвозять нові сили. В останні дні з Франції відправляється в Мароко багато війська. За один лише день було відправлено цілий корпус. Побоюючись пропаганди, військове командування наказало, щоб військові ешелони не зупинялись на великих станціях. Салдатам не дозволено навіть трьохденний відпуск, що звичайно давався перед виступом на фронт.