Наступ на двох фронтах.
Події, що розгортаються зараз в Англії, заслуговують найпильнішої до них уваги. Ми, комуністи, не раз говоримо про те, що англійські імперіялісти готують війну проти Союзу Радянських республік. Але тепер усе частіш ми чуємо голоси далеко не з нашого табору, що застерегають від близької катастрофи. Англія готує війну й загрожує привести людство до нової катастрофи. Англія наступає, Англія підпалює. Політичні діячі англійської буржуазії готують похід на робітників та селян нашого Союзу й одночасово оголошують війну своїй робітничій класі. Англійська буржуазія готує війну одночасово й на внутрішньому й на зовнішньому фронтах. Утруднюючи довіз дешевого хліба з СРСР, англійська буржуазія б'є цим і англійського робітника й нашого селянина. Але вона б'є англійського робітника ще й тим, що ставить під загрозу наші замовлення в Англії. Ми маємо дати Англії замовлень на 150 мілійонів карб.; ці замовлення твердо встановлено. При сучасній кризі (скруті) англійської промисловости, — англійські капіталісти, звичайно, не хотіли-б втратити ці замовлення. Але після промов Чемберлена (англійського міністра), нам в найблизчому-ж часі доведеться добре подумати над тим, чи слід нам давати свої величезні замовлення на англійський ринок. Чемберлен ставить ці замовлення під загрозу. Ми дуже співчуваємо англійському пролетаріятові, але ми ні в якому" ра-зі не хочемо робити послуги англійському мілітаризмові на збитки нашому господарству, на шкоду нашим робітникам та селянам. Отже, наші вагання в справі цих замовлень є цілком природніми. Англійські мілітаристи почали підпалювати порохову нитку з двох боків. Але таке намагання є для них непосильним. Рано чи пізно, — ми гадаємо, досить швидко — вони побачуть, до чого призвела їх ця ганебна гра. („Правда", по радіо).