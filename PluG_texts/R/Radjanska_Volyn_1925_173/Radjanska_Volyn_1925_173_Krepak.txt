Оповіщення.
Шепетівська Районна Митниця (ст. Шепетівка П. 3. з.) повідомляє всі держустанови, а також кооперативні, громадські та приватні торговельні організації та підприємства й осіб, що на підставі списку краму, підлеглого обовязковому тавруванню та правил таврування закордонного краму, затверджених НКЗТ по згоді з НКФ СРСР 2-го червня 1925 року, Шепетівська Митниця починає з 10-го серпня 1925 року реєстрацію та таврування закордонного краму, згідно нижченаведеному спискові краму. Тому пропонується всім установам, підприємствам і  особам у межах Волини, котрі мають нетавруваний  закордонний крам, зазначений в цьому спискові, надіслати до Шепетівської Митниці не пізніш 25 серпня б. р. по Шепетівській окрузі та не пізніш 10 вересня по других місцевостях Волини заяви в двох примірниках. В заявах треба зазначити: 1) Прізвище власника краму, його ім'я, по батькові й адресу. Як що це установа, то її назву (докладну) і адресу. 2) Назва краму, його кількість — числом та ва (метричного мірою). 3) Відомості, де переховується крам. До заяв належить додати документи про законність одержання краму з за-кордону — митні квитанції або посвідчення, рахунки чи фактури державних або кооперативних установ, що провадять імпортові та експортові операції. Заяви з списками краму та ріжні додатки до них належить оплачувати встановленою гербовою оплатою. Увесь чужоземний крам, не заявлений на протязі зазначеного часу, себ-то до 25 серпня по Шепетівській окрузі та до 10 вересня по всім останнім місцевостям Волини, названий в нижченаведеному спискові, як що буде його викрито після зазначеного терміну по складах, торговельних та промислових помешканнях, а також у приватніх осіб  у кількості, яка перевищує особисту потребу цих останніх, буде конфісковано, а власників притягнено до відповідальности, згідно Митного Статуту від 12 грудня 1924 року. Список закордонного (чужоземного) краму, ицо підлягає обов'язковому тавруванню. Назва краму. 1. Коріння: ваніль, шафран, кардамон, мушкатний цвіт та мушкатний горіх, гвоздіка, гвоздічні головки, кориця, перець, інбир, бадьян, майоран, лаврове листя та другі коріння. 2. Мед у пляшках, або иншій дрібній упаковці. 3. Свічки всякі. 4. З аптечного краму тільки патентовані ліки, привезені з-за кордону в упаковці з твердих матеріялів, себ-то, тектура та шкла, а не в паперових пакунках, а також привезені в дозірованому вигляді в зазначеній упаковці. 5. Голки всякі, а також голки для плетунних машин гачки тамбурні та плетінні. 6. Презервативи в дрібній упаковці. 7. Цигарковий папір в аркушах та книжках. 



