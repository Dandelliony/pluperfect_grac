Гуртом - все краще робиться. 
В с.-г. комуні села Грузливець. В селі Грузливець, Пулинеького району, кілька років тому засновано було с.-г. артіль ім. тов. Леніна. По багатьох причинах артіль довго не існувала. Її було закрито. Але місяці півтора тому де-хто з учасників колишньої артілі рішуче взялися за організацію комуни. Старі помилки не злякали їх. Зараз комуна при с. Грузливець є філією Ксаверівської комуни. Праця чим-раз більше налагоджується. Комунари працюють, не покладаючи рук. В складі комуни — 18 душ, з яких —5 партійців і 1 комсомолець. Вступити до комуни є багато охотників. Але на деякий час прийом прийдеться відкласти за браком помешкання. Зараз — гаряча пора в комуні: косовиця, жнива. Зрання до вечора працюють комунари. Найманої праці немає. Викошено до 75 десятин луга. Комсомолець не косить: молодий, бережуть його. Він возить сіно. І навезено всього сіна вже 1000 пудів. 26 штук рогатої худоби, 14 овечок, 5 коней й 6 свиней — живий інвентар комуни. Тепер комунари гадають закупити племінної худоби до 40 штук й розвинути скотарсько - молочарське господарство. Всі умови сприяють цьому. Огрядні помешкання, охайність, порядок — панують всюди. Поруч із підвищенням господарства — комунари поліпшують й свій побут. Спільна праця, погодженість в ній, товариські відносини, становище жінки, громадські почуття —  все свідчить, що комуна стоїть на певному грунті. Шляхи для дальшого розвитку перед нею відкриті. 