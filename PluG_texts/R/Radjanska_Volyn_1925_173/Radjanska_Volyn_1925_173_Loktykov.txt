Щоб ніг не ламати - треба містки ладнати.
Місток, що на Левківському шосе. На Левківському шосе є місток. Де-хто каже, що ладнали його в 1916 році, де-хто запевняв, що раніш. Але історичні подробиці цього містка нас не дуже цікавлять. Нас більш цікавить майбутня доля його. Чи  скоро хтось зверне увагу, що він зовсім зруйнований? Чи скоро його полагодять? Коли їдете возом і хочете через цей міст переїхати, то раніш розпряжіть кони, переведіть їх вбрід через рівчак. Потім запрягайтеся  самі в воза і тягніть його. Зазнаєте трудів конячих. З кіньми не переходьте, бо ноги і собі зламають. Це в-день так, а в-ночі переїхати ще важче. І вже не раз дядьки, падаючи з мосту в рівчак, клялися, що як не заб'ються, а лишаться в живих, то всіх заходів прикладуть, щоби полагодити містка. Можна думати, однак, що всі забилися, бо місток і зараз стоїть зруйнований. 