Стіпендії на спомин про 19 февраля.
ХАРЬКІВ. Селяне харьківської волости заклали при ремісничій школі дві стіпендії на спомин про визволення селян з кріпацтва. 
П. К. Саксаганський.
ХАРЬКІВ, Завтра П. К. Саксаганський уперше гратиме на вечорі, присвяченому Т. Шевченкові, в Собранії прикащиків, туди його закликано за режісьора українських вистав на ввесь літній сезон.
Пожежа.
МИКОЛАЇВ. Згорів склад електричних причандалів „т-ва Властелиця та Вуліх“. Збитків більш 30 тисяч. 
Сап.
ПОЛТАВА. З'явилась на конях хвороба сап. Більше десятка уже знищено; губернське земство виплачує по 30 карб, за штуку. Визнано джерелом хвороби — городські корита, де хурщики напувають коней. 
Авіатична виставка.
ПОЛТАВА. В городському музеї одкрилась авіатична виставка. Єсть моделі всіх сістем. 
Судові справи.
ЛОДЗЬ, 8 душ, обвинувачених за приналежність до революційної організації п. п. с., — засуджено в каторгу од 5 до 8 років з позбавленням усіх прав.
 БЕНДИН. Суд розглядав справу про затоплення шахт „Ян“ в Домброві. Три душі втопилось, 21 — врятовано. Суд приговорив завідуючого і штейгера на 2 міс. в тюрму і судебні видатки.
В Китаї.
ПЕТЕРБУРГ. Становище Китая дуже грізне. В провінціях Сичуані, Юнані і Гуапсу почалась революція. Єсть чутки про великі сутички з військом. По всьому Китаї народ хвилюється, особливо в тих місцевостях, де лютує голод. Голодує більше двох малійонів душ. 
Пекинська преса вважає російсько-китайський конфлікт вичерпаним.
Адрес Мануїлову.
МОСКВА. Мануїлова одвідала депутація од населення Москви. Колишній городський голова Голіцин прочитав адрес, на якому стояло 5.967 підписів.
Іліодор в Царицині.
ЦАРИЦИН. Прихильники Іліодора поскаржились на те, що поліція робить утиски богомольцям. Єп. Гермоген попросив поліцейських чинів не займати богомольців, бо там, де є  зброя, немає миру й утішення. Коли ж поліція притіснятиме богомольців і далі, то еп. Гермоген погрожує виїхати з Царицини, не зробивши того, що йому доручено.
Прихильники Іліодора збірають підписи під петіцією про те, щоб Іліодора зоставлено було в Царицині.
Грабіж.
ВАРШАВА. Біля станції Відзев, варшавсько віденської залізниці, пограбовано почтовий поїзд. Поїзд спинено автоматичним гальмом, після чого з лісу вибіг гурт озброєних людей, які наставили свої маузери на пасажирів і поїздну прислугу. Двох пасажирів, що визирали з вікон, поранено. Вагон з грішми пограбовано Всього забрато 81,000 карб. З них на 24,000 банкових чеків. Грабіжники дали розписку од імени „революційних местників“. Розшукувати експропріаторів послано поліцію, жандармів і військо. Всі сумежні ліси оступлено. Знайдено 20,000 карб, в 8 касетках; 12 касеток знайдено порожніх, і дев'ять не порожніх. Єсть думка, що грабіжники занесли всього біля 18,000.
По вищих школах.
ПЕТЕРБУРГ. На сельсько-господареьких курсах за невнесення плати за право вчення увільнено 150 курсистів.
Всякі звістки.
ПЕТЕРБУРГ. Помер письменник П, Ф. Якубович (Мельшин). 
Товариш міністра доріг Думітрашко подається в одетавку. Його призначається сенатором. 
Під предсідательством Кассо одбулась нарада про одкриття нових вищих шкіл і про розширення старих. 
В комерційному суді розбіралась справа Лідваля, який винен 2 милійони карб. Одному тільки міністерству внутрішніх справ він винен півтора милійони карб. 
За письменника Тана, випущеного цими днями з кріпости, клопотались чужоземні вчені й університети і російські вчені.
 МОСКВА. Вибор презідіума московського університету одложено на невідомий час, бо немає кандидатів. В Москві, на Хитровці, викрито бюро, яке дешево постачало злодіям пашпорти.
 ,,Рус. Сл.“ повідомляють з Владивостока: городовий убив поліцейського пристава, а тоді застрелився сам. 
ВАРШАВА. Редактора газета „Люблинська Земля’’ оштрафовано на 300 карб. ПЕТЕРБУРГ. З Пермі повідомляють. що забастували робітники нижне-салдинського завода. Завод став.
За кордоном.
МОСКВА. „Рус. Сл.’’ повідомляють, з Парижа: Випущено з під арешту Бабського, який убив новоросійського поліціймейстера. Бабського арештовано по заяві з Росії, але прокурор висловився, що душогубство це вчинено на політичному грунті. 
З Відня: В Албанії повстання. Албанці — католики й магометане, — з'єднавшись з погряничними чорногорцями, напали на турецький гарнізон в Люмі і чисто вирізали його. 
В Костянтинополі не ймуть віри, що Чорногорія додержує нейтралітету. 
З Лондона: На апеляцію Моресона, присуженого до смертної кари за душогубство, не зважено. ПЕТЕРБУРГ. З Відня повідомляють, що палату роспущено. Незабаром мають одбутися нові вибори. В руминському головному управлінні почт і телеграфів украдено 100 тисяч франків. 
Розійшлась була чутка, що албанські повстанці взяли город Скутарі. Чутка ця не потвердилась. В Турції йде мобілізація. Військо раз-у-раз везуть суднами в Албанію.


