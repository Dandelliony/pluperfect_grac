ДОПИСИ

М. ЛЕБЕДИН, чигиринського повіту (на Київщині). Кредітове товариство. 27 февраля під предсідательством п. інспектора дрібного кредіта одбувся у нас годовий обрахунок кр-го т-ва. Що-року робляться у нас ці обрахунки і що-року було все благополучно; справи т-ва не розвиваються і не замерають — стоять на мертвій точці. Інспекції державного банка це не подобалось; 5 років вона терпіла, а тепер уже терпець увірвався. П. інспектор винить правління т-ва, ніби воно „бездеятельно" і не має у людей „доверія“. П. інспектор наполіг, щоб правління було змінено. На думку п. інспектора, кредітове т-во в Лебедині повинно швидко розвиватися і вести широкі операції, бо село має доволі заробітків. З читання обрахунків виявилось, що товариство мав на позичках коло 12 тисяч карб. Всі оці гроші складаються із вкладів та із позичок то в державному банкові, то в земстві, то у приватних людей, а основного капіталу тільки 180 карб. Процентів т-во платить од 5 до 8, само бере од 10 до 12. Лебедин має великі заробітки, тільки Лебедин, село дуже велике (коло 8-ми тисяч душ) а землі дуже мало. Той заробляє та купує землю, той виїзжає десь на землю, а другий купує у нього майно і де тільки можна позичає гроші за великі проценти, найчастіше заставляючи поле. За 50—100 карб, дають десятину і більше поля. В такім разі нащо ж класти гроші в товариський банок за 5 —7 проц., коли можна мать на них 100 —150 проц. От через це й кредітове т-во так мляво працює; після обрахунку довелось на швидку руку вибрать нове правління. Побачимо, як то воно розвине кредитові справи.
С. ЛІСНИЧЕ, ольгопольського повіту (на Поділлі). На селі. Тоді, як по других селах люде ознаковують своє життя чи одкриттям товариської крамниці, чи побиваються за школою і асігнують для того кошти, чи навпаки, висловлються проти школи, що незадоволені нею, чи подають прохання, щоб у них скасовано було монопольку, чи рішають другу яку справу громадську, в Лісничім цього нема. Тут тільки убивство за убивством та крадіжки. 
Різдвяними святами вбито цигана. Цигане між собою щось там тягались; підбіг парубок. „От як я йому дам", каже, і вбив цигана. В жнива минулого літа зайшло з сварку за дівку: одні вдвох напали на других двох з сапами і одного з них вбили, а другого зробили калікою. їх арештовано і взято під суд. Особливо не спокійні у нас були Різдвяні свята; майже кожний день поновлявся бійкою на селі. Убили парубка Москаля. Убивців арештовано. 4 марта на селі знову вбито чоловіка колами і без ніякої причини. З приводу цього арештовано двох парубків. Один з них сам признався.
БРЕСТ-ЛИТОВСЬКИЙ. (Шевченкові дні). 18 марта заходами залізнодорожніх робітників станції Брест-Литовськ одпразвлено панахиду по славетному Кобзареві України Т. Г. Шевченкові в Братській церкві. Спізнилися з панахидою через те, що місцева адміністрація не давала дозволу служити панахиду. Довелось звернутись за дозволом до п. губернатора, котрий одповів: „для служенія панихиды, разрешенія не требуется’’. Але і після цього п. поліцмейстер не хотів підписати оповістку, котрою сповіщалось, в якій годині і де саме правитиметься панахида. І тілько, завдяки такому випадкові, що в Брест приїздив п. губернатор і поліцмейстер особисто говорив з ним в цій справі, нарешті оповістку розрішено надрукувати і вона була розклеєна по всьому городу. На панахиду зібралось людей чимало, душ з 200. Панахиду правили два священики і співав місцевий хор. Перед панахидою один священик сказав коротеньке, але тепле слово про Тараса Григоровича. Між иншим він згадав, що де-які партії силкуються виставити Шевченка сепаратистом, але тому неправда: Шевченко однаково дорогий, як українцям, так і великоросам і всім славянам. Шевченко—всеславянський поет. Батюшка одмовився взяти плату за панахиду. 
СТ. ВОЛОДИМИРСЬКА (на Кубані). „Чужоюродні" . Під той край Кубанщини, де стоїть ця станиця—українців живе найменше; вони тут чужогородні (білетні —по місцевому) й не добре їм тут. 

Так, наприклад, коло ст. Володимирської є хутора, на яких живуть українці, обробляючи панську землю. Крім високої оренди за землю (платять по 80 карб, за десятину), вони повинні ще задобрять і „панів“ своїх, одроблять панщину то що, мов би то кріпаки. 
І, тягнучи важке ярмо орендаторське, вони ні чим не забезпечені, бо земля, чи скопщина, вдається їм тільки на рік. 
Не дуже давно прочули ці хутряне, що в Ставропольській губ. можна приписуватись на калмицькі землі. Послали вони в с. Ваштанту, де живе переселенчеський начальник, ходока. В лютому цього року ходок повернувся і сказав, що прохання принято, землі багато і люде в тім краї живуть добре. Тепер надія на ці землі підбадьорює змучених земельним голодом хуторян-хліборобів.
