ДЕРЖАВНА ДУМА.
Засідання 17-го марта.
Роспис морського міністерства.
Предсідатель Капустін . Ідуть далі суперечки по роспису морського міністерства. Марков 2-й 
жаліється на те, що комісія державної оборони переиначилась в „Комісію Гучкова’’. Членів комісії примушують голосувати за ті проекти, котрі відомі тілько Гучкову. Комісія оборони —це фікція,, яка служить тілько для того, щоб зводить нечемні рахунки з міністрами. Велике вражіння робить промова с.-д. Кузнецова. На початку року, —росповідає він,—на броненосці „ Адмиралъ Корниловъ’’, що стоїть в Трапезунді, офицер ударив вістового матроса. Матрос застрелив офицера, а потім і себе. Другий аналогичний випадок був в Кронштадті на крейсері „Корниловъ’’ . 22 ноября увечері, коли матроси почали розбірати койки, старший офицер Аліамбаров звернувся до командора Дурановського з питанням, чому він не йде за койкою? Матрос промовчав. Офицер спитав — „ти хворий ‘’ ? Дурановський одмовив, що „ні’’ . Тоді Аліамбаров звелів Дурановському пробігти по трапу 10 разів. За четвертим разом Дурановський почав задихатися і заявив офицеру, що бігти далі він не може. Аліамбаров звелів караульному бити Дурановського прикладом. Караульний унтер-офицер одмовився. Тоді цей приказ офицер оддав матросам, котрі, побоявшись не послухати офицера, побили Дурановського. 
При останніх словах Кузнецова Пурішкевич підбігає до трібуни, демонстративно плює і виходить із 
залі засідання. Праві кричать до Кузнецова: „піди пріч’’. 
Челноков (к.-д.) доводить, що остання війна нічому не навчила відомство і до цього часу нема 
згоди у вчинках морського міністерства з військовим. До того часу, поки наше економичне становище в корні не зміниться, ми повинні дивитися на флот тільки як на частину оборони — служебну армію. Відомство повинно запам'ятати цей основний погляд. Коли ж воно само не зважиться па операцію, яка неодмінно має бути зроблена флотові, щоб оживити його, то саме життя призведе до того, що морське міністерство умре своєю смертю і знову народиться, як частина міністерства військового. (Оплески лівих). 
Товариш морського міністра Григорович виступає з докладними, але мало вартими поясненнями. Такі самі пояснення дає і морський прокурор. Останні промови ораторів уявляють із себе давні скарги на те, що немає незалежного державного контролю.
 Після такої промови Шінгарьова Дума переходить до постатейного обміркування роспису. 
Після невеликих суперечок Дума приймає роспис в підрахунках бюджетної комісії.
