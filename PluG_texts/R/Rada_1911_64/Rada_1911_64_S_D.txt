В "Обществе экономистовъ“.
У четверг, 17 марта, в помешканні комерційного інституту відбулося річне засідання названого товариства. 
Згідно справоздання секретаря товариства В. Я. Головні за рік відбулося 11 засідань, на яких були прочитані слідуючі доклади: 
1) В. А. Косінського— „Про роль дрібних підприємств в розвитку великої індустрії’’. 
2) В. Е. Брунста —„До питання про перегляд мита на де які сельсько-господарські знаряддя і машини".
3) А. 1. Ярошевича —„Бувші общинники в уманському повіті".
4) П. Д. Кованька—„Роля палат і міністрів в бюджетній справі". 
5) Є. Г. Шольпа—„Земська реформа в південно-західному краї". 
6) В. Г. Бажаєва-—„Про діяльність земств в с.-госп. політиці". 
7) А. І. Ярошевича —„Про уманську і вінницьку с.-госп. виставки". 
8) В. Я. Головні—„До питання про вплив урядової норміровки на розвиток цукроварної промисловости в Росії".
9) В. А. Косінського—„Мобілізація земельної власности в Прусії та Росії". 
10) К. М. Оберучева —„Селянство і народня школа —по данним шкільної анкети київської губ.".
11) А. І. Куприца-—„Про шкляну і фарфорову промисловість волинської губ.’’. 
Справоздання вказує, як на несприяючі для діяльности товариства причини на події в вищій школі взагалі і к. к. і. з'осібна; до таких причин приєднується ще те, що другий всенародній перепис не відбувся, не відбулася також областна виставка, що відкладена поки що не звісно на скільки. Ці дві події, що без сумніву могли б мати сприяючий вплив на діяльність товариства тепер одпали і товариству приходиться шукати нові шляхи для прояву своєї діяльности. 
Після читання справоздання і декількох слів предсідателя т-ва В. Г. Бажаєва приступлено до читання докладу П. Д. Кованька—„Податной строй Россіи до и после крестьянской реформы". Доклад, написаний на основі матерялів ще досі мало відомих — докладчик користувався головним чином матерялами бувш. проф. київського університету Бунге — малює картину нашого фінансового строю, його хиби і як боровся наш уряд з ними. 
Докладчик підкреслює, що історики кріпацтва дуже мало звертали уваги на фінансовий бік упадку кріпацтва і приходить до цікавих висновків: так, до визволення кримська війна визвала надзвичайний зріст дефіціту в бюджеті, після війни проводяться реформи, —дефіціти зменшуються і через якийсь час в бюджеті получається плюс, те саме робиться перед і після війни 1877 —1878 року.
 Вказавши на те, що скасування кріпацтва не було органично звязано з другими реформами, докладчик, однак, приходить до висновку, що викупна операція дала чистий зиск скарбові в розмірі 2621/3  міл.карб. Скасування привело до розкріпощення фінансів і для правильности нашого доходного бюджету необхідно ввести подохідний податок, який заповнював би пробіл, зроблений одміною викупних платежів.
 Авдіторія вітала лектора гучними оплесками. 
Після докладу приступлено до виборів членів двох комісій: 1) комісії по питанню загального перепису Київа (внесення О. О. Русова), 2) комісії по розробленню анкети для вияснення економичного розвитку г. Київа (внесення А. І. Ярошевича). С. д.

