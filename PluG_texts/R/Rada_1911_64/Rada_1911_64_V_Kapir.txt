Виставка артистичних творів Тараса Шевченка.
Нарешті українці дождали побачити величню постать Шевченка ще з иншого боку, досі для них неприступного, дождалися любуватися малярськими його творами з ріжних кінців зібраними. — Енергійними заходами прихильників великого Кобзаря зібрано до музею на спеціально для цього уряжешу виставку всі ті власноручні малюнки і рисунки, які тільки можна було достати у київських їх власників. — І справді це велике щастя для нас, що за цю справу взялися добре досвідчені люде, бо вони знайшли багато акварелів його у людей, котрі і не підозрівали, що ті рисунки і акварелі належать до пензля Шевченкового. 
Улаштовано впорядниками виставку з почуттям любови і пошани доі свого вельми важного діла. Пя’тьдесят літ треба було Шевченкові ждати, щоб широке українське громадянство могло довідатися про нього, як про маляра і то як про маляра не аби якого, і в де-яких творах  не менш експресівного як і в своїх поезіях. 
Не бачивши з його творів нічого більше, окрім того, що виставлено тепер у Київі, трудно уявити собі цілий його артистично-малярський зріст, тим більше, що портретових офортів, головної слави його малярського хисту на цій виставці нема. Ці портрети-офорти уявляють тепер велику цінність і старанно збіраються всякими аматорами, але петербурзькими, бо там тільки їх і можна бачити.
 Безперечно, що дуже багато, і напевне дуже коштовних його творів роскидано скрізь по Росії, але самі власники їх не знають чиїх рук та роботи, бо дуже часто вони ніпідписані, і до найбільше утрудняє збірання його малюнків. 
На нашій виставці є всі роди його штуки. Є малярство олійними фарбами, е акварелі, багато рисунків. 
Ми не будемо зупинятися на тих куточках виставки, де зібрано портрети з самого Шевченка та його товаришів, де висить посмертна маска гіпсова з його лиця. Правда цей куток надає всій виставці якийсь особливо поважний настрій, настрій якогось тимчасового мавзолею, якоїсь намогильної каплиці, але не в тім сила. 
Портретів мальованих олійними фарбами на цій виставці не багато, всього 6. На жаль не всі вони підписані, не всі датовані і це трохи утрудняє глядача, коли він захоче скласти рішучий погляд на вартість Шевченкового пензля. 
Нам не приходиться довго спинятися на тім шкодливім впливі, який робив завше і робить тепер на учнів сухий академізм, з його замерлими закостенілими формулами красоти, бо свідомість цього росповсюджується тепер навіть через підручники штуки серед широкої публіки. Як раз в ті часи, коли учився Шевченко, цей вплив знищив не одного маляра, особливо забивали учнів формули, правила краси, установщиком яких був великий Брюлов. І що більш було орігінальности в душі учня, то менше давала йому ця псевдо-клясична школа — манера письма забивала внутрішню теплоту і силу виразу, лишалася тільки форма або манера, а душа зникала, а разом з нею в де-якій мірі і зверхня подібність. 
На Шевченкові безперечно дуже одбилася академична школа і авторітет так прихильного до нього Брюлова. Може де-які скажуть, що геній завше прорветься, розірве пута й окови, розкидав той навал, що гнітить його і сотворить щось орігінальне. Адже ж той самий Шевченко став великим поетом, не вмістився в жадні рамки. 
Але тут треба взяти на увагу і другий момент, другий чинник в творчости Тараса, котрий сприяв йому в поезіях і котрого бракувало в малярстві. То власне, громадський  осередок, котрий ще з дитинства виробляє в людині ті чи иші нахили, здібности, хисти. 
Коли ми поглянемо на умовини, в котрих розвинулися всесвітні генії, то ми побачимо, що їм незвичайно сприяли зовнішні обставини. Це особливо яскраво виявляється на трьох велетнях ренесансу на Леонардо да Вінчі, Мікель-Анджело і Рафаельові.
Їхній геній ніколи не став би таким великим, коли б в ту добу штука не придбала собі такого великого ушановання, такого незвичайного інтересу, таких багатих і пильних студій і розмов. Її обороняли і плекали одні, її кляли і нищили другі, трактати про неї, за чи проти читалися найохотніше; штука була тоді всим, кермувала всим, викликаючи майже однакові душевні напруження, як у заможніх інтелігентних жителів міст, так і в диких селян гірських гнізд, правда, часто з діаметрально протилежнім напрямку, але одним словом байдужих не було. І те гаряче відношення всього народа до штуки, повсемістне і повсякчасне критикування і захоплення нею, незвичайно впливало на чулі душі і помагало незвичайно хутко розвиватися геніям. Але в той самий час, школи з своїми спеціальними теоріями надавали дуже багато баласту і шкодливо відбивалися навіть на геніях. 
Наприк., школа Веронкіо багато пошкодила Леонардові як раз тим, тею ідеєю, котра почасти панувала і в петербурзькій академії при Брюлові.
Геній Шевченкових поезій плекався ще в колисці під спів сумних матерніх співів, малою дитиною при слуханню казок, далі серед страшних оповідань про знущання панів, серед пісень про славну бувальщину, волю, серед співів кобзарських дум і лірницьких духовних кантичок. Тут розвивався його поетичний геній, плекався його творчий смак.
 Але що ж могло плекати малярський смак Шевченка? В його часи Україна вся була віддана в панщизняну неволю. Минули славні часи українського розцвіту, коли не тільки словесна поезія пишно розцвітала, але й усяким штукам надавалося багато ваги. Занепали малярські і різбярські (сніцарські) школи, нові церкви будувалися і розмальовувалися безграмотно, упало навіть манастирське вишивання, традіції — заповіти старанно затиралися. Тільки 18-й вік міг дати на Вкраїні такого славного портретиста, яким був Левицький, котрого забрали до двору Катерини, або невідомий маляр, автор портрета Гонти. Традіції порвалися, атмосфери малярської не було кругом Шевченка змалку, і він в малярстві був без ґрунту, і само собою без критики, і мусів підлягти чужим впливам чужого окруження, і визнавати геніальним те, що визнавалося геніальним і правдивим там на чужині, що було для нього самого незвичайно чужим, і в чім він повинен був стати нещирим, а тому й не талановитим. 
Тоді в Петербурзі була мода на Брюловський стіль портретів, і Шевченко мусів малювати так, як від нього вимагали, инакше не мав би замовлень. Але цей стіль був для нього настільки чужим, що і портрети роблені Шевченком віддають якимсь холодом, браком почуття, щирости в рисунку. Такий характер нещирости носять портрети п. Маєвської, 1848 р. і п. Закревської також 1843 (на цих є підпис і дата), потім портрет п. Закревського і кн. Кейкуатової. Тут ще він ніби не опанував технікою малярства. Портрет кн. Репніна намальовано далеко краще, тільки той синявий холодний тон, котрий мабуть було позичено від Брюлова, надає вигляд трохи трупний цьому портретові. 
Але портрет п. Горленкової  №41, (з збору Шлейфера) приковує до себе увагу своєю незвичайною живостю, правдивістю і щирістю, яка характеризує пензель дуже талановитого маляра і відмінність манєри письма та разом з тим будить підозрілість до імени автора, тим більше, що цей портрет не підписаний і не датований. Велика вартість цього прекрасного портрета, вимагав точніших дослідів над тим, хто був автором його. Це безперечно можна дізнатися тільки з письменних архивів Горленків, або фамильних переказів і ми були б дуже вдячні, коли б хто-небудь з їхньої фамілії дав про це докладніші відомости в літературу, і тим ствердив автентичність приписаного цьому портретові авторства. 
Другим незвичайно важним відділом малюнків Шевченка, являються акварелі, котрі розбиваються на дві группи: 
Портрети і малюнка писані до заслання і- - писані в засланні.
 Портрети носять все той самий характерний вплив школи і більшість їх, цілих 5, датовано 1846-м роком, це потреш фамилії Катериничів. 
Роком 1842-м датовано портрет Соколовського, роком 1850-м портрет Ісаєва, писаний в Оренбурзі, а також Залеського „сепія“ і п-і Бламберг. 
Та нас більше ніж портрети цікавлять малюнки видів і то з двох боків. З одного боку через те, що в них Шевченко ніби трохи збувається впливу своєї школи, а з другого боку — певний інтерес мають і самі сюжети, які тепер значно змінилися. Між ними цікаві: костьол у Київі, з краєвидом зовсім відмінним від сучасного, жидівське весілля.
 Але найцікавіші його малюки Аральського моря і киргизьких степів. 
Це мальовано ним у засланні, онімілими від тяжкої рушниці руками. Він повинен був позбутися вже й техніки, і призвичайся, та при всім тім ці малюнки вражають нас більше ніж попередні своєю природньою правдою, своїм глибоким почуттям якогось внутрішнього сумного настрою. Так і чути тут його слова: „І небо не вмите І заспані хвилі“. 
І справді і ясний полудень над Аральським морем № 2, або серед високих жовтих кам'яних скель відгонить таким же сумом, як і туркменське кладовище в долині Долнапа №55, або инші вечірні пейзажі, напр., №56 долина на Хивинській дорозі. 
Це якийсь сумний, холодний осінній вечір з безсильним освітленням вечірнього рожевого сонця. Або також незвичайно гарна Аулья-Тау №60. Сідає сонце, туман криє долини між горами своїм серпанком закриває подробиці. Настрій елегічний сумний, так і чути в цих малюнках душу, що мріє про инші краєвиди, инші пейзажі, не тут її любов, не тут її люба природа, а там десь далеко, за тими горами за тим сідаючим сонцем. В цих краєвидах Шевченко ніби відривається від своєї штучної, умовної школи, тут він виливає тугу в фарбах, як у віршах, і ці краєвиди виявляють в ньому велику здібність, прибиту, приглушену наукою в Академії. Його спосіб малювати акварелями незвичайно простий, але душа так багато вклала сюди, що вони нам більш цікаві ніж багато инших його творів з ліпшою технікою.
 № 53. Киргиз на коні, повернений до глядачів спиною, маленька як і всі инші Шевченкові зауральські акварелі, повна незвичайної експресії. Понурий, стомлений радий спочити кінь, і такий же киргиз на нім обернувся і вдивляється кудись в далечінь, в широку безкраю пустиню, що розгорнулася перед ним своїми негостинними пісками. Обом їм очевидно нудно. 
І як чудово в цій нудоті роскривається настрій Шевченка, від котрого він нікуди не міг заховатися, нікуди утікти. Ліпших ілюстрацій до його зауральських поезій ніхто не міг намалювати, і найліпша ілюстрація Кобзаря була б з його власноручних малюнків. 
Я не буду спинятися на инших його зауральських малюнках, хоч як вони цікаві своїми сюжетами, ці напівголі хлопчики в юрті, як і відомі сковані пересильні арештанти, серед котрих він фігурує сам (фотогр. з акварелі), мало що додадуть до того настрою, що власне викликають його пейзажі. 
Цікавий відділ складають його рисунки олівцем. 
Тут є портрети Лазаревського 1858 р. і Лазаревської 1859, також чудовий портрет хлопчика, куплений музеєм у власність, і рисунки київських околиць: Видубецький манастирь, гора Скавика, і дорога біля Київа.
Єсть скілька ніби шкіців (ескізів) до більших картин, напр: „Танці на селі’’ №69; „Посвячення пасок на Великдень’’. Є тут скілька офортів, з них 6 поміщених в „Жавописной Украине’’ Тараса Шевченка. Спб. 1844 р. під № 72. 
„Старости" 1847 р., „В шинку", „Старець на кладовищі" 1859 р. автопортрет 1860 р.; портрет барона П. К. Клодта 1861 р.; „Хлопчик — калмик в юрті біля грубки’’ і „Свята семья“ № 84, Скілька офортів-копій з Рембрандта і Брюлова. 
Окрім цього на виставці є багато фотографій з рисунків, офортів і акварелів, що переховуються в чернігівськім музеї. 
Виставка робить сильне вражіння, як тим що вробив Шевченко, так і тою потенціальною енергією, котра виступає в деяких його малюнках і котра була приглушена зовнішніми обставинами. Виникає сама собою необхідність повного видання його малюнків. 
Перший випуск зроблений в Петербурзі товариством імени Шевч. робить незвичайно сильне вражіння і безперечно не залежиться по книгарнях тим більше що і коштує дуже дешево 3 руб. за З0 великих репродукцій, з котрих 3 кольорових. Варт було б щоб дирекція музею увійшла в ближче порозуміння з петербурзьким товариством і, поки малюнки в її роспоряджені, звернулася до такої гарної фірми, як Кульженко, щоб  зробити знімки і видати другий випуск тут у Київі, але під тою-ж петербурзькою фірмою. 
Остається подякувати упорядчикам виставки за гарно уложений католог в двох мовах, і порадити громадянству конче оглянути виставку, тим більше що дохід з неї піде на викуп малюнків Шевченка у власність музею, а значить і на користь широкому громадянству. 
