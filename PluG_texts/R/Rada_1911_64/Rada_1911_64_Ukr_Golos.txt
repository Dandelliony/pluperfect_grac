Украінці в Америці. Украінські газети в Канаді.
Канадійська Україна виявляв з кожним днем більший зріст життєвих сил. Коли починалась еміграція, увага напливаючих мас була звернена в один бік— кожний шукав хліба, шукав роботи та землі, щоб сяк так поліпшити свою чорну долю. Одиниці, що поза щоденними клопотами про хліб, бажали ще й духовної поживи, мусіли вдовольнитись головно українськими видавництвами в Галичині та на Україні. 
З ходом і обставини зміняються.
Приходить доба „авторів ріжних пісень про Австрію і Канаду’’, „Оборон Віри“, „Брусків" іт. д. Та народні потреби духовні зростають, домагаються чогось більшого, і в міру цього появляються нові часописи, нові більше поважні видавництва. 
Досі українці в Америці мали шість газет ріжних напрямків, та ще вийшло де-кілька гарних брошур. З нового року почав виходити місячний журнал „Хата", а оце тепер, в Едмонтоні починає виходити нова соціалістична тижнева газета „Нова Громада". 
Редактором її має бути д. Крамар. 
Канадійська нива широка, і ще не одна добра газета може мати місце, єсть надія, що і „Н. Громада" піде, новим шляхом прочищать цю ниву і ширити свідомість серед українського громадянства в Канаді. 
