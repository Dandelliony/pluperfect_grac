Инші росписи.
Годнев докладує роспис трат державного контролю, підрахований в 1.078.862 карб, і радить прийняти побажання про поліпшення контролю на приватних нових залізницях, що будуються на рахунки гарантованих облігаційних капиталів. 
Роспис приймається з формулою комісії.
 Єропкін докладуе роспис по сістемі державного кредіту, в якому підраховано звичайних трат на 407.265.679 карб. Роспис приймається без суперечок в підрахунках комісії.
 Без суперечок також Дума приймає по докладові Маркова 1-го роспис надзвичайних трат міністерства і доріг в сумі 94.478.978 карб. 
Олексієнко докладуе висновки бюджетної комісії по прибутковій частині роспису. Загальна сума прибутків звичайних і надзвичайних визначилась в сумі 2.720.108.872 карб. 
Найбільше підвищення прибутків зроблено по казенній горільчаній операції і по казенним залізницям. 
Взагалі суперечки закінчені.
 Окремі параграфи прибуткової частини роспису приймаються в підрахунках бюджетної комісії. Предсідатель кн. Волконський повідомляє, що розглядання торішнього бюджету потрібувало 29 засідань і було закінчено 23 марта. В цьому році одібрало тільки 17 засідань і закінчилось 17 марта. Предсідателеві бюджетної комісії Олексієнкові Дума робить гучну овацію. 
Далі засідання в суботу.
 Для обрання нового предсідателя Думи призначили особливе засідання у вівторок увечері.
