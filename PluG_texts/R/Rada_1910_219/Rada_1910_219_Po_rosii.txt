ПО РОСІІ.
	— На поліцію в 1911 році просять 59,980,028 рублів, а це виходить мало не 60 відсотків всіх трат на міністерство внутрішніх справ. На міністерство видається 97,813,179 рублів. Видатки на содержування поліції, таким чином, не тілько не меншають, а ще більшають, а на чиновників поліцейського управління просять на 1911 рік на 819,900 рублів більше, ніж в цьому році. Характерно, що з всього обрахунку міністерства внутрішніх справ, який досягав 98 милійонів рублів, Державні Рада і Дума мають право обмірковувать вільно тілько щось біля 10 милійонів. (Р. У.).

	— Законопроект про позбавлення сана. В загальне зібрання Державної Ради вступив доклад окремої сенатської комісії, в якому говориться про скасування деяких обмежень, що слідкують за позбавленням священицького сану. Думський законопроект комісія дуже змінила. Рішуче відкинувши проект скасування обмежень права вступу на гражданську службу, комісія тілько трошки помягчипа теперішні про це закони. Постанову Думи про те, що6 бувшим ченцям вертати всі права, комісія одкинула. Духовенство з Держ. Рада висловлюється за те, щоб лишити всі ті обмеження, які були раніше для позбавлених духовного сану. Тих же, що по своїй волі кидають сан, карать ще тяжче, бо це, мовляв, образа святині. Такої ж думки, як духовенство з Держ. Ради, і Синод. (Р. С.).

	— Користна пожежа. Давно вже сібірські газети говорять, що конче треба зробити ревизію в Знаменському жіночому манастирі. Про „управителя“ того манастиря, приятеля красноярського голови союзу, говорив в Держ. Думі депутат Караулов. Недавно стали говорить, що ревизія вже їде. Але тут трапилося нещастя. В кватирі манастиря згорів столик, на якому лежали всі манастирські звідомлення. Звідомлення згоріли до щенту. Тепер ревизія коли і прибуде, то мало що найде, бо всі документи згоріли. С.Ж.

	— Нові провокатори. В. Л. Бурцев розповів співробітникові „Р. Сл.“, що два відомих літератори, про яких писалося в газетах, що їх має викрити Меньшіков, справді провокатори. До сеї пори не оголосили їх призвіщ через те тілько, що в Бурцева немає відповідних документів. Коли оголосять призвіще одного з них, то це страшенно вразить всіх, сказав Бурцев.

	— Російські емігранти. Недавно в „X. В.“ надруковано листа Смертіна, в якому він писав про каторжні умови праці переселенців росіян, які ото поїхали на заробітки на острови Таїті. Праця, каже він, незвичайно тяжка, заробіток малий, переселенці голодують. Працювать примусюють дуже багато. Часто працюють під дулами револьверів. Виїхати з островів ні за що. За провини тяжко карають. В харб. газеті „Н. Кр.“ вміщено листа з Австрії. Пише робочий сібіряк. І цей скаржиться на малі заробітки, тяжку роботу і голод. Без знання англійської мови, каже він, не можно одержати роботи. Врешті просить товаришів прислать йому грошей на переїзд.

	— Циркуляр. Інспектор Бахарев, мінусінського повіту, єнісейської губернії, видав циркуляр, яким забороняє вчителям народніх шкіл писати листи та папери ділові без „ъ" і „ь" знаків. Як що пан інспектор помітить вчителя в такому злочинстві, то зараз же скине такого з посади. („В. 3.“)

	— Замучили. З телеграм відомо, що в Астрахані в кватирі старенького священика Івана Семчеикова найшли дві вбитих немолодих вже жінки. Тепер „Астр. Лист.“ переказує такі подробиці. Зразу священик Семченков вигадав був цілу історію про те, як на нього напали розбишаки і вбили тих жінок. Але після допиту на суді він скоро признався, що вбив їх сам. Сталося це через те, що обидві жінки, живучи в домі Семченкова, гризли його, лаяли і не давали спокою. З молодшою з них він жив, як з жінкою. Вона в останні часи стала шлятися по веселих домах. А в останню ніч прийшла п'яна і накинулася на о. Івана. Він оборонявся, схопив сокиру і вдарив її по голові, а потім вдарив і стару матір її. „Замучили вони мене",— закінчив так посвідчення о. Іван.

	— Присяжні без кватирі, „Сцб. Тор. Пр. Газ" переказує, що в Ішімі, тобольської губ., на сесію окружного суду з'їхалися селяне присяжні засідателі і не могли найти собі кватирі. Приходилося старцювати. Аж нарешті зглянувся над ними справник і дав їм жити при арештанському одділі в поліцейському управлінні. Такого, каже газета, ще не було в практиці суду присяжних.

	— Холєрна пригода. З Темір-Хан-Шури пишуть „Тифял. Лист.“, що там заслабла була на холеру покоївка одного пана. Той заявив городському лікареві і лікарь хотів одвезти хвору в „кареті"—звичайній арбі татарській, на якій стояла велика чорна скриня. Покоївка, побачивши „карету", так злякалася її, що вискочила в вікно і побігла по вулиці. За нею погналися городові і санітари. Покоївка забігла до своєї сестри і там обидві сестри заперлися, взявши в руки коцюбу та щітку. Поліцію вони зустріли рішучою заявою, що не дадуться живими в руки. Тільки коли забрали „карету", сестри впустили до себе лікаря.