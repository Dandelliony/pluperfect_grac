Революція в Португалії.
	ПЕТЕРБУРГ. По останнім відомостям убито й покалічено підчас революції 3.000 душ. Адмірал Рейс, який був ініціатором революції, застрелився. Республіку признало все населення Португалії; тільки в небагатьох місцевостях населення зосталося вірним королеві. Колишній король Мануель поїхав в Марсель, а звідтіля поїде в Англію. Тимчасовий португальський уряд нічого не має, щоб Англія приняла короля. Англійський уряд бере на себе ініціативу признання португальської республіки. Англійські судна, які прибули в Лісабон, салютували республіканському прапорові. Конгрегації роспущено. Членам конгрегацій наказано виїхать за добу з країни. Офицерам і унтерофицерам, які брали участь в революції, дано нагороди. Стара поліція хотіла грабувати банки і приватні будинки, але в неї одібрано зброю.