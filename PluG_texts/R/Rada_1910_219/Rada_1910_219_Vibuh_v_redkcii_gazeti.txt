Вибух в редакції газети.
	З Сан-Франціско подають такі подробиці про вибух і пожежу в редакції „Times“, головної газети Лос-Анжелоса.
	Як тільки друкарські машини почали робити, стались один за одним три страшних вибухи. В редакції в той час було ще багато співробітників і душ сто наборщиків. З них до 20 сентября все ще не дорахувались 50 душ; бояться, що всі вони там загинули. Більшість поранених та вбитих було в наборній світлиці, під якою і стався вибух. Картина цього страхіття невимовна. Після першого, самого сильного вибуху де-які з присутніх почали вискакувати вікнами; але раніш ніж всі вспіли втекти з редакції, сталось ще два вибухи, і трьохповерховий будинок з тріском розвалився і поховав під руїнами стін та машин нещасних людей. Все місто прокинулось від вибуху, і народ юрбою кинувся до місця катастрофи. Через якусь мить після вибуху почалась пожежа і рятувати живих людей було дужо трудно. Ледве вдалось вирятувати поранених та обпечених душ 12. Инші самі рятувались. До цього часу поховали душ двадцять, між ними головного редактора газети Крена. Він вискочив з третього поверху і вбився на смерть. Ранено душ тридцять, між ними трьох редакторів „Times‘a“. Гадають, що це робота робітничої спілки, проти якої повставав завше „Times“. Через скілька годин після катастрофи, знайшли бомби перед домом видавця газети і в підвалі дому Зееганделара, секретаря спілки купців і фабрикантів.