Література, наука, умілість і техніка.
	= Смерть Марії Конопницької. 25 сентября померла у Львові відома польська письменниця Марія Конопницька. Народилась вона в 1846 році. Перші її твори почали з'являтись по варшавських газетах в 1870 році і зразу звернули на себе увагу. Почавши з ліричних віршів, Конопницька перейшла на поеми, драматичні твори, новели, історичні написи і инше, а також робила художні переклади з чужоземних мов. Всі твори покійної пройняті глибокою любовью до „меншого брата". Де-які з них перекладено на українську мову —„Мендель Гданський" й инші.
	= Книжка про М. Кропивницького. Український письменник Гр. Коваленко видав у Полтаві популярну книжечку: „Про життя і працю Марка Кропивницького, батька українського театру“.
	= Нова дитяча книжка. X. Майстренко видав у Київі в своїй переробці казку—„Івасик Телесик“.
	= Твори М. М. Коцюбинського в російському перекладі. М. М. Коцюбинський вже зладив до друку перший том своїх оповіданнів в перекладі на російську мову; в цей том увійдуть: 1) На камені, 2) Лялечка, 3) Цвіт яблуні, 4) Сміх, 5) Intermezzo, 6) Під мінаретами, 7) В дорозі, 8) Для загального добра, 9) Дебют, 10) У грішний світ, і 11) Як ми їздили до Криниці. Видає оповідання відоме російське товариство „Знаніе“.
	= Славянська Енциклопедія. Не так давно вийшов в світ т. І Славянської Енціклопедії, який містить в собі працю д. Ягича- Історія славянської філології. Автор присвячує по кілька сторінок українським вченим: Бодянському, Кулішеві, Драгоманову, Антоновичу та инш.
	= Нове дешеве видання Кобзаря. Цими днями в Петербурзі вийшов в світ Кобзарь в дешевому виданні д. Яковенка. Кобзаря редактував небіжчик В. Доманицький. Ціну призначено не високу—60 коп.
	= Наша школа. Науково-педагогичний журнал. Рік II. Книжка II. Зміст: Л. Сальо: Службова прагматика. Проект службової прагматики для учителів середніх шкіл, виготовлений тов. „Учительська Громада“ у Львові. Статті. Д-р Ст. Баран: Де-що з національної статистики в галицьких середніх школах (кінець).—Н. Давиш: Життя молоді української гімназії в Коломиї (кінець).—А. Яцимирський: Огляд новійших розвідок і видань по історії старої української літератури.—Оцінки й звіти. Книжки загально-наукового й інформаційного змісту.—F. Bostel, W sprawie suplentow.—Книжки для молодіжи.—Т. Андерсен: Казки.—Б. Грінченко: Українські народні казки для дітей.—М, Твен: Пригоди Тома Соєра; Пригоди Гека Фінна.—Хроніка. Засідання Головного Виділу.—Філії: Коломия, Стрий, Тернопіль. — Miscellanea.—Українські бурси й інститути для молоді в Галичині в шк. р. 1909/10.—Обіжник ц. к. Кр. Шк. Ради у Львові в дн. 28 липня 1910 ч. 188/рг. до Дирекції гал. середніх шкіл в справі русофільських бурс.—Бібліографія. Книжки й брошури надіслані до редакції.