З газет та журналів.
	*** „Новий Край“, що виходить в м. Ростерн (провінція Саскачеван), описуючи життя наших земляків у Канаді, доводить потребу організації українських фермерів.
	Коли приглянемся суспільному життю Канади, мусить нам найперше прийти на увагу те, що вся ця суспільність переплетена ріжнородними організациями. Купці мають свою організацию, фабриканти свою, робітники свою, церкви свою, політикери свою. Нашого фермера нераз дивує, чому в Канаді приміром косарка чи грабарка має однакову ціну; чому компанії продають землі в тій самій околиці по рівній ціні, чому кожна з залізних компаній бере не менче ніж три центи від милі. Коли він привезе збіжжя до міста, він переконається, що і один і другий і третій елеватор в місті йому дають однакову ціну за пшеницю, хоча він і знає, що вона більше варта. Хочеш що купити, підеш до одного, до другого, все однаково хоче.
	Він бідака не знає, що довкола нього все змовлене, все сильно з'організоване, щоб тільки вигідніше жити. Компанія знає, що як тобі треба косарки або жниварки ти її купити мусиш чи в цеї чи в другої компанії, тому і змовляються по якій ціні продавати. Те саме з купцями великими і малими. І вони сходяться і змовляються по якій ціні їм продавати або що купувати від фермера або робітника. Великі компанії як приміром трачок, млинів, елєваторів, заліза, олова, золота і т. и. роблять те саме. Змовляться компанії купувати збіжжя по такій чи иншій ціні, то ти фермере і гинь, а більше не дістанеш. Коли собі живіше представимо таку велику компанію в суспільнім життю Канади, то виглядало б так, що компанія як та п'явка, котра вп'явшися в шкуру смокче собі спокійно кров людську, немов той павук, що розмотавши сіті, сидить собі спокійно в кутку і чекає певної жертви.
	Як бачимо життя суспільне в Канаді можна поділити на дві части, на визискуючих і визискуваних, на працюючих і неробів-хитрунів. Та з поміж визискуваних, найбільше визискуваним є наш бідний фермер. Його скубуть на кождім кроці. Скубне компанія на машинерії, скубне купець на збіжжі, скубне часом і гірка доля. Всі скубуть його до схочу, бо всі довкола нього з'організовані, сильні, а він одинокий. Як йому боротись, коли ті компанії мають милійони грошей, а він одинокий в них значить те, що макове зерно, або капля води в морі.
	І воно чомусь так є на цілім світі, що хлібороба найбільше використують, за те, що він всіх годує своєю крівавою працею. Те саме в старому краї, те саме і тут в Канаді ми застали. Чому це так? Тому, що фермер-хлібороб не з'організований, тому, що фермері разом собі не подадуть руки як ті компанії і не скажуть: держимся разом і свого не попускаймо. Робітники лучаться разом і борються за кращу плату, купці і компанії лучаться разом щоб фермера зручніше ссати, а чому б фермерові те саме не зробити. Чи в нього нема стільки хитрости та охоти? Кому як кому, а нам, українським фермерам, треба злучитися в одно велике товариство і вибороти собі кращу долю. Нам тут на чужині треба боротися не яко фермері, але також яко народ. Ми кождого дня бачимо, що нас не тільки визискують, але ще до того осміюють.
	Канада вільний край, але вільний він для хитрих, розумних, вільний він тому, що вільно вам з'організуватись і домагатися свого, боротись за своїм, вільний він тому, що вільно другому з вас послідню сорочку здерти і то так, що ви не опам'ятаєтесь, аж голі. Але все таки це вільний край. Вам вільно організуватись. Тому браття русини приступайте в члени „Товариства українських фермерів“ і боріться з нами за кращу долю.
	Ми яко народ по наших колоніях дуже кривджені тому, що нема кому за нас упімнутися, нас заступити. Нам треба почтів, залізних доріг, елеваторів, та багато инших річей, котрі ми б сейчас дістали, як би мали за собою силу, мали сильну свою народню організацию. Коли недавно переїздив перший міністер Канади Лоріер через західну часть Канади, то англійські фермері при кождій нагоді домагалися всякої полевші від цього міністра через свої фермерські організації і те, чого домагалися, хоч в части дістають, бо уряд бачить, що в них є сила, є організація. А оскілько більше нам русинам така організация потрібна, то знає кождий з нас. Будте певні, що ніхто вам не поможе, як собі сами не будете помагати.
 	*** Успіхи авіації та захоплення нею офіціозних сфер дало фел‘этоністові „Совр. Слова" (ч. 978) написати такі, повні сатиричного дотепу, рядки: „В воздушних сферах вже побували й П. А. Столипін, й А. І. Гучков, і навіть п. Меньшиков. 
	„Успокоеніе“, угодничество, преемнкательство и человѣконенавистничеетво“—всі стихії російської дійсности вже торкнулися воздушної стихії і нікуди вже втікати од цеї російської дійсности, од її „побутових“ з'явищ, од її мучительної безглуздости“...
	„Летающій Меншиковъ"... ось картина „достойная кисти Айвазовскаго", ось сімвол біжучого моменту російської історії.
	„Пресмшкающееся, снабженное послѣднимъ орудіемъ техники, окрыленное послѣднимъ геніальнымъ завоеваніемъ человѣческаго ума"...
	Коли вигадано було телефон і появився він в Росії, то насамперед сполучено ним було поліційні участки та охранки...
	Культура, як бачимо, теж виливається в побутові форми“...