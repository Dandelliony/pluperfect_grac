Ріжне.
Плекання рідної мови. Головний Виділ »Союзу Українок« у Львові видав у січні місяці ц. р. такого обіжника ч. 14. »До всіх Філій Союзу Українок, В справах культурно-освітних. З почину й під Редакцією Проф. Др. Івана Огієнка зачав виходити у Варшаві з днем 1. січня б. р. науково, популярний місячник п з.: »Рідна Мова«, що поставив собі завданням ширити належне знання рідної мови серед широких кругів нашого громадянства. Доказувати корисність і необхідність такого журналу—річ зайва. Всі культурні нації дорожать багацтвом, красою й чистотою рідної мови та працюють над її розвитком. Справа плекання рідної мови не може бути байдужна українському жіноцтву. Жінка є першою вчителькою своєї дитини, вона передає рідну мову, цю підвалину своєї нації, майбутньому поколінню. Тому то завданням жінки є стояти на сторожі чистоти й краси рідної мови. З жалем треба ствердити, що цю велику, культурну місію українська жінка не сповнює як слід тому, що вона сама не має належного знання рідної мови. Тоді, коли жінки інших націй вважають питанням своєї амбіції вживати правильну й гарну мову, то мова, що нею говорить і пише наша галицька інтелігентка, є здебільше жахлива. І таку занечищену, окалічену мову передають українські матері своїм дітям! Українське зорґанізоване жіноцтво повинно старатися з усіх сил змінити це невідрадне становище та ширити всіма засобами культ рідної мови. Національним обовязком та питанням чести й гідности кожної української громадянки мусить бути не лише оборона прав української мови на кожному кроці, але й плекання чистоти й краси рідної мови. Головний Виділ С. У. завзиває отцим всі Філії С. У. підтримати всіма засобами акцію плекання рідної мови. В тій ціли поручаємо Філіям С. У.: 1. Передплачувати журнал »Рідна Мова« (залучаємо проспект та поштовий чек). 2. Ширити журнал »Рідна Мова« між членами С. У. 3. Зацікавити акцією плекання рідної мови членів С. У., головно членів освітної секції та молодь і подбати про заснування при Філії С. У. окремого Гуртка плекання рідної мови. Цей гурток буде в постійному звязку з редакцією »Рідної Мови«, від якої одержить всі поради, вияснення та начеркнення пляну праці. Обидві ці справі, а саме: боротьбу з неграмотністю та плекання рідної мови поручаємо найпильнішій увазі наших Філій та вважаємо їх за чергове, найважніше завдання зорґанізованого жіноцтва в культурно-освітній ділянці. Звідомлення з обох акцій прохаємо надсилати до Г. B«.
»Фонд Рідної Мови«. Дбаючи про належний розвиток української літературної мови, яко головної ділянки рідної культури, зложили на »Фонд Рідної Мови«: Вд. Гетьман Павло Скоропадський — 21 зл., Свящ. Ол. Чубук-Подільський — 15 зл., Іван Лютий, »Хата Козака« в Івацевичах — 50 гр., Ом. Омецінський із Тернополя — 2 зл., інж. В. Баричко зо Львова — 50 гр., Т.Т. Ганушевський із Коломиї — 1 зл., свящ. Д. Лещишин із Торонто — 7.40 зл.
А разом — 47 зл. 40 гр.
Усім цим Добродіям Рідної Мови Редакція складає свою сердечну подяку. Тільки при щедрій однодушній допомозі на »Фонд Рідної Мови« широкого нашого громадянства та наших інституцій зможемо створити поважний центр для вивчення рідної мови. Продовження цього списку подамо в дальшому числі.
Чвертьрічні передплатники, що не поновлять передплати, ч. 4-го »Рідної Мови« не одержать.
