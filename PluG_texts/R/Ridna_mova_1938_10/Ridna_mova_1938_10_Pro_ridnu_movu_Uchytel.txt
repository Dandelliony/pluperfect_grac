Про »Рідну Мову«.
Відповідь на анкету.
До 1 питання. РМ зробила дуже багато. Щороку мова нашої преси ліпшає, навіть тієї, що спочатку боролася з гаслами P. М. Навіть у шкільних посібниках (книжках), що друкуються в новіших часах, мало розбіжностей з акад. правописом. Словом, — наслідки великі. У нас P. М. читають тільки кілька вчителів і молодші священики. На селі не
читають. Але зате, коли зустріну якогось „рідномовника“, то він у мене дорожчий за інших, вартісніший! Ми розуміємось, як брати...
До 2 і 3. Для мене цікавіше було б збільшити популярний матеріял. Статті про якесь там XVI століття читаю тільки з послідовности. Уважаю, що відділ зразкового письменства буде добрий. Добрий також відділ „Життя слів“, та „Практичні лекції“. Тут і входжу до З питання, бо коли P. М. буде приступна, то скоріш вона на село піде. А тоді й оповідання з красного письменства притягнуть, щоб на їх змісті могли вчитися мови.
До 4, 5 і 6. Матеріяльно помогти Р. М. повинні перш за все передплатники, і на їх складках повинна P. М. існувати. Не добре робите, що допускаєте до „післяплатників“. Розумію, що хотіли б, щоб якнайбільше людей студіювало Р. М., знаю Ваше чутливе серце, але це шкодить справі, бо коли б читачі знали, що задармо це не прийде, тоді за
здалегідь старалися б заплатити. Нехай Бог рятує P. М. перед закриттям! Це був би страшний удар і свідоцтво перед чужинцями нашої незрілости. Єдиного, а такого заслуженого журналу не зуміли підтримати, що це за народ! Він же (журнал) і так скромненький у порівнянні з чужими мовними журналами; гадаю, що йому не повинна ніколи грозити ліквідація. Передплатників тяжко звербувати; та й зрештою нема кого: інтелігенції нашої мало, та й не дуже декого й обходить мова, а село до того журналу не досягне, — навіть коли б більш P. М. знизилася, то на село не багато піде з тих самих причин. 
Учитель.


