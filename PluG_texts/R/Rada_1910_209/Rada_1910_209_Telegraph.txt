Останні вісти.
(З газет та по телеграфу).
Арешт.
ЛУБНІ. Цими днями, у ліску, на лінії київо-полтавської залізниці, заарештовано з наказу лубенського жандармського ротмистра 5 душ молодих людей (євреїв), що гуляли собі там. Між ними були д.д. Шіпель (молодий), Горкін (наборщик), що недавно відбули адміністративне заслання та Хотяков (теж наборщик). Заарештованих одправлено було в поліцейську буцегарню, а на другий день ранком на допит до жандармського ротмистра, опісля якого їх усих випущено на волю. (Власн. кор.)
Авіаційний конкурс.
ПЕТЕРБУРГ. На літання 14 сентября зійшлося до 200,000 людей. Був, між иншим, Коковцев і багато депутатів.
3‘їзд городських діячів
ОДЕСА. 14 сентября одкрився перший всеросійський з'їзд діячів і спеціалистів по городському благоустройству. 3‘їхалось 150 делегатів.
Грабіж.
ВАРШАВА. В Ченстохові, в передмісті Заводз почалась перестрілка між 4 поліцейськими і 4 грабіжниками, що отняли декілька тисяч у касіра ченстоховської фабрики брилів. У розбишак дуже добра зброя — маузери, і городові з браунінгами не могли встояти проти них. Грабіжники втекли. Під час перестрілки тяжко поранено хлопчика, що проходив близько.
Сорок годин у повітрі.
РОСТОВ-на-ДОНУ. Сюди повідомляють, що в станиці Кутейниковій спустився аеростат, який вилетів з Петербурга ще в суботу з двома військовими авіаторами. Аеростат продержався в повітрі 40 годин. Підіймався найвище на 5.500 метрів.
Чума в Одесі.
ОДЕСА. Позавчора вмерла од чуми на легки 14-літня дівчина. Вжито надзвичайних заходів, щоб не допустить розійтись цій хворобі. Медичний персонал і хворих, які були в одній кімнаті з покійною, ізольовано і всим їм вприснуто протичумну сироватку.
Випущено „російських шпигів".
КАМЕНЕЦЬ-ПОДІЛЬСЬКИЙ. „П. Н." повідомляють, що випущено з черновецької тюрми подільських земських діячів: непремінного члена подільської повітової управи Без-Корниловича, губернського інженера Міллера і повітового земського інженера Троцького, яких австрійські власти арештували, запідозрівши в військовому шпіонажі. Увесь інцідент стався через те, що д.д. Троцкий, Міллер і Без-Корнилович поїхали в Чернівці на мотоціклетах прогулятись. Арештовані просиділи в тюрмі 11 днів, вкупі з уголовними. За них клопотались подільський губернатор і міністерство закордониих справ, російський посол у Відні і инші особи.
Всякі звістки.
ПЕТЕРБУРГ. На Миколаєвському вакзалі висажували з вагона свиней і між ними знайшли голову чоловіка, який в дорозі ходив за ними. Сердешного розірвали і ззїли свині.
Кабінет міністрів не задовольнив прохання Лук'янова, щоб священикам дозволено було їздить в другому класі з квитком третього класу, мотивуючи недозвіл тим, що духовенство має раз-у-раз бути з народом, а не тікати од його. 
Утік касір поновленої ради союзників Степанов, забравши важні документи. Дали знати сискній поліції. 
Діректором бестужевських курсів вибрано професора Савича. 
Після одправи в церков Спаса Преображенія увійшов якийсь божевільний і почав рубати сокирою усе кругом себе. У хворого отняли сокиру, а його одвезли в лікарню.
МОСКВА. В Казані П. А. Столипін приняв союзницьку організацію з проф. Залєським на чолі. Депутація скаржилась на Дубровіна. „Это не въ моей власти"—сказав Столипін. 
В Вороніжі окружний суд засудив поліцейського надзирателя Пальмова на рік і чотирі місяці в тюрму за вбивство селянина Шекунскіх. 
ФЕОДОСІЯ. Міністерство не дозволило одкрить городську реальну школу, замісць закритої приватної школи. Тепер 15 вчителям і 200 учням нігде дітись. 
Скрізь на Чорному морі лютують бурі. Параходи спізнюються.
За кордоном.
Холєра в Італії.
МОСКВА. „Рус, Сл.“ телеграфують з Рима, що в городі лютує холєра. В суботу захворіло 80, умерло 50. В неділю захворіло 100, умерло 70. Серед населення переляк. Темні люде ховають своїх хворих.
Повстання на Формозі.
ПАРИЖ. 3 Токіо телеграфують, що операції проти повстанців на деякий час спинено, щоб помінятись бранцями. Японці енергійно укріпляються. Убито їх 200 душ.
Арешт редакції.
ПАРИЖ. В Буенос-Айресі арештовано всю редакцію газети „Republica" , яку запідозріли в змові проти президента аргентинської республіки.
Арешт.
ЛЬВІВ. На Буковині, в Ростоках, арештовано студента краківського вищого агрономичного курсу Євгена Бачинського. Буковинські власти прийняли його за шпіона. Нічого не помагають легітимації, які арештований має з собою. Арештований прожив від часу виїзду з Росії два літа в Парижі, де працював в „Українській Громаді". Останніми часами перебував у Львові і звідтіля доїхав до Росток. Там його арештовано і відправлено до Чернівець. В Чернівцях він не має знайомих і через це може сидіти цілими місяцями в тюрмі.
Холєра.
ЛЬВІВ. Щоб не допустити холєри з Угорщини в Галичину, заборонено з 27 (14) сентября їздити повозками між Львовом і Пештом а також між Перемишлем і Пештом або Уйгелі та між Тарновом і Пештом.
Справа укр. студентів.
ЛЬВІВ. Випущено остаточно решту українських студентів, арештованих за університетські події: Осипа Охримовича і Миколу Залізняка. Відповідно до рішення радної палати карного суду, потверженого радною палатою апеляційного суду, за обох положено застави по 20.000 корон. За Охримовича дав заставу о. Іван Охримович, а за Залізняка п. Володимир Гнатюк. Обидві застави положено на книжечки перемиської „Руської Щадниці". Тепер вже всі увязнені студенти на волі.
