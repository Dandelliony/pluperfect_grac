
Кращі партійні сили—на село.
На нараді, що відбулася в ЦК КП(б)У по справі перекидання партійних сил на село, тов. Корнюшин (голова наради) зазначив: „Справі перекидання робітників на село місцеві організації не надають ще такого значіння, яке надає їй ЦК. Згідно з планом ЦК, на село направляється 1200 партійців, з них 522 пропагандистів, 260 комсомольців-організаторів і керовників комсомольського активу, а також 200 партійців спеціяльно для того, щоб зміцнити районні верхівки на селі. Справі пересування партійних сил на село ми надаємо величезного значіння. Тому окружкоми негайно мають організувати цю роботу й поставити ії під широкий суспільно партійний контроль партійної преси. Треба пам'ятати, що зміцнити село найкращими партійними силами є найсерйознішим нашим завданням.
Треба твердо перевести принціп, що найкраща організація, найкращий партколектив той, що виділив найкращі сили для села. Пересування партійних сил на село — справа не тільки апарату округових комітетів партії, але справа всієї партійної організації. Особливу увагу потрібно звернути на якість робітників, що відряджаються для села. Нам потрібні здатні до праці майстри-організатори-комуністи“. В наслідку наради виділено комісію для розроблення практичних заходів, зв'язаних з пересуванням партсил на село. Одночасно визнано за потрібне випустити окрему відозву до партійних організацій по справі добровільного виїзду на село, а також поставити на партійних зібраннях відповідні доповіді з широким освітленням цієї справи в пресі.

