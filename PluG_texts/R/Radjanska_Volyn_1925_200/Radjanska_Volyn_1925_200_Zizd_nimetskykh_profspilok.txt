З'їзд німецьких профспілок.
На другий день з'їзду німецьких профспілок що відбувається в Бреславлі, почалось обговорення доповіди Лейпарта, про єдиний робітничий фронт. Представник спілки транспортників Дерінг виступив проти єдиного фронту з комуністами, зазначивши, що навіть комуніст Едо Фіммен, в розмові з ним, наче-б то назвав половину комуністичних проводарів профспілок злочинцями, а другу половину дурнями. Дерінг висловився за виключення комуністів з профспілок. 
Потім удруге виступив Гальм, відзначивши, що кількість членів профспілок, становлючи 1921 року 9 мілійонів, зменшилась більше, ніж на половину. Це, на його думку, свідчить про втрату керовниками профспілок довір'я мас. Залізничник Шефель і текстидьник Шрадер силкувались зусилити ворожнечу до комуністів, але проти цього виступив представник фабричних робітників Хемниця Зигмунд, заявивши себе прибічником комунізму. Резолюцію довір'я президії обєднання ухвалено всіма голосами проти одного. З'їзд відмовився окремо голосувати за пропозицію групи Дисмана—про восьмигодинний робочий день. З доповіддю про економічне становище робітників виступив Лейпцигський професор Гемберг, спростувавши твердження підприємців, ніби розмір заробітньої платні позбавляє їх можливости конкурувати на зовнішніх ринках. Гемберг довів, що закордоном зарплатня з часів війни збільшилась на 200 відсотків, тоді як у Німеччині лише на 150 відсотків на цьому капіталісти наживають 8 міліярдів марок.


