В кооператкомі.
Утворення реєстраційної комісії.
Утворено комісію при окркооператком для реєстрації статутів кооперативних товариств. Комісія вже приступила до праці. 
Житлкоопи й справи постачання. 
В засіданні кооперкому було заслухано питання про відкриття житлкооперативом буд. ч. 67 пекарні для постачання населенню міста хліба. Кооперком визнав, що жатлкооперативи мають право організовувати різні підприємства лише для обслуговування своїх членів, а не для загальногромадських потреб. Через те житлкооперативу запропоновано припинити продаж хлібу на базарах.
Про відчитність кооператорганізацій. Окркооперативний комітет ухвалив звернути увагу центру на необхідність як найскоріше встановити певні форми та терміни відчитности для кооператорганізацій. Окркооператком підкреслює, що неврегулювання цієї справи ще й досі тяжко відбивається на планомірній роботі кооператорганізацій.

