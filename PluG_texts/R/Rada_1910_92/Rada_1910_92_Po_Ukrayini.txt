ПО УКРАЇНІ

У КИІВІ.

      Від'їзд Великого Князя. 22-го апріля в ІІ годин 50 хвилин ночі виїхав в Петербург Великий Князь Константин Константинович.

      В українському клубі. Сьогодня, 24 апріля, одбудеться звичайна танцювальна вечірка. 
      В неділю, 25 аоріля, —вокально- Музична вечірка.
      Київське товариство допомоги початковій освіті. Рада товариства запрошує членів т-ва на загальні збори, які одбудуться в помешканню Народньої Авдіторії в неділю, 25-го апріля, о 1 годині дня.
      „Клубъ Трудящихся". Сьогодня в „КлубЕ Трудящихся" (Безаківська, 12), одбудеться продовження обмірковування докладу на тему: „Шевченко и его творчество". Початок о 8 годині.
       Археологичні роскопки. Недавно відновилися в Київі археологичні роскопки, які роблять під керуванням Д. В. Мілєєва. Роскопки роблять в садибі княгині Трубецької, на розі Володимирської і Трьохсвятительської вулиць. З дослідів виявилося, що долина в кінці Володимирської вулиці, яка переходить в Андріевський спуск, — була і в давні часи. Тепер вона трохи глибша. Позавчора в верхніх шарах землі найшли велике число глиняної посуди, яку вироблено в 12 —13 столітті, дитячі забавки в формі коників і люльки, які вживали в 13 і 14 століттях. Найшли також кілька кахоль вже пізніших часів. На узгірьї, що веде до Володимирської вулиці, найшли частину якогось будинку. В цій садибі роскопки робитимуть до іюня місяця, а потім перейдуть в садибу Десятинної церкви, а потім і в митрополитанську садибу.
      На Дніпрі. В останні дні на Дніпрі сила людей гуляє на човнах і через це трохи не що дня трапляються нещасні випадки. Недавно повище гавані перекинувся човен з 7 людьми. Серед них була одна дівчинка. Всіх цих спасли робочі з берлин. Повище ціпного мосту перекинувся човен з трома хлопцями. Їх спасли. Під колеса пароходу „Царица" попав човен з двома хлопчаками. Одни з них втопився.
      „Забавка". 22-го апріля, о 12 годині ночі на Караваївській вулиці в двора будинку № 27 почулося кілька вистрілів. Постовий городовий і ночні сторожі кинулися в той двір і тут застали невідомого чоловіка, який стояв серед двору з рушницею в руках. Невідомий хотів знов стрілять, але його зупинили. Городовому він не хотів оддати зброї. Викликали наряд городових. Невідомого обеззброїли і арештували. В участку виявилося, що це чиновник канцелярії університету св. Володимира Петро Шуляков. Арештований заявив, що стріляв з метою позабавитися. Цілком випадково ніхто з сусідів не потерпів од цих виетрілів. Шулякова потягнуто до суду.
      Пограбування. Два невідомих злочинці напали на Борисо-Глібській вулиці на д. Торфалієва, схопили його за горло і стали душить, вимагаючи грошей. Витягти з кешені гаманець з 6 карбованцями, злочинці втікли.
      Надії на врожай. В управлінні південно - західніх залізниць одержано відомости од начальників станцій, що врожай цього року обіцяє бути дуже гарний, як що не зіпсується погода. Добрі вісти одержано з подільської, волинської, київської та херсонської губерній. Через це управління доріг гадає почати підготовку до побільшеного перевозу хліба.
      Прочане—мусульмане. В останні дні через ст. Київ проходять великі партії прочан—мусульман, які йдуть на прощу до Мекки. Найбільше прочан з губерній уфімської, саратовської, ніжегородської, сімбірської. Рух їх такий великий, що прийшлося встановити окремі поїзда для прочан.
      Суд над союзниками. В камері земського начальника Нікольської Слободки, 21 апріля одбувся суд над союзниками. Судили їх з приводу скандалу, який вони вчинили 28 марта в церковному павільоні. Свідками були: пристав Слободки Марченко, помішник пристава Сазонов, священик о. М. Веліжев і инші. Голову Слободського союза Йосипа Ільїна і членів „союзу" Пуленка та Крікунова присудили до арешту на 7 днів, а товариша голови Віру Пуленко —до двохтижневого арешту, бо вона образила священика підчас служби Божої. Підчас розгляду цієї справи Ільїн і Пуленко знову образили помішника пристава Сазонова. Про це земський начальник склав протокола і передав судовому слідчому.
      Прохання про закриття монополій. Сельський сход села Радівоновки, чигиринського повіту, скаржиться губернаторові, що присутність монополії спричиняється до нищення людности. Крім того, людям тяжко давати ночну варту для охорони монополії. Селяне села Закутинець просять губернатора позбавити їх „од внутрішнього ворога —алкоголя".
      Малюнки для чарівного ліхтаря. Київська губернська земська управа виписала від „Пироговскаго общества" 100 малюнків для чарівного ліхтаря по медицині. Малюнками користуватимуться для лекцій по медицині в селах на Київщині.
      3 Київщини. Арешт. У Бердичеві, як переказує „Волинь", сискна поліція арештувала Н. Ліхталя, Шехтмана та Є. Купершмідта, підозріваючи їх в тому, що вони мошенством узяли з бердичівського банку 18.900 карб.
      Весна. З Звенигородського повіту нас сповіщають, що там дуже хороша озимина та ярина. В багатьох місцях жита та пшениці доходять до коліна і починають хилитися до землі. Цвіту на дереві в садках дуже рясно. Селяне радіють, сподіваючись гарного врожаю.
      3 Волині. Привітання з'їздові письменників. Редакція житомирської газети „Волынь" послала привітання з'їздові письменників у Петербург і вирядила на з'їзд свого співробітника А. Апрелева. Редактор газети Борт ніков послав таку телеграму: „Не можу прибути сам, бо занятий своїми тюремними ділами".
      Нещастя. В м-ку Народичах, овруцького повіту, недавно „товкачем" убило на сукняній фабриці селянина з с. Ласки. Зосталося сиротами семеро дітей.
      3 Поділля. Вбивство селянина. Нам пишуть з села Дашківець, літинського повіту: „На вербному тижні, вночі проти вівтірка в місцевого заможнього селянина, Микити Осафатченка, почали підбіратись до комори злодії. Прокинувшись опівночі і почувши, що злодії виламують стіну в коморі. Осафатченко вискочив з хати, щоб наробити гвалту, але, очевидно він когось з злодіїв пізнав, бо один з них вистрілив Осафатченкові прямо в груди з рушниці, всадивши йому ввесь заряд заячого шроту. Осафатченко помер, не вспівши й крикнути. Після цього злодії втекли, нічого не взявши з комори; їх і досі не піймали. Були арештовали скільки душ, але випустили.
      Культурні заходи, 3 наказу земства на Поділлі тепер всі селянські дороги обсажують з обох боків дере вом. З того часу, як повинність справляти шляхи знову одійшла до селян, почали теж засажувати і великі галяви, що поробились на старій „Катерининій “ дорозі, так званих - липках. В останній час ці липки було дуже вже поруйновано, багато дерева вирубано та роскрадено і пора вже було засажувати новим. Тепер саженці даються з казенних лісів, а садять селяне. Правда, що й нові посадки, залишені без догляду, на волю Божу, розкрадено місцями, а місцями їх порозкидали пастушки. Де-не-де манячить молоде деревце.
      3 Чернігівщини. В Любечі. Дуже готуються в м-ку Любечі, городнянського повіту, до переносин мощей св. Єфросинії. На майдані побудували багато крамниць, де продаватиметься хліб та всякі харчі, зробили дві чайних. Начальство влаштувало там врачебний пункт, понаготовляло діжки з вареною водою.
      3 Полтавщини. Втеча арештанта. З хорольського арештного дому 15 апріля утік арештант, який дожидав суду за крадіж борошна з млина Дубинського.
      3 Харківщини. Бійка. В с. Великій Данилівці, харьківського повіту, на святках сталася крівава подія. Завелись два чи три підпарубочих. За них оступилися більші і дійшло до бійки. Вискочили на бійку сусіди, дядьки. Стало два ворожих таборі. Взялись за кілки, ножі та гирі. Витребували поліцію, яка, на превелику силу, розігнала юрбу. Трьох чоловіка зарізано на смерть, багато покалічено, але вони не признаються, бо бояться кари. Скілька хлопців та чоловіків арештували і роблять слідство.
      3 Катеранославщини. Рощот робітників. Я Р. Сп.“ повідомляє, що на найбагатших рудниках —Петро-Марьїнському та Голубовському зменшилось роботи. Через це там рощитують робітників.
      Розбійники. 20 апріля під Катеринославом на селянські підводи напали розбійники. Поранили вони двох селян і заходились грабити їх. Тоді один з підводчиків, П. Липка, своїм револьвером застрелив одного напасника. В кешенях у застреленого витрусили 10 патронів та папери, з яких видно, що це новомосковський міщанин Феофан Семенович Тихоненко, 25 років. Цього самого Тихоненка обвинувачено за вбивство батюшки.
      На хуторі. У Великодну суботу сталося нещастя на хуторі в поміщика Олексієнка, під Катеринославом. Коли поміщиця поїхала в город з дітьми, то наймичка у двох з фурманом убили й ограбили поміщика. Наймичка призналась. У фурмана під подушкою знайшли 350 карб.
      3 Херсонщини. Гніздо роспусти. 20 апріля в Одесі арештували якусь Шірокову, що держала роскішну кватирю, куди заводили дівчат-підлітків і насилували їх там. На Шірокову виказала мати одної такої дівчини Стадниченко.
      Нова газета. Російському газетяреві П. Пільському дозволили видавати в Одесі що-денну газету —„Свободная Мысль“, яка коштуватиме 20 карб, на рік.
      Одеська виставка. До Одеси вже з'їздяться ті, що виставляють усякі вироби на одеській виставці. Здебільшого, приїздять виставочники з близьких та з центральних губерній. Цими днями вони почнуть виставляти по павільонах свої зразки.
      Буря. 21 апріля в Миколаїві та в околицях цього города знялась велика буря. На кінці города позносило залізо з дахів, поламало тини. В порті буря, зірвавши з місця баржі та берлини, гнала їх одна на одну. Дві баржі, навантажені зерном, перекинулись і пішли на дно. На тих баржах було 25 тисяч пудів зерна. Людям нічого не сталося.
      Земля. „Од. Л.“ переказує, що останніх півроку на Херсонщині дуже подорожчала земля. Ціна за десятину піднялась з 200 до 300 карб. Поміщики не хотять продавати землю через селянський банк, який не дає такої великої ціни, спродують великі плантації херсонським та бесарабським німцям. За недовгий час німці накупили в самих тільки повітах - одеському та єлисаветському більше, як 12 тисяч десятин по великих економіях. Безземельні селяне, що довгий час держали цю землю в оренді і тим тільки й жили, не знають, що їм і робити.
