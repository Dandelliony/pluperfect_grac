З газет та журналів.
В ч, 92 „Діла” надруковано статю Д. Правобережця під заголовком „Не принижуймо самих себе!" з приводу того, що рада м. Львова не хоче наіменувати одної з вулиць коло українського театру вулицею „Тараса Шевченка", а натомість хоче назвати її «вулицею Тимка Падури”.
     „Таке поступовання ради м. Львова — пише д. Правобережець, — цілком зрозуміле: „вона імена представника повної самостійности, повної окремішности українського народу, імени велетня визволеного і відродженого українського духа — Тараса Шевченка, хоче противопоставитн ім'я Тимка Падури, чоловіка, що по своїм поглядам національним, а головно політичним стояв на без порівнання низшім ступні розвитку української національної ідеї, що не зміг ще стряхнути з себе кайданів чужої нолітичнонаціоняльної думки і, будучи письменником українським, стояв на грунті „історичної Польщі", політичного, а не національного, „единства" польського і українського народу. 
     Таке поводіння ради м. Львова нагадує д. Правобережцеві поводіння наших чорносотенців: „Так само пише він—поступають і російські чорносотенці, коли, стоячи на грунті політичного і національного „единства русскаго народа", противоставдяють святкуванню памяти Тараса Шевченка—святкування памяти Миколи Гоголя. Але чи з того виходить, що ми, свідома частина українського народу, маємо поступитись великоросам великим українцем Гоголем тому тільки, що вій писав по російському і що його взяли сьогодня під свою щиру опіку вороги українського народу? Так само, чи тому, що польські чорносотенці і вороги нашого національного розвитку зводять «протегувати» Тимка Падуру, ми маємо цього, хочбн незначного і маловідомого поета викидати за межі української літератури та культури? - Розуміється, що ні, тим більше, що коли говорити про Падуру, то він як не як має певні заслуги в історії українського відродження Галичини, а особливо в розвиткові української національної свідомости серед спольщеннх українців на правобічній Україні. Та як би радники міста Львова були люде в тій справі тямущі і знали, що Падуру на передодні повстання 1831 року арештовано по доносу одного польського пана, маршалка сквирського повіту, Ганського, котрий перелякався Падуриної „хлопоманії"—то може б вони зменшили трохи свою «симпатію» для нього, «безпечного» мабуть на їх думку, українського письменника. 
     Инша річ, що комітет будови українського театру повинен всіма силами протестувати проти рішення львівської міської ради, але не тому, що мовляв Падура це якийсь графоман, котрий до української літератури не належить, а тому, що він займає в ній замало видатне місце і тому, що його іменем користуються польські радники міста Львова лише в цілях політичних, розвиткові нашого народу шкідливих. Бо не принижуймо себе перед нашими ворогами, віддаючи їм так легко те, що вони на нас за часів нашого історичного лихоліття здобули, — противно, задержуючи в сфері української національної свідомости, в сфері нашої національної культури Хмельницьких і Виговських, Гоголів і Чайковських, Олексів Стороженків і Тимків Падур, покажім цим ворогам нашим, що ми не тільки зуміли пройти через ці низші стадії нашого національного і політичного розвитку і дійти до повної національно-політичної свідомости, що ми не тільки зуміли стряхнути з себе всякі чужосторонні впливи, але зумієм ще використати для дальшого всестороннього розвитку нашого народу й те, що були стратили, те, що — здавалося —на віки нам з нашої скарбниці національної украдено".


