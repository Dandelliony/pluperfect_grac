„ЧУЖИЙ".

(Нарис). 
Кінець.

А ти дивись, як твоя юшка клекотить. Кидай швидче пшоно. Хиба так ніколи? Чи їстоньки чи спатоньки так дуже схотів? Однаково ж не заснемо сплоха, базікатимемо ще довго. А так, погодився Назар, тебе не переслухаєш. А хіба навірилася? Чого б ти навірилася? Як би не схотів слухати, то пішов би та й ліг спати — відповів спокійно Назар і пошпурив картоплиною в озерце. Картоплина ляснула по воді. 
— Матінко!— схопилася Одарка. 
— То я картоплиною кинув. 
— А я думала жаба — мовила Одарка, підгортаючи знову під себе ноги... А що, Назарику, як би оце я перекинулася враз жабою, як у казці? — запиталася вона ухмиляючись. 
— До віку, голубонько, не поліз би у воду — зареготався Назар. 
— А я б сама у жабу перекинулася та плигнула б за тобою у слід. 
— Так-так... не йняв віри Назар.
—  Плигнула б. 
— Брешеш! Так само і плигнула б, як сорочку вишила — мовив Назар. 
      Одарка враз змовкла, зігнулася, немов він стьобнув її батогом. Бач, як одразу притихла. Тільки згадав про сорочку — враз річ одібрало. Відколи обіцялася... 
— Коли ж все немає часу —відпові- стиха дівчина. 
— А в обід чом не шиєш? Три години спочивають вони. Я ж охотився і обід варити, і волів пасти, аби ти тільки шила. 
      Одарка похилила голову ще нижче і сховалася вся од Назара за полумьям. 
— Два тижні обіцялася, водила. То казала полотна та заполочі нема - добув
і того і другого, то голка була невдобна — бігав за п'ять верстов і за голкою. „Лиштва, — сказала, — погана", я дістав других. Все зробив, що казала, а сорочка й досі не почата вів свої докори парубок далі. Всі до однієї дівки шиють в обід, а тільки ти, саме ледащо... 
— Не ледащо я, Назарику. їй же Богу, то не з лінощів не шию я тобі сорочки! — спалахнула вся Одарка. 
—А через що ж не шиєш? 
— Не скажу — протягла Одарка сумно, по маленькій паузі і зітхнула. 
— Чому не скажеш? Може думаєш, що я перекажу кому-небудь —так я ж нікому ніколи не переказував того, що ти мені казала. 
— Все те, що я росказувала тобі: і як я дівчинкою по шматки ходила, і як мене били, і як до мене Сидір вязнув і що я отченашу досі не вмію, те все не таке стидне. Це все хоч і перекажеш, то тільки гріх на душу візьмеш, бо божився, що не казатимеш нікому, а це... це таке стидне, що й тобі соромно признатися. 
      Назарові стало шкода дівчини, проте цікавість перемогла жаль. 
— Стидне! Звичайно, стидне. Як лінуватимешся так шити, то й вік стида не перебудеш, — мовив він
— Не лінуюся я, їй же Богу не лінуюся. 
— То зареклася може, як зареклася баба Степанида прясти? Або може порахувала як і Векла, що ніж маєш заполоч купувати та оченьки трудити, то краще готовеньке купити? —за- глузуючи Назар. 
— Я не вмію вишивати, — кинула, немов з корінням з серця вирвала, Одарка. 
— Тю-у! — тюкнув на весь степ Назар. 
—Ій-же Богу, Назарику!
— Брешеш! Довіку не повірю, щоб ото дівка не вміла хрестика.
— Ій-же Богу не вмію.
— До віку не повірю — коли я парубок, та й то зможу паганенький комірець помережати.
— А я не вмію, — зітхнула на всі груди Одарка. — Білою вмію і мережки знаю і вирізу навчилася, а хрестика не вмію. Хоч і соромно, хоч і не знаю, щоб робила з досади, а не вмію. 
— Та як же це так?— дивувався Назар —щоб отака дівка, щоб отака дівоха... заміж час йти, а вона ще хрестика не вміє! 
— Як би ж ти знав, Назарику, як я жила досі... Як у льоху... просвітку не бачила. Шага в руках на заполоч не мала. Клаптика полотна ніде було взяти. Оце ж я тільки перше літечко на себе заробляю, а то все опекунові за харчи робила. Маленькою була, не боліло, то я й не добивалася щоб навчитися, а стала великою, соромно було дівчатам признатися, бо підняли б на глум. Нікому в світі не признавалася, опріч тебе. Думала десь у бур'яні з потайня у якого не будь маленького дівчатка навчитися. 
— То я тобі буду за дівча. Я навчу тебе, коли хочеш. 
— Хіба навчиш?— зраділа Одарка. 
— А навчу. В мене рука легка. Давай сюди полотно, голку, заполоч. 
      Одарка схопилася, метнулася до юпки, що висіла на груші, витягла з кишені згорнуті обверчені заполоччю чохла та комір, взяла одну чохлу, кількось ниток заполочі, голку. Серце в неї билося, як перед причастям. 
— Тільки гаразд не видно мабуть буде,—-занепокоївся парубок. 
      Одарка кинула цілий оберемок сушнику у вогнище. Юшка в таганку за клекотіла. 
— Мабудь вкину пшона, -—мовила сама до себе Одарка. 
— Бери його морока, те пшоно, вкинеш, як волів пожену, а тепер ти краще дивись сюди — відмовив цілком захоплений надзвичайною роллю вчителя
Назар і майже вирвавши з рук Одарчиних голку з заполоччю та чохла, присів до самого вогню шити. 
      Одарка не сіла а впала біля його. 
— Оце дивись. Бач, чисниця — почав Назар. 
— Бачу, бачу, Назарику... 
— Оце дивись, я встромив голку, беру ту чисницю... Дивись, як нитку кладу. Бачиш як перехрещую. 
— Бачу, бачу... 
— Тепер знову так само. Ось вже у нас і другий хрестик е... Бачиш? Ось так само третій... четвертий. Бачиш який стовбчик вийшов. 
— Ой матінко! Назарику, братику мій, їй-же Богу розібрала. А давайно, я спробую. 
      Назар передав Одарці чохлу. Одарка встромила несміливо голку — голка пішла навскоси. Назар взяв її тремтячу руку, щоб направить голку І враз немов якась тепла хвиля набігла на серце дівоцьке і потопила його. 
      Почуття морального завдовольнення злилося з почуттям близости рідної істоти і дівчина, сама не свідома в тому що сталося, цілком віддалася стіхійній силі почуття щастя: вона не счулася, як обвила шию парубка і міцно поцілувала його. Назар не відповів на той поцілунок, одначе присунувся блищенько до Одарки та ще старанніше почав вчити її. 
      Ще кількись хвилин і цілий десяток хрестиків вже червонів рівним шнуром на чохлі. 
— Бач і навчилася! — потер руки з щирим завдовольненням вчитель. Завтра, до видному, покажу, як зірочку пошити, а тепер складай щитки, закидай пшоно, а я піду оджену волів до воловика. 
— Спасибі тобі, Назарику, спасибі, що навчив. Тепер шитим—шитиму, аж поки не навчуся, як Манька, шити. 
— Утнеш тоді собі сорочку на все село. 
— Собі не буду шити, а тобі пошию таку сорочку, якої ще й не бачив ніхто навкруги. Візьму у прикащика грошей, а як підеш у неділю до дому, то дам тобі аж цілого карбованця. Купиш мені полотна, заполочі. 
— Не піду я цієї неділі до дому. Подамсь аж на Липняги. 
— У Липняги? Здивувалася Одарка. 
— Давно вже Химку бачив; скучив дуже за нею, —  мовив Назар і, веселий, може щасливий спогадами про кохану дівчину, а може багатий тільки надіями та мріями про майбутню зустріч з нею, побіг підскоком на низ, до волів. 
      Немов камінням хтось влучив — опустилися безпомічно руки Одарчини на коліна і чохла випала з рук. Несвідома як і вперше в почутті, що охопило її так несподівано, тепер вона провела парубка поглядом безмежної муки і притиснула руки до грудей, де здавалося їй вже не було серця, а лише глибока, крівава виразка горіла як у вогні. Що трапилося? Вона не знала. Якась могутня сила прийшла несподівано, ухопила, й понесла її на саме небо, до ясних зірок, до місяця, до самого Бога— у рай і потім враз кинула в пустелю якусь, в пекло. Назар повернеться, але то прийце вже не той Назар, не такий Назар, якого вона досі знала... Він прийде тепер не сам... Він приведе з собою щось страшне, неминуче, невблаганне, як смерть — щось велетенне, могутнє, чого ні обминути, ні подужати не можна: за ним прийде тепер тінь Химчина —і та тінь сяде зараз з ним біля вогнища, їстиме з ним з однієї ложки, ляже з ним поруч спочивати, вийде з ним орати. Вона відбиватиметься в його очах, казатиме його устами, співатиме його голосом... Хто вона? Гадюка, гадина, відьма, знахорка. А коли так то й він такий самий,..
      Серце знову почулося в грудях дівчини. Але те серце здавалось тепер важким, як свинцем налитим, а мозок, немов залізним обручем скований, скам'янів з однією думкою: „він чужий"!
       Божевільна! Вона весь час в чужому садку свої квіти садила; чуже щастя своїм соромом веселила. Треба ж швидче рятуватися, швидче визволятися! Коли натрапила на гадину, швидче геть її від себе одкинути, щоб не обвилася кільцем, не впилася в серце. 
      А тим часом Назар вже вертався з пастівника, наспівуючи веселої триндички. 
— Ха-ха-ха — залилася Одарка, як тільки зачула його голос. 
— Чого ти? Набавив ходи зацікавлений тим сміхом парубок. 
— Ха-ха-ха — залилася ще дужче Одарка. 
— Плачеш, чі смієшся? —не розберу ніяк... 
— Ха-ха-ха!—не стихала вона. 
— Щось образливе почулося тепер Назарові в її реготі. 
— А пшоно досі не вкинула. Зраділа так шиткам, що й за вечерю забулася — злегенька шпигнув він її. 
— Ха-ха-ха!— приснула вона. Так ти думаєш й досі, що я справді?.. Так ти навсправжки повірив? 
— Чому повірив? 
— Що я шити не вмію. 
— Авже-ж не вміла. 
— Ха-ха-ха. 
— А то хиба вміла? 
— Ха-ха-ха! Та я тобі, голубе, за день виноградом рукава пошию. 
— Брешеш. 
— Ой, людочки! Він ще не йме віри. 
— А на що ж ти брехала? запитався вже збитий з панталику Назар. 
— На що брехала? Щоб ти не в'язнув, голубе, з своєю сорочкою. Думаєш, в мене нема на цілому світі ні кого окрім тебе? Думаєш, в мене нема кому сорочку пошити? 
— А на що мені обіцялася? 
— Щоб ти за мене, дурненький волів пас... А ну, лишень, кидай мерщій дровця під таганок. Пішов тай пропав з волами... 
      Назар слухняно набрав дровець і кинув на жар... Сушник в мент спалахнув. Великі червоні язики вогнища охопили маленький таганок в усіх боків. 
      „Огак само і мов серце“... подумала дівчина і зиркаула з лютою ненавистю на спокійне, бліде обличчя парубка. 
      Вечеря хутко поспіла. Але Одарка до кандьору не доторкнулася... Промочивши пересохле горло скибкою кавуна, вона зірвала з грушевої гілки свою чорну сукнянку, кинула її на траву і лягла спати. 
— Хиба тут лягати? здивувався Назар. На старе місце, до копиці, ходім. Тут холодно буде, 
— В тебе добрий кожух є. — Кинула Одарка. 
      Назар глянув скоса на дівчину. Він рішуче не признавав її, рішуче не розумів, що трапилося з нею і, далекий від правди, перебірав в напруженій пам'яти своїй всі дрібні деталі останняго часу. Ніякої провини своєї він не міг пригадати, проте йому тяжко було йти, не прочувши від неї слова згоди. 
— А є добрий кожух, — мовив він. 
— А може й два? — обізвалася вона. 
— Цілих три є, а схочу, той чотирі буде, — підхопив він радо, жартуючи. А як схочу ще, то й всіх 5 буде, бо більш десятка овець у батька на кошарі.
       „Більш десятка овець!" —як ножем різнуло по серцю дівчини. „Більш десятка самих овець! Напевне і корова, і воли, і коні... Хата простора, садок, млин, своє поле... Він дукарь! Він хазяйський син! І Химка така само дукарка —в стрічках, в доброму намисці... Біла, роскішна, у батенька свого одиночка... А я—довічня наймичка, посмажена на вітрі, на сонці, зчорніла, боса... Ціла прирва між нами! Гадюку можно раздавити, знахарку можно знадіббям подужати, а цієї прирви нічим не засипати. А яж тулилася, горнулася до його. Сама поцілувала! “ 
      Краска сорому залила весь вид її. Вона натягла платка на голову і од вернулася від Назара. 
— Іди бо, Одарко, до копиці спати, тут холодно і комари тебе з'їдять— обізвався він щиро та ласкаво. 
      Гарячі, пекучі сльози полилися з очей дівчини у відповідь на цю щиру ласку „чужого", але вона до крови прикусила собі губу, щоб жадним згуком не повідати йому своєї муки, щоб не бренькнула яка струна жалощів до неї в його серці. 
      Назар постояв ще трохи, почекав, поки останні жарини вогнища вкрилися попілом і подався понуро до копиці. 
      Одарка схопилася. Останні краплі сліз ще тремтіли на віях, але вона вже не плакала. Зірвавши платок з голови, вона скинула важкі коси на плечі і озирнулася навкруги. 
      Озеро блестіло тепер, як лід нерухомий, холодний; кучерявий верболіз похилився з плачем над отавою. Гордий місяць, байдужий до всього на світі, повагом ген-ген од землі упливав в безмежний простір холодного осінняго неба. Вона глянула на чорний, велетенний килим риллі і не йняла віри тепер, що то вона його увесь, ступінь за ступнем босоніж сходила; глянула на сірий лан, облогу і жахом стиснулося серце дівчини; неможливим, над силу людську здалося їй такий лан двома плугами перевернути. 
      Л. Яновська. Київ, 
      12 березіля 1909 року.
