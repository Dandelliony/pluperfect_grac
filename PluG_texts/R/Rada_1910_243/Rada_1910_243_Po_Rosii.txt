По РОСІІ.
Драма шпигуна. Недавно, як переказує „У. Р.“, в Петербурзі в покійницькій лікарні Марії Магдалини застрелився молодий хлопець, який прийшов подивитися на труп дівчини, що отруїлась напередодні. Тепер вияснилося, що це агент сискного одділу, який торік робив трус у дівчини. Підчас трусу дівчина так уподобалася агентові, що він закохався в неї і поміг їй визволитися з-під арешту, а тоді хотів женитись на ній, для чого розвівся з своєю жінкою. Родичі і знайомі дівчини противилися шлюбові дівчини з охранником. Дівчина не могла перенести того, що її близькі довідались про її кохання з агентом охранки, і отруїлась. Агент, побачивши дівчину мертвою, застрелився над її трупом. - Страшне вбивство. „С. Зап. Гол.“ (Вільна, № 1.490) повідомляє про незвичайну історію. „Сов. Сл.“, пише, що ця історія свідчить, яка небезпека загрожує обивателям од слабих на розум чинів поліції. Врядник Антонович з двома стражниками Рибченко і Голажуном шукали конокрада біля місцевости „Лосева дача". Підчас обходу стражник Рибченко був п'яний і пішов од компанії до Лагерної вулиці. Тут він зустрів невідомого чоловіка, зупинив його і крикнув: „Хто ти такий". Той одповів, що він робочий. Стражник Столярчук, який був тут, додав, що це тесляр старовір. Рибченко, почувши, слово старовір, закричав: „Ти старовір", я вас всіх перестріляю, “а тоді витяг револьвера і вистрелив в робочого. Куля попала в груди, пройшла наскрізь і застряла біля шеї. Потім Рибченко вистрілив ще двічі. Після цього пішов в станову кватирю і заявив, що на нього напали розбішаки і одняли револьвера. Револьвера найшли біля самої станової кватирі. Поранений — тесляр Лазарев. Він йшов з своєї хати до крамниці. Сердешного одвезли до лікарні. Стражника арештували. Робиться слідство. -  „Успіхи” народньої освіти. В Єгорь-євському повіті, рязанської губ., вже третій рік земство здійснює план заведення вселюдної освіти, а тим часом, як видно з докладу інспектора шкіл, становище шкіл в повіті дуже лихе. „Школи, каже інспектор, валяться, діти сидять на вікнах, на долівці,
в кожухах, шапках. Чорнило замерзав од холоду, нема чим писати. Підручників мало, вчителі мерзнуть без дров, слабують. А з що річного одчоту видно, що, як і перш, 12 відсотків дітей покидають школу в перший же рік вступу до неї, а кінчав курс тілько 15 відсотків. (Р. С.). - Хуторі І земства. Торопацьке земське зібрання постановило відповісти на телеграму Столипіна про агрономичну допомогу хуторянам, що воно тоді піде поруч з урядом в цій справі, коли уряд задовольнить обрахунки, які земство склало на хуторське господарство і як погодиться зняти з земства відповідальність за акуратне повертання хуторянами позичок. Бобровське ж земське зібрання постановило побільшати видатки на агрономичну допомогу та завести участкову агрономію для всіх селян, а не виключно для хуторян. (Р. С.). - Псковський Дю—Лу. В Пскові недавно судили відомого роспустника, що заманював до себе дівчат 6 —11 літ і призводив їх до роспусти, інженера-архитектора Данішевеького, 57 років. Справа його почалася ще в літку 1909 року. Тоді інженера посадили були в тюрму, але, зважаючи на його недугу, випустили на поруки. Під час трусу у нього найшли багато карток поганого змісту. На суді вияснилося, що фактичних доказів знасилування дівчат немає, бо посвідчення експертів розминаються, —і тому суд присяжних виправдав Данішевського. (У. Р.).

