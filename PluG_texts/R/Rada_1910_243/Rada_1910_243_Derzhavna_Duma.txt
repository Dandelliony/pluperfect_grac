ДЕРЖАВНА ДУМА. Засідання 25-го октября. Початкові шкоди.
Предсідатель —кн. Волконський. Йдуть далі суперечки за початкові школи. Крупенський зауважує перше всього те, що учителі нашої початкової школи мало освічені і що треба подбати, щоб підняти їх культурний рівень; треба вигнати з школи політику. Далі він звертає увагу міністерства народньої освіти на ту літературу, якою троять учителів. Для прикладу він цітує з журнала „Народный Учитель”, що видається в Бесарабії, статтю „Памяти казненыхъ революціонеровъ” та инші. Потім підкреслює роль повітових маршалків в справі початкової освіти і покладається на Височайший рескріпт 1873 р., яким дворянству довіряють стояти на сторожі початкової школи. Оратор не вважає потрібним знищувати церковну школу, бо вона дуже користна. „Не треба забувати, — каже він, —що коли в часи визвольного руху потягнуто було до суду 23.000 народніх учителів, учителів церковних шкіл було тільки 150. Хасмамедов зазначав, що шкільна реформа, як вона стоїть у проекті, нічого нового мусульманам не дасть Він каже, що коли третя Дума бажає мати назвисько „Думи народньої освіти", то вона повинна виробити такий проект, з котрим згодилися б усі національности Російської держави. Спроби обмосковити мусульманську школу і убити в ній любов до рідної мови, можна заздалегідь сказати, не будуть мати успіху. Клюжев стоїть на тому, щоб усі початкові школи об'єднати у відомстві
народньої освіти і не робити поділу на два ворожих табори в такому святому ділі. Оратор каже, що він був інспектором народніх шкіл, і на підставі власного досвіду доводить, що батюшки нерадиві до свого діла в школі; оратор цітує скарги селян на те, що батюшки, одержуючи 75 карб, за навчання в школах, бувають там всього 6 —7 раз на рік. (В центрі і зліва: Так! Так! З права —рух). Далі оратор росказує, що для боротьби з таким явищем приходиться платити батюшкам за кожний раз окремо. При таких умовах церковна школа має і буде мати хворий вигляд. Предсідательське місце займає Шідловський. Алексєєв виясняє свої погляди на инородчеське питання в справі початкової школи. Він вважає це питання дуже великим, бо в ньому пропонується, чи бути Росії великою і неподіленою, чи піти шляхом федерації та унії. Далі оратор протестує проти того, що представники інородчеських фракцій в Думі взивають русских націоналістів „обрусителями”. Націоналісти не мають на увазі нищити національні, релігійні та побутові особливости 109 народностей Росії, але вони дбають про те, щоб звязати всі країни з головним ядром, звязувати їх з ним повинна державна російська мова. (Голоси націонал. і правих: „браво!”). Алексєєав далі нагадує 23 том докладів про початкову освіту, що були внесені в англійський парламент, в якому російська-шкільна сістема вважається за одну з найкращих, що до організування народньої освіти на національних підвалинах. Оратор указує, що російська сістема краща за французьку і що там, де цим ділом керують самі поляки, — народня освіта стоїть дуже сумно. Про те, як обережно відносяться поляки до народньої душі, може свідчити випадок в Жулині з нещасним страдальником Михайлом Коханчиком і його сестрою. (Голоси з польського кола: брехня! брехня!) Оратор далі призиває друзів-октябристів не підтримувати націоналізації школи і не приносити російську державність в жертву. Алексєев має надію, що могутній російський орел грудьми захистить всі 109 народностей і призве їх до спільної, мирної і культурної роботи. (Гучні оплески з права і з боку націоналістів. Оратору роблять овації). Белоусов має надію, що молода Росія, яка вірить в свої сили і в свою будучину, удержить школу на своєму боці, і революційні думки, не зважаючи ні на які утиски, своє діло зроблять. О. Попов 2 й виявляє себе прихильником об'єднання всіх початкових шкіл. Він визнає, що релігійний напрям навчання може лишитися і тоді, коли школи будуть об'єднані; треба тільки, щоб духовні пастирі подбали
за те, щоб відродити авторітет школи в ділі релігійного виховання. Саштелян указує, що проект утворює неможливе становище, вимагаючи од дитини, щоб вона разом навчалася і мові і наукам (оплески з-ліва). Оголошується пропонування фракції конст.-демократів негайно розглянути фінансовий план введення вселюдної освіти. Докладують заяви про те, щоб запитати міністра доріг, чому загаялись внести законопроект про залізнодорожні пенсіонні каси. Далі засідання буде 27 октября.

