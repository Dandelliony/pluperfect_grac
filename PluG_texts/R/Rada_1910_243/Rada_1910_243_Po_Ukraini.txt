ПО УКРАІНІ. У КИІВІ.
До похорону В. Доманицького. Київський п. губернатор на прохання батька небіжчика В. Доманицького
про дозвіл поховати сина в Київі, а не в с. Колодистому, звенигородського повіту, одповів, що не вважає можливим перемінити свій попередній дозвіл на новий і через те в проханні ховати В. Доманицького в Київі одмовляє. Через це В. Доманицький похований буде в с. Колодистому, на своїй батьківщині. Тіло прибуло вже в Лібаву. В українському клубі. Сьогодня, 27 окт. на черговій літературній вечірці д. І. Чопівський прочитає реферата: „До становища гірно-завідської промисловости на Вкраїні” (факти і вражіння з конгресу, що одбувся в Катеринославі 1 —7 сентября 1910 р.). Початок у 8 годин. Новий прокурор. На місце прокурора київського окружного суду п. Мацка, що пішов в одставку, призначила товариша прокурора чернігівського окружного суду п. Квятковського. Міністр доріг загадав київському округові зібрати відомости про під'їздні путі; про те, скільки города затратили на будівлю і на ремонт їх, а також — скільки перевозиться грузу і з яких грузів треба скинути попудний збор. Всі ці відомости міністерству потрібні, щоб наложити оплаток на грузи. Ці гроші підуть на прокладання під'їздних путіз, від яких поліпшиться параходство. Залізнодорожне призначення.. Вище залізнодорожне начальство призначило помішником начальника півд.-зах. залізної дороги начальника оренбургташкентської дороги Штукенберга. В городській думі. Завтра передостанні збори старої київської думи, В повістку поставлено 127 справ. В духовній академії. Позавчора в лазні духовної академії мало не на смерть учаділо скілька студентів. Чад був такий великий, що, вибігаючи в передбанник, студенти падали непритомні. Рятував їх академичеський фершал. Чаду наробила стара піч. Київські союзники. Поданий в Державну Думу законопроект про скасування меж єврейської осілости не дає спокою київським союзникам. Київський „союзъ” тепер пише, щоб послати всім правим депутатам Думи й Ради записку про єврейську справу. Як що Дума й Державна Рада ухвалять цей законопроект, то союзники вдадуться до Царя з проханням не затвержувати його. Банкротство фабриканта. Київський гільзовий фабрикант Дуван збанкротував і виїхав з Київа. Боргу 300 тисяч карб. Фабрика перейшла до рук управителя її. Наукова екскурсія. Професор київського університету В. Перетц поїхав з своїми учениками-студентами в Житомір оглядати рукописи та старі книжки, які є там в духовному архиві. Справа залізнодорожних кіосків. Гурток особ, що брали участь у торгах на залізнодорожні кіоски, подав скаргу міністрові доріг на управління південно-західньої залізниці. В
тій скарзі сказано, що вони давали за кіоски 16.000 карб., а управління віддало Суворину за 12.000 карб. З приводу цього в державний контроль прийшло запитання. Збори „О-ва Нестора Літописца”. Сьогодня на зборах „О-ва Нестора Літописца", в VIII авдіторії київського університету, в 7 год. вечора прочитано буде: 1) звідомлення за минулий рік і 2) доклади Д. Милеєва та В. Данилевича: „Результаты раскопокъ 1910 г. въ усадьбі Софійскаго собора“.  ФФ!!!Бал студентів-політехників. 11 ноября в залях купецького зібрання буде бал на користь незаможніх студентів київського політехничного інституту. Сього року студенти дуже бідують. Подано дуже багато прохань про те, щоб визволити від плати. В  „опросныхъ“ листках, поданих до економичної комісії, студенти говорять про своє тяжке становище. Прохань подано 1000. І от, щоб помогти студентам, упоряжають 11 ноября цей бал. Студенти з усіх сил стараються зробити свій вечір інтересним. Концерт — бал. В Четверг, 28 октября в помешканні купецького зібрання відбудеться великий концерт-бал на користь незаможніх студентів комерційного інституту. Число студентів інституту зросло до 2700 душ. Нужда дуже велика. Студенти надіються, що громадянство відгукнеться на їх нужду. В концерті візьмуть участь кращі сили місцевих театрів. Танці до 4-х годин ранку. Білети продають в комерційному інституті, а в день вечера в купецькому зібранні. Крівава подія. Вчора на Вел. Васильківській ч. 50 пекарь Осман-Абаз-Огли вбив у сварці сина свого хазяїна Ісакова. Його арештували. Пошесть. Селянин с. Городка, бердичівського повіту, прохає у київської губ. земської управи допомоги з приводу дифтериту, бо „діти, мовляв, падають як мухи". Школа у селі росновсюджуе заразу. Лікаря нема. Вчора у київську губ. земську управу надійшли такі відомости про слабування на шкарлятину і дифтерит. В монастирському лікарському участку (з 16 по 23 окт.) 1 шкарл., 8 дифт.; в подорожальському (з 8—16) 6 дифт.; в тетіївському (з 16—23) 12 шкарл., 29 діфт.; в малинському (з 16—23) 7 шкарл., 2 дифт.; в коростишевському (з 16—23) 2 дифт.; в медвідовському (з 16—23) 1 шкарл., З дифт. і в рокитнянському 2 шкарл. і 7 дифт. Сап на конях. В маєтку В. Олізара коло села Щеглівки (радомисл. пов.), як видко з відомостей, які поступили у київську губ. земську управу, виконавча комісія з 3 ветеринарів постановила убити 4 коня слабих на сап. Перехитрили. В с. Демієвці, київського повіту, між сельською громадою і „сторонніми обивателями* давненько вже виник позов — кому саме належить демієвська базарна площа, яка лежить не на



громадській землі, а на „воєнно-транспортній" дорозі. Досі площею користувалась громада, але як виник отой позов, всі крамарі і підприємці, що мали свої рундуки на базарі, перестали платить громаді за місця під рундуками аренду і цим самим спорожнили громадську касу на кільканадцять тисяч. Тоді громада почала хитрувать: недавно оце поставила робітників, щоб забрукувать камінем базарну площу, а рундуки звеліла тимчасом звідти прийнять. Тепер громада призначила торг для найма землі під рундуки по контракту, а старі арендаторі лишаються ні з чим. Шкарлятина і дифтерит на Київщині. За сентябрь місяць в Васильківському лікарському участку заслабло дифтеритом 60 душ, у фастівському 102, в гребенському 50, в велик.-половецькому 80, в єзерянському 3, ракитянському 2 і в г. Василькові 20. З приводу боротьби з дифтеритом, нарада за приводом васильк. повітового маршалка приняла постанову, щоб ознайомити людність з цею хворобою. Для цього буде зроблено кілька бесід і лекцій по школах. Шкарлятина у повіті зменшилась, але нарада постановила — коли вона знов проявиться, вислати пошестний „отрядъ" з лікарем. Окрім того нарада постановила заснувати у с. Ковалівці фершалський пункт, бо вся ковалівська волость що-року хворіє.
3 Київщини. Нова залізнодорожня лікарня. На ст. Бобринській одкрили залізнодорожню лікарню для терапевтичних і заразних слабих. Лихо хліборобам. З Черкасщини нам пишуть, що на озимину там напала черва і дуже пошкодила їй. Багато хазяйнів пересівають знов. Агрономичної запомоги нема, а селяне не знають ніякого способу боротьби з цим ворогом. Це вже скілька років підряд черва виїдає чимало озимини на Черкасщині. Слід би звернути на це увагу хоча б агрономичному одділу нашого земства, котрий відає цими справами. Пожарне діло. Липовецька волость зважаючи на великі пожежі селянських осель, яких город тушить не хоче, постановила завести свою власну вільну пожарну дружину, на віщо й асігнувала 400 карб. Але гроші ці постановили взять з тих трьох тисяч мирських коштів, що вже кілька років лічаться за селянами, як борг-недобор. Наш кореспондент повідомляє, що надії мало на стребування з селян отого недобору, а з цього виходить, що й вільна пожарна дружина може ніколи не побачить світу. 3 Волині. Суд над поліцейським. Виїздна сесія житомірського окружного суду недавно судила в Старо-костянтинові бувшого поліцейського надзирателя А. Ярошинського за те, що він брав з домовладільців гроші на прокладання мостової, а як давати не хотіли, то він, не оглядаючи садиб, писав протоколи, що в садибах брудно. І от, як переказують „К. В.“, люде мусіли платити штрафи ні за що, або сидіти під арештом. На суді городові і письмоводитель
доводили, що таки справді Ярошинський, не оглядаючи садиб, писав протоколи. Тільки повітовий фершал, Хощенко та бувший збірний староста Лейбензон обороняли надзирателя кажучи, що вони разом з ним оглядали садиби. Через цих свідків Ярошинського суд виправдав. 3 Поділля. Душогубство. Нас сповіщають, що в м-ку Саврані, балтського повіту, цими днями юрба підпилих парубків у трактирі вбила хлопця. Неживого викинули на двір, а самі повтікали. Причетний до цього душогубства і трактирщик, з яким був завівся той вбитий хлопець. Поліція арештувала трактирщика. Він признався. Арештовано і парубків-розбійників. Лютує шкарлятина. В с. Полянецькому, балтського повіту, лютує шкарлятина. Про це пишуіь звідтіля до нашої газети так: „В нашому селі ще не було такого нещастя, щоб із одної хати разом було несено по троє, та четверо вмерших дітей, або щоб на протязі цілої неділі кожен день батько бачив у себе на лавці свіжого мерця. Хати, в котрих перш кипіло веселе дитяче життя, виглядають тепер якось смутно, та часто лунає в їх тяжкий плач батька й матері". 3 Полтавщини. Шахрайство. З Кременчука сповіщають, що орендатор великого маєтку Животовський зробив шахрайство на 80,000 карб, і втік. Збільшення робочаго дня. В Лубнях, в друкарні д. Левітанського, що недавно сам був робітником, як тільки появився новий хазяїн д. Золотницький, обидва хазяїни почали намагатися збільшити робочий день. Роблять там самі підлітки, та „горенаборщики", а тому хазяйни просто вимагають коритись їм мовчки. (Власн. кор.). Роз'яснили. Лубенські союзники незадоволені з лубенського повітового маршалка члена Державної Ради д-ія Ів. Леонтовича і мало не в кожному числі своєї чорносотенної газетки „Благовістъ" друкують всякі вигадки про його. А щоб не допустити його знову на посаду маршалка, почали друкувати „разъясненія, якими доводять, ніби баба його була „жидівка", а по дворянським законам і звичаям тих особ, що походять з „жидівського” коліна, не можна вибірати на такі почесні посади. (Власн. кор.) Грабителі. 23 октября, в м-ку Гришині, хорольського повіту, два грабителі вломилося в хату заможного селянина Марченка і, нахваляючись убити, сказали дати їм гроші. Коли вони нишпорили в скрині, то хазяїн зарубав одного сокирою. Другий злякався і втік, покинувші заграблені гроші. 3 Харківщини. Штраф на „Южный Край". Редактора харьківської газети „Южный Край" знов оштрафовано на 200 карб. за те, що вмістив статю супроти харьківського одділу „Крестьянскаго Поземельнаго Банка". Виправдали. В Харькові окружний суд виправдав судового слідчого Тер-Семенова, який вбив свою жінку.
Присяжні визнали, що зробив це він тоді, як йому розум замутився. 3 Катеринославщини. В тюрмі. „Річь" сповіщає, що в Павлограді тюремний дозорець Середа вбив на місці арештанта Кіашкета, який балакав через вікно з своїм знайомим. Напад на волость. 23 октября, п'ятеро людей з сокирами вскочили в шульгівську волость і почали брати гроші з скрині. Сторожі наробили крику, збіглись люде і грабителі повтікали, поранивши одного десяцького. Чотирьох згодом арештували. 3 Херсонщини. Без вісти. 23 октября була в Одесі буря на морі. Дві баржі, що стояли на якорях у морі, занесло десь так, що не можуть їх знайти. Там було 12 людей.
