Російська політична поліція у Франції.
В харьківському „Утръ" парнжський кореспондент д. Тасін подає цікаві подробиці організації російського сиску у
Франції. Після франко-русскої згоди, Франція стала центром російської політичної поліції. Завів політичну поліцію там Рачковський, а далі завідували нею Ратаєв, Гартінг і Андреєв. Під рукою цих „начальників” є цілий штат агентів, головним чином, чужоземці. Росіян—5—10 відсотків. Вербують їх з бувших сищиків французької поліції. Видатніші з них такі: ельзасець Бінт, який був в числі тих „трьох невідомих", що в 1886 році в Женеві виломили двері в друкарні „ Народной Воли", розібрали та перемішали шрифт і знищили надруковані вже листи 5 ч. „Вєстника Народной Воли". Потім той же Бінт перехоплював листи росіян. Другий — француз Біттар, завідував агентами „поверховаго догляду за емігрантами". Цікаво, що цей панок запевняє, ніби він щирий республіканець і франк-масон. Агенти не однакові. Одні подорожують з міста в місто, другі постійно живуть на одному місці. Звичайно, вони селяться в русскій колонії, Латинському кварталі. Частіше вони живуть там, де оселився хто-небудь з видатних емігрантів. Вони намагаються пролазити на зібрання, мітінги, в університетські аудіторії і студенчеські столові. Слідкують не тілько за революціонерами, а і за молодью і особами, які з політикою не мають нічого спільного. Час од часу в Париж посилають летючі ватаги сищиків. Ватагою керує звичайно видатний сищик. Приїздять вони в Париж, розміщаються під чужим ім'ям далеко один од одного і вдають, ніби не знайомі. Всі вони залазять в самий центр життя росіян і рознюхують і збірають відомости, які пригодяться їм в Росії. Після виявлень останнього року перестали посилатися „летючі" гуртки. До одної такої ватаги взялися революціонери. Вони провідали, хто з тої ватаги, І стали за тими слідкувать. Картина була цікава: попереду йде який—небуть емігрант, за ним сищик, а за цим слідком йде філер-революціонер. Сищики скоро стали почувать себе погано. А коли одного разу вони помітили, що їх збіраються фотографувати, то покидали свої кватирі і повтікали світ за-очі. На другий день вийшов наказ їхать в Росію. Але коли вони, — розуміється, —по одинці, — прийшли на вакзал, то з жахом побачили велике число французьких і російських журналистів, а то і просто цікавих, які їх дожидали. В багатьох були все тіж навісні фотографичні апарати. На другий день в французьких газетах були вміщені наймення цих невідомих діячів. А в „Humanite" була фотографія знята в той мент, коли один з сищиків, тікаючи од апарата, скочив на візника і закрив лице руками. Де було торік в маю. А в августі того ж року французька палата депутатів одноголосно постановила боротися з російським шпигунством у Франції.

