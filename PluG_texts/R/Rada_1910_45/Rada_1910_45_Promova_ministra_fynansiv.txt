Промова міністра финансів.

Міністр финансів не розуміє, через що бюджетна комісія вважає роспис складеним гаразд, а тим часом докладчик дає їй неприхильне освітлення. Що ж до докорів, ніби відомство не зважає на думські побажання, то міністр сказав, що немає жадного питання, з приводу якого не було б пояснення, через віщо його не виконано. Коли ж зробити на-спіх перегляд пенсіонного статуту, то з того нічого путнього не вийде. В справі реформи казенних палат міністр каже, що вже зроблено чимало змін, та ще багато треба одмінити, але ж на все це треба грошей. 
З приводу продажу акцій владикавказької залізниці, то збитки від цього казна мала через те, що вона не могла вгадати, яка доля спіткає ці акції й що вони швидко подорожчають. Наприкінці міністр зазначає, що заява, ніби ці акції тепер дають 20 проц. прибутку, цілком безпідставна, а через те й говорити про якісь убитки казни нема чого (оплески). 
Вілоусов зазначає, що справді в роспису державного казначейства далеко не все так кепсько, як було в минулому році; але ж там є нові кредіти на пенсії де-яким членам Думи за „усердную службу". 
Об'явлено перерву. Після перерви Некрасов знову вертається до справи з продажем акцій владикавказької залізниці; він гостро критикує діяльність міністерства в цій справі. Після відповіді міністра финансів, Єропкин робить резюме дебатам і Дума голосуванням приймає роспис в розмірах, встановленних бюджетною комісією.