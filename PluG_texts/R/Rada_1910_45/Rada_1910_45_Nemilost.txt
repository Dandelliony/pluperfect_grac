Коли б мене спитали, яка тепер найпекучіша, нагальна потреба в нашій кооперації, я одповів би — інструкорі ,тямущі інструкторі. Про це вже ось рік криком кричить вся Україна: в кожному дописові по газетах, в статях, в розмовах чути один мотів, одно прохання: „земля наша широка й родюча, а порядку в ній нема", позаводили крамниці, торгуємо, а порядку у нас немає, а як і що робити ми не знаємо, поможіть нам, пришліть людей, які б живим словом розповіли нам, показали як і що, порадили. Коли б я хотів наводити приклади, я міг би списати цілу книгу цими благаннями. Гадаю, що кожний уважний читач сам добре це помітив. Зрозуміло цю потребу і Бюро Союз а потребительних товариств на Київщині, зрозуміли там на місцях, бо представники товариств на з'їзді 3-го декабря 1909 року в один голос требували інструкторів. Та і всяка свіжа людина, коли вона приглянеться хоч трохи до нашої кооперації, вона не зможе не побачити її хиб. Наша кооперація далеко стоїть од справжньої кооперації; закинута десь далеко по селах, серед темного люду, покинута всіма, без керовництва гарного, перетворюється вона в крамарство, в засоб для павуків-глитаїв, в засоб для всяких вільних і невільних її „прихильників", а то і одвертих ворогів. Доводити все це в цій статі прикладам —за браком місця я не буду, а відішлю всіх, хто хоче перевіритися, до „Нашего Діла", дописів в „Раді" та „Селі", „Кіев. В'Ьстях'ь" і т. и. Одна тільки інституція не переконана в цій пекучій потребі, це київська земська управа. Власне, може вона і переконана, але в цьому переконанню сталася якась щілина, порожне місце. 1 це порожне місце призвело до того, що вона рішучо одхрещуеться од розуміння цієї потреби, принаймні од єдино розумного і певного задоволення цієї потреби. Одхрещування це сталося несподівано і впало наче сніг на голову Бюрові Союзу. Всім добре відомо, що земська управа багато потрудилася для заснування кооперативних товариств. На своїх плечах винесла вона всю підготовчу роботу до першого з'їзду представників кооперативних товариств. Навіть представник земства, голова земської управи д. Суковкин відкрив той з'їзд. Відкриваючи з'їзд, в промові своїй д. Суковкин багато говорив про те, що „управа готова сказать полное содѣйствіе развитію кооперативнаго дѣла", для чого вона і асігнувала суми для содержування курсів по щотоводству та інструкторів товариських крамниць. „Завше, — казав далі п. Суковкин, — управа йтиме на зустріч цій справі". На минулому з'їзді представників кооперативних товариств ухвалено було звернутися до управи з проханням передати ті асигновані губерським комітетом гроші в Бюро Союзу для найму інструкторів. Бюро, виконуючи волю з'їзду, звернулося до управи з проханням сповнити свою обіцянку. І от недавно одержало воно коротеньку відповідь: „Управа повідомляє, що вона не має змоги передати асігнованих губерським комітетом грошей на інструкторів потребительних товариств" (Н. Дѣло № 3-й). Коротко і не ясно. Чому це, чого це така немилость, за які гріхи і провини, так і невідомо? А це має загально-громадське значіння.
Чим провинилася справді кооперація на Київщині, що земство рішило лишити її без обіцяної допомоги, без асігнованих вже грошей? За які гріхи караються сотні кооперативних товариств і обрікаються на поживу павукам? Чи може провинилося Бюро, може земство вважає, що воно не може керувать цими інструкторами? Де шукати відповіді на ці питання? Відповідь, повторяю, цікава й потрібна. Бо треба ж знати громадянству, чи це відхрещування, ця немилость до кооперації єсть наслідком якогось певного нового курсу до неї, чи це просто „мент натхнення“ управи, яка не вважала потрібним навіть подати прохання Бюро на розгляд комітету? Поживем — побачимо, почуємо! А покищо 500 товариств Київщини та сусідніх губерній обслуговуватимуться одним інструктором, якого спромоглося найняти Бюро на свої кошти. Гарне „полное содѣйствіе", нічого казати. Вал. Гал.