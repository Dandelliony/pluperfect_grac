ПО РОСІІ.

Лікарська запомога. З Березова, тобольської губернії, нам пишуть, що там ще в 1907 році згоріла лікарня, а й досі в губереькому лікарському одділі і не думають її будувати. Тепер от заслаб лікарь і фершал. Другого фершала визвали до хворого верст за 200. Зостався тут усього один фершал, що мусить лічити стаціонарних слабих, приймати амбулаторних, ходити в город до слабих та завідувати аптекою. Звісно, це все не під силу одному і він уже зовсім закрутився, і не поспіває куди треба у свій час, а люде гніваються. Є тут ще один фершал — засланець; його тепер почали кликати до хворих. Доглядати за лікарем приїхав фершал з с. Шеркальського, покинувши своїх слабих. І от тепер більше як на 200 верст од Березіва немає фершала. На весь берегівський повіт, більше 1500 верст в діаметрі, є тільки один лікарь та в чотирьох місцях фершали. Лікарню в Березові вибудують не раніше, як років через п'ять, а поки що слабі лежать в паганій хатині, де поміщається не більше шости душ. Між засланцями розвелось багато хуліганів. Оце недавно в с. Єлизаровському, березівського повіту, один з них убив з рушниці політичного засланця, дуже порядного чоловіка. Убивцю привезли сюди закованого в дерев'яні колодки і посадили в тюрму. Ці хулігани ходять під вікнами засланців і підслухують, про що ті говорять. Щоб одучить їх від цього, ставлять вовчі капкани. Скрізь вони учиняють сварки, бійки, ганяються за жінками і через це по селах пишуть приговори, щоб усіх засланців виселить. П'яним їм не попадайся на очі, бо поб'ють, а п'яні вони часто бувають. (Од власн. кор.). 
Про простітуцію неповнолітніх. В „кружкѣ на помощь матерямѣ" жінка-лікарь Заволжська прочитала докладна тему: „О помощи малолѣтнимъ жертвами проституціи". Докладчиця почала з того, що вказала на значний зріст простітуції неповнолітніх. Це видно вже з того що цим явищем перестали обурюватися, воно стало звичайним. Багато з цих простітуток починають таке життя вже з 9—l0 літ. Одна навіть з 6 літ. Попадали дівчатка на цю погану стежку завше або через випадкове знасилування або їх продавали батьки. Здебільшого дітей висилають „на роботу" порочві батьки, що пропивають їх нещасний заробіток. Найкращим засобом боротьби з проституцією серед дітей докладчиця вважає приюти-сем'ї. В таких сем'ях діти привикатимуть до семйових обставин, помогатимуть сем'ям у їхній праці і скоро одвикатимуть од свого роспустного життя. Наслідки роспусти довго ще лишаються в дітях. Але це пройде, коли з ними гарно поводитися, не звертати на це увагу та не нагадувати про їх минуле. Дуже гарно впливають в таких випадках, на думку докладчиці, сельськогосподарські роботи та крім того, освіта дівчаток. Вони скоро заспокоюються і зовсім забувають про своє нещасне життя. (Н. В.).
Знущання в участку. В Смоленську судова палата розглядала справу околодочного надзирателя Семенова та городового Салдатенкова. Обвинувачують їх за знущання над арештантами. Акт обвинувачення говорить таке: того року арештовані селяне заявили прокуророві, що околодочеий Семенов та городовий Салдатенков підчас допиту катували їх резиною.З запитаняів вияснилося, що арештанта Богданова вони звязали, положили на постель і околодочний з городовим били резиною, а в ту резину було насипано піску. Попобивши добре, його повели в ночліжний дім, де він повинен був показати своїх товаришів. В ночліжці затримали ще Можаева, Гарячого та Всеволодова. їх повели в участок і там били резиною. Можаев та Богданов скоро померли од цього. Обидва підсудні ще довго служили на урядовій службі навіть після слідства над ними, а Семенову недавно дала ще вищий чин. На суді фершал тюремної лікарні показав, що з того участку часто приводили арештованих з ранами од бійки. Це вже стало звичайним явищем. Далі встановлено, що в знущанні брав участь і помішник пристава Кусонський. Свідки показали, що Кусонський виволік Богданова з під нар, витяг шаблю і бив його нею доти, поки шабля зігнулася, а потім повів його в канцелярію, де били його инші. Принесли Богданова городові на руках, в нього з голови текла кров, а сам він не міг ні лежать, ні сидіть, і говорив: „ох, боляче, хоч би швидче вмерти" ! Палата присудила Семенова на б місяців, а Салдатенкова на 2 місяці в тюрму. 
