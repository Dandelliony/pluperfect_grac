Задачі.

(Для дітей різного віку обоїх полів). Становий пристав, 47-літ зроду, одержує що місяця 240 рублів жалування, з якої суми витрачає на свої власні потреби 90 рублів, жінці на шпильки дає 60 рублів, за вчення трьох дітей платить 75 рублів; прислузі і гувернантці—50 руб., на дрібні видатки витрачає —62 рублі. Лишок пристав кладе в касу. Треба полічить, скілько літ прослужив пристав на своїй посаді, коли вийшовши в одставку, купив дім за 280.000 рублів, заплативши готовими грішми?
Видавець провінціальної газети затратив ка видання весь свій капитал, в розмірі 28 тисяч рублів, 3 них 14 тисяч пішло на те, щоб поставити друкарню, 6 тисяч —на папір, 3.600 на наймання кватирі під редакцію і головну контору, 400 рублів на рекламу, 500 рублів на три нових сукні для жінки видавця, 1.500 па несподівані видатки по виданню, а лишок на жалування і аванси співробітникам. Треба вирахувать, звідки видавець повинен взяти 1.500 рублів на виплату трьох штрафів, що накладено в порядку побільшеної охорони?
Фунт родзинок коштує 12 коп., фунт сушеної черники коштує 20 коп., три золотники цинемону —15 коп., фунт цукру —-15 коп., а сто відер води обходиться в 7 коп. Анілінова краска коштує од 18 до 22 коп. за восьмушку. Вищитать, по чому треба продавать пляшку „настоящаго кахетинскаго вина Музукан №5 собственныхь виноградниковь на Кавказі, щоб мати прибутку на одній пляшці 46 копійок?
