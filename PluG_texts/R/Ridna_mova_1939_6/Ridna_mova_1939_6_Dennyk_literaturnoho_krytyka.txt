Денник літературного критика.
Нові видання.
Богдан Лепкий: До Зарваниці (з „Казки мого Життя“). Бібліотека „Діла“ ч. 22. Львів, 1938 р. 150 ст.
Безтурботні дитячі роки, — яким кольоровим серпанком завжди покриті вони! Всі наші дитячі болі й турботи, — й вони пізніше покриваються тільки рожевими фарбами! В низці коротеньких оповідань Б. Лепкий розповідав про (своє) життя малого хлопчини в священичій родині, відтворюючи й життя самої родини на золотому Поділлі. Усі оповідання пересякнені елегійною правдивою поезією, якою звичайно старша людина згадує свої давно й неповоротно минулі дитинні дні. “Казку розказую вам, казку мого життя, моїх дитячих літ. Хочу виткати скатерть, минулому на спомин!”...
Це чи не перша книжка Б. Лепкого, написана вже соборною літературною мовою. Пригадаймо авторову трилогію . “Мазепа“, що переповнена закутковими виразами, а особливо полонізмами. В “До Зарваниці“, напр., нема вже й сліду того неприродного нам “котрий“ у побічних реченнях, що від нього аж в очах рябів в попередніх творах автора.
Але й у цьому оповіданні трохи позосталося місцевих галицьких виразів. Напр. (у дужках вираз літературний): аптика (аптека) 6, Ще козаків тямив (пам’ятав) 3, щось небуденного (щось небуденне) 10, заколисаний (заколиханий) 20, зашивався в корчі (кущі) 23, дідо (дід) 26, не впадь (не впади) 59, колісцята (коліщата) 68, со-нічко (сонечко) 83, змовив (проказав) молитву 83, метнув собою (метнувся) 133, розідре (роздере) 134, дрібонька (дрібненька) 139, дещо (трохи) хмуроокий 139, перейтися (пройтися) 141, тисяч ч. р. (тисяча ж. р.), тисячів (тисяч) 145, слабенький (слабенький) 147 і т. ін.
Полонізми позосталися ще в цім творі головно ті, що часті в Галичині. Напр.: У спорих (великих) плящинах 6, Яницька наслухувала (підслухувала) 9, Цілий (увесь) був мокрий 17, Розказував цілою (усією) своєю появою 82. З цілої (усієї) сили штовхнув 85, Цілий (увесь) табунець 132, Виїхали по вчасній (ранній) каві 73, Парубок від малих коней (до м. к.) 74, віддаш (віддаси) 82, Сон твердий (міцний) 84, Подряпав хлопця у руку (Подряпав хлопцеві руку) 88, Ящірочки вигрівалися до сонця (на сонці) 91, Маму боліла голова (У мами б. г.) 100, Хлопець витирав збірку з пороху (витирав порох) 114, Дим гриз в очі (Дим гриз очі) 118, Що даш (даси) 126, Спав твердо (міцно) 141, надслухують (підслухують) 149.
Є трохи й невживаних уже архаїзмів, але звичайних у Галичині: миш (миша) 9, Не скри
вав (ховав) того 19, Бог вість (знає) 24, Ані слиху, ані диху (ані слуху, ані духу) 28..
В “Мазепі” аж занадто багато русизмів, тут їх уже майже нема: Торчав (стирчав) перед ним 23, Нарочно (навмисне) зробив 87, Рукоятка (держак, ручка) була бронзова 111.
З нових форм знаходимо в “До Зарваниці” й такі, як: лікувальні прикмети 141. Гарні вирази: Пес був такий, що пошукати 16, Ви живете, що краще й не треба 56. А тоді коні як не схопляться, як не рвонуть (в книжці помилка: рвонуть), то тільки закурилося за ними 80. Гора не гора — чвалували 81. Знав, як котра квітка пахне 91.
Вся Україна знає й вживає: дві слові, дві селі, а не два села (ст. 54).
В літературній мові кажемо рецепт чол. роду, а парасоля ж. р. У Б. Лепкого навпаки: Мала причіплену рецепту 7, Старий парасоль 113.
Питальні речення в нашій літературній мові звичайно розпочинаються з чи або хіба, а в Галичині вони часто мають тут або. У Б. Лепкого: Або це мені новина? 83, Або так можна? 98. Це гарні форми, й вони певне прищепляться й до мови літературної.
Коли в головнім реченні є зв’язка, то в побічнім причиновім літературна мова знає що; Це трапилось тому, ЩО я впав. А в Галичині тут панує бо. в цьому випадку в східніх говорах майже не знане: À це тому, бо (що) він усе між старшими 55.
Старші наші письменники кохалися а н а колю т о ю (відступлення від початої будови речення). Біблія (в її давньоєврейському оригіналі) переповнена найрізнішими анаколютами, але, на жаль, перекладачі не заховують її (див. РМ 1938 р. ч. 66, ст. 274). У Б. Лепкого знаходжу на ст. 39 таку анаколюту: „А з дядьком Миколою Темницьким із Хлопівки, то вони знов про Шіллєра балакають”.        
Іван Огієнко.
Рідномовне.
Тренета — так часто кажуть по західньоукр. говорах на осику. Марія Остромира („У вирій” 1938 р. ст. 122) дає таку легенду про цю назву: “Осика гордо стояла, як проходив Христос, і всі дерева похилили були додолу свої віти. І покарав Христос осику за гордість її. 1 тепер листочки осики все тремтять зо страху. Тому то теж її трепетою звуть".
Українські здрібнілі імена. Прохаю Вас помістити в РМ списка українських здрібнілих імен, бо в нас у Галичині в цьому сильно грішать як на селі, так і в місті. Часто можна почути в наших родинах: Ванька, Шура, Ясь, Юзьо, Кшися і т. ін. 16. IV. 1939 р. Львів. Іван Паран.
Наголос і Складня в РМ. Тішать мене нові вартісні речі в РМ, як напр. праці про Складню,
наголос або й дрібніші, як список християнських імен. 16. IV. 1939 р. Львів. Іван Паран.
Пекуча потреба відчувається в нас у правописному словнику. Але треба видати найповнішого словника. Друга річ. яку слід видати, чи краще сказати: перевидати, — це стилістичний словник, і теж якмога повніший. Але треба видати не так, як Ви, п. Професоре, видали попередній, цебто не зазначивши в категорійній формі, що й як писати, а вже в формі Наказовій. Федір Гай-Гаєвський.
Шевченко в Галичині. Пишете в РМ 1937. 244, що Ви не стрічали людини в Галичині, щоб правильно читала Шевченка. Так, треба признати цю сумну дійсність, — я про це й сам переконався на власній шкурі. Де ж шукати причини? Причина в тім, що в нас мало читають Шевченка, або таки взагалі не читають його. Перейдіть усі села й міста, то заледво є один “Кобзар” у читальнянім книгозборі. А стоїть він, звичайно, припалий порохом, спліснілий... Яким же способом навчимося ми мови? Певно, що головно читаючи Шевченка, Вовчка та найновіших письменників Великої України. Біда тільки в тому, що немає в нас ні Шевченка, ні Вовчка, ні Мирного, ні Коцюбинського, а з найновіших Черкасенка й Рильського, а тому шкода й думати, щоб ми навчилися доброї літературної мови. В нас, у Галичині тепер дуже врочисто святкують 125 ліття народин Шевченка, і добре було б, коли б видали Шевченкового “Кобзаря” доступного всьому громадянству, щоб поширили його всюди, як Євангелію. Лесь Дичук.
Лемківська говірка. “Ніде, може, українська мова не зазнав таких відмін, як на Лемківщині, — тут мешканці двох сусідніх сіл уже відрізнюються виговором. Народній гумор так їх скреслює. Над Попрадом (у селах: Зубрик, Жеґестів, і закарпатських: Межибродв, Завадв і Сулим) говорять твердо: пишов, побив, — висипав на пид, а там бив кит; а навпаки, в селах, що сусідують із поляками, а саме: в Лабовій, Мацієвій і Королевій говорять надміру м’яко: Як когути запілі, тато ся збудилі, з постелі всталі, патічку взялі, влілюля заспівалі і на ярмарк пошлі. В Угрині (сусіднім із Лабовою) замість Л вимовляють В: Боліва го говова, же зерно не повова, бо в зерні бива повова” (Єронім Анонім: Лемківська доля, Львів, 1939 р. ст. 128).
„Новий переклад Св. Письма на українську мову. Заходом Бритійського та Закордонного Біблійного Товариства віддано до друку текст усього Нового Заповіту разом із Псалмами в перекладі проф. д-ра І. Огієнка. Незабаром, може за місяць, появиться Новий Заповіт у продажу. Переклад дуже вартісний, точно-науковий, згідний з оригіналом. Писаний живою сучасною мовою, легкою та поетичною, питомою духові кожного українця. Усім християнам-українцям щиро доручаємо цей новий переклад*. („Віра й Наука* ч. 4 за 1939 р.). Книжка вже вийшла.
Дописи Прихильні
Вороги „Рідної Мови*. З РМ дехто не задовольняється так, як не задовольнялися зо Стефаникових творів, — інтелігенти казали, що автор плаче, селяни, що з їх сміється, а Стефаник писав, що він пише тільки те. що йому каже його наболіле серце. Селяни кажуть, що РМ не розуміють і що їм більше треба думати про хліб насущний (хоч „не єдиним хлібом живе чоловік“), інтелігенти кажуть, що РМ впроваджує „більшовицькі видумки" й „об’єдинительні ідеї" з московською мовою, та тому тримаються місцевого галицького правопису, а ніхто ще правди не сказав і ніхто не подумав про загальну справу. У нас що не так, як у нашій мові, то вже більшовицьке! Кажуть, що проф. Огієнко творить щось нове, і все нарікають, що Ви хочете впровадити новий „більшовицький правопис“ до українського, а особливо в Галичині. По всіх часописах грубими, буквами розписуються в нас про те, щоб поборювати неписьменність. А чи потвердив би хто мені, що наша інтелігенція, щодо літературної мови, грамотна? Багато-хто з нашої інтелігенції не признають соборної літерат. мови й виступають проти всіх, що мозільною працею тую мову творять і удосконалюють, а самі в часописах пишуть так, що що ні сторінка, то авторитет у мові, і що ні правопис, то все нові правописні правила! Лесь Дичук.
Праця „Рідної Мови“. РМ переробила колосальну працю, яка незаперечно буде записана в історії нашої культури, — це призвичаєння всієї нашої преси до однієї літературної мови. Хоча ще нераз трапляється, що деякі наші видання щось »устругнуть“, але це вже дрібнички в порівнянні з тим хаосом, що панував у нас, аж поки РМ сміливо не кинула важливого гасла: „Для одного народу — одна літературна мова”. Кричали на РМ, але її гасло не залишилося посіяним на піску, а дало врожай, і то надзвичайно великий. Коли сьогодні ми всі пильнуємо за своєю мовою, це заслуга лише PM. І це не тільки моє переконання, а багатьох, із ким у цій справі доводилося балакати. Подєбради, 9. IV. 1939 р. Федір Гай-Гаєвський.