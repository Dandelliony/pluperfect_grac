Психологічна основа повстання здрібнілих і пестливих слів.
2. Прикметники. Здрібнілі й пестливі прикметники творяться на основі таких наростків: -енький: маленький, тепленький, молоденький, усюсенький, голенький, руденький, солоденький, більшенький, старшенький, старенький, миленький, хитренький; -всенький: милесенький, солодесенький, малесенький, гарнесенький; -есечкий: малесечкий, то-несечкий; -есий: малесий, білесий, голубесий (зах. укр.); -ечкий: маленечкий, чорненечкий, цілечкий, ріденечкий, малесечкий, манюсенечкий, дрібненечкий; -інький: мацінький, босінький, кривінький; -іський: голіський, тепліський, дурніський; -ісінький: теплісінький, любісінький, дурнісінький, чорнісінький, голісінький, молодісінький, тихісінький, кривісінький; -ісій: сивісій, чорнісій, малі-сій, тонісій, теплісій, тихісій (зах. укр.); -ісічкий: малісічкий, манюсічкий, теплісічкий; -іцький: маціцький; -ічкий: тонічний; -онечкий: дрібонечкий, тихонечкий; -оній: слабоній, низоній, дрібоній, голубоній (головно зах. укр.); -онький: слабонький, мацьонький; -всенький: дрібосенький, рідосенький; -осій: легосій (зах-укр.); оцький: дрібоцький, мацьоцький; -уній: любуній, дорогуній, легуній; -усій: чорнусій, коротусій; -юній: червонюній, малюній, манюній, тонюній, дрібнюній, гарнюній; -юсінький: малюсінький, солодюсінький, гарнюсінький, чорнюсінький ; -юсій: малюсій, манюсій, гарнюсій, теплюсій; -юсічкий: малюсічкий; -юський: тонюський, чорнюський, білюський; -юцький: малюцький; -ючкий: малючкий; -чкий: невеличкий, недалечкий; -явий: білявий, жовтявий, червонявий, смуглявий.
3. Займенники. І здрібнілі займенники повстають при помочі цих самих наростків, що й прикметники: Увесь: всенький, усюсій, усюсічкий, усюсенький, усюсінький, всіський; сам: саменький, саміський, самісічкий, самісінький, самуній, самісій; такий: такенький, такенеч-кий, такісічкий, такісінький, такелецький, тіцюнький, тіський; кожний : кожненький, кожнісінький, кожніський, кожнісічкий, кожнюсенький; жодний, жодненький, жоднісінький, жодніський, жодненький; який: якенький, якіський, якісінький; однаковий: однаковісінький; ніхто: нікогісінько, нікогісько, нікогісічко; ніщо: нічогісінько.
4. Числівники. Один: одненький, однесенький, одніський, однісінький; перший: першенький, першісінький, першіський. Збірні числівники, здрібнілі форми: двойко, двоєчко, обойко, тройко, троєчко, дев’ятірко, дев’ятнадцятірко.
5. Дієслова. В українській мові є кілька наростків, що творять здрібнілі дієслівні форми: нпр.: -ки: їстки, купатки, питки, спатки; -еньки: люленьки; ооньки: їстоньки, спатоньки, питоньки, робитоньки, ходоньки, врубатоньки (дровець), ходитоньки, любитоньки, летітоньки, ходоньки, повозитоньки, лежоньки, гулятоньки, купоньки; -очки: їсточки, купаточки, питочки,спаточки, робиточки, ходиточки, гуляточки;-ойки: робитойки, любитойки, їхатойки, з. у.; -унечки: спатунечки, питунечки, ходунечки; -уні: спатуні, їстуні, їдуні, питуні, ходуні, хитуні ; -унці: спатунці, питунці, ходунці; -усеньки: спатусеньки, ходусеньки, хитусень-ки; -усі: купусі, спатусі, ходусі, хитусі, дибусі, бабусі; -юсі: люлюсі; -унцяти: гамунцяти, люлюнцяти, спатунцяти, їстунцяти, купатунцяти; -ці: купці, спатці, хойці, їстці, спатунці, гопці, гамці, дибці.
Приказовий спосіб: спаткай, гамцяй, люлюнцяй, люленькай, спатунцяй, спунцяй, ходейки, хойці.
Дієприкметник страдального стану: розповитонька дитинка (Головацький: Пісні І, 156).
Здрібнілими формами дієприкметника теперішнього часу можна вважати дієприслівники з наростком -ки: стоячки, лежачки, сидячки, очевидячки.
6. Прислівники. І прислівники можуть бути теж здрібнілі, що повстали:
1) з прислівникових наростків (тзв. чисті або первісні прислівники): осьдечки, завждечки, всюдіненька, гнетісінько (гнеть), ледвеньки; 2) тзв. витвірні прислівники: з іменників: раненько, ранісько, ранесенько, ранюсінько, ранесейко, сьо-годнічки, сьогодніськи, сьогоднісеньки, гнівненько, слідочком, вершечком, заразісінько, заразісько; 3) з прикметників: гарненько, гарнесенько, гарнісінько, скоренько, борзенько, довгенько, довгісько, прямісінько, недалечко, малесенько, мацюненько, мацюнісінько, мацюнесенечко, тихонечко, тихісько, тихісечко, тихісінько, тихесенько, поволеньки, пово-ліськи, поволісеньки, поволісечки, до-пізненька, зновеньку; 4) з займенників: ондечки, тутечки, тамечки, оттакечки, таменьки, такечки, тутеньки, генденьки.
7. Вигуки. Українська мова витворила силенну масу здрібнілих і пестливих вигуків (інтер'єкцій), що їх науково опрацював проф. д-р Р. Смаль-Стоцький. Українець навіть до біди, лиха й горя відзивається пестливо, щоб собі їх прихилити; нпр.: ох бідонько, ой горенько, лишенько, ой долечко, лелечко, пробоньку!
III. Які частини мови творять здрібнілі й пестливі слова.
Переглянувши словотвір здрібнілих і пестливих слів, переконуємося, що здрібнілі слова творять: іменники, прикметники, займенники, числівники, дієслова, прислівники й вигуки. Одначе участь у творбі здрібнілих слів не всіх частин мови однакова. На першому місці стоять прикметники, а по них ідуть прислівники. І це цілком зрозуміло, бо ці частини мови означають прикмети, а тут першу ролю грає чинник нашого психічного життя. Від прикметників і прислівників можемо творити довільну скількість здрібнілих і пестливих слів. На третьому місці стоять іменники, бо нашому зображінню предмету може ще товаришити сильний чуттєвий чинник. Це саме відноситься й до займенників, а саме прикметникових, бо при підкресленні прикмети особи або речі наш психічний стан бере живу участь, й тому можемо їх прикмету чуттєво закрасити. Зате на дальшому місці стоять дієслова, бо про чинність-дію не можемо мати ясного поняття, значить: дії не можемо чуттєво наситити, з виїмкою дієслів, що відносяться до дитячої мови, й цих слів є найбільше. Належить сюди дещо й з мови залюблених (пор. народні любовні пісні) та з мови дітей до батьків, головно до матері, щоб висловити свою синівську любов (пор. вірш. О. Федьковича: „Дезертир").
З числівників тільки один і перший творять здрібнілі форми й то один іще в полученні : сам один. І це цілком природно, бо один у полученні з сам викликує в нашій душі співчуття й звідси форми: першіський, першенький, сам один одинокий, як палець і т. д., а перший — це ж прикметниковий числівник, а прикметники всіх родів мають нахил творити здрібнілі форми. З числівників можуть виступати в здрібнілій формі такі числівникові йменники, як: десяточка, двадцяточка, сороківочка, соточка, тисячка й мільйончик, бо далі ми вже не сягаємо, бо для безсребренників уже тисячка, а тим більше мільйончик — це мрія мрій й тому вливають вони в ці поняття стільки свойого чуття, що говорять до них пестливо, як Калитка з драми: „Сто тисяч" Карпенка-Карого.
Вкінці вигуки замикають чергу, а в них громада, що творить здрібнілі форми приказового способу, з чого велика пайка відноситься до дитячої мови.
IV. Частини мови, що не творять здрібнілих і пестливих слів.
Цілком не творять здрібнілих форм: прийменники й злучники, бо це не самостійні частини мови, — вони сповняють тільки формальну функцію в реченні. З іменників не творять здрібнілих слів ті йменники, що в них переважає розумовий первень, а чуттєвий тон бренить тільки дуже слабо.
Дні тижня творять тільки: тижник, п’ятнична, п'ятонька, п’ятінка, неділенька, неділечка, бо це дні святі й легко викликують в нас піднесений настрій і чуттєвий тон.
З назов місяців навіть травень або май не мають здрібнілої форми, а заступають її в мові залюблених прикметники, що характеризують місяць май.
З пір року весна (нпр.: веснівочка, веснонька, веснойка) й літо (боже літечко) мають здрібнілі форми, натомість осінь, хоча багата, й зима, що має й свої чари, ніяк не можуть нас настроїти чуттєво, щоб ми створили здрібнілі й пестливі форми.
День і ніч на формах: деньок, днинка, ніченька, нічка вичерпують свої здрібнілі назви, хоч ніч повинна їх мати більше.
З назов стихій, як: вода, вогонь, повітря, земля, небо і т. п. творяться: водиця, водичка, водиченька, вогник, вогничок, повітрячко, земелька, земленька, землиця, землечка — очевидно найбільше з уваги на чуттєве відношення селянина до землі. Тому маємо й дощик, дощичок з. н., дожджейко і т. д. Знову „вітрець так лагідно дише", а хмаронька тихесенько по небі пливе.
Яворів. Іван Велигорський.