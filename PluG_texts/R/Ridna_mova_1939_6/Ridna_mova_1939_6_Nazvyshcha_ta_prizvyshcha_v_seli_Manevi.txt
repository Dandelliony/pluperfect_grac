Назвища та прізвища в селі Маневі.
Село Манів, Ліського повіту, належить — подібно як Лубків, Миків, Звірник, Чистогорб, Мигова Воля, Щерба-нівка, Бальниця/Душатин, Прилуки, Со-линка, Туринське, Команча, Смільник — до сіл, що їх оснували на волоському праві. У давніх джерелах зветься воно „Маньова".
У старих актах і документах, хоч у них є згадки про Манів, нема ні сліду назвищ його мешканців. Не дивниця, бож сталі назвища родові почали творитися допіру в XVII столітті, а в XVIII родові назвища вже загальні та незмінні.
Найстарший список назвищ с. Манева маємо в книгах метрикальних із 1784 р. Найбільша частина цих назвищ патронімічного походження, назвища творяться від імен батьків із закінченнями на: -ів, -ин, -ак, -ич, -енко. Ось ці назвища: Васів (Васько-Василь), Ясенів (Ясьо-Іван), Павлів, Лаврів, Ільків, Дан-чів (Данко-Богдан), Прокопів, Кондра-тів, Ульчак (Улько-Юліян), Фецич (Фецьо-Федір), Лазоришин, Василейко, Бу-бенків. Є також назвища з мадярськими закінченнями: Павлош.
Друга група назвищ вказує місце походження: Опарівський (з Опарівки), Команецький (з Команчі), Смільницький (зо Смільника).
Третя група бере початок від занять, або прикмет власників назвища: Косяк, Козлів, Шкапяк, Бесага.
Четверта група назвищ показує, що предки власників назвищ були священиками: Попюк, Попович.
Передостання група — це назвища насмішливі: Питьо, Соп’як, Соломон, Дрочак, Голий, Голик, Котик, Котишак, Дзедзик.
Остання врешті група — це назвища, що мішаються з собою, а саме: Галушканич, Урисканич, Горешканич. Ці назвища повторюються в метрикальних книгах упродовж усього XIX століття.
Від кінця XVIII століття мало змінилося в селі. Переважна частина назвищ залишилася, тільки роди порозросталися. І так, у 1935 р. було в Маневі 15 родин Фецичів, 4 Соп’яків, 3 Дрочаків, З Беців, прийшли нові мешканці, як: Фундик, Петрушевич, Петрик, Пелеш, Добрянський, Ґонц, Мента, Семан, Кулинич, Головач, Сушериба, Скалош, Стец, Станко. У 1935 р. жило в Маневі 64 родині, що їх голови мали часто ті самі назвища, а то й імена. Для відрізнення вживають селяни прізвищ, а їх походження різне.
Найбільше прізвищ мають т. зв. „присташі“, цебто ті, що по одружінні пристали до дружинової рідні і від неї взяли свої прізвища, що утворені з назвищ батьків дружини. Сюди залічуємо таких „ґаздів“ (в дужках подаємо прізвища): Гриць Фецич (Шкап'як), Іван Петрушевич (Козляк), Антін Петрик (Козляк), Василь Костів і Микола Добрянський (Дороханин), Федір Соп’як (Котів), Михайло Красневич (Питів), Михайло Васів і Ілько Беца (Лисів), Степан Сушериба (Марцинів), Іван Дрочак та Іван Мацинський (Ґондер), Микола Фецич (Бовликів), Гриць Дрочак (Кунців).
Інші прізвища показують походження того, хто їх носить: Іван Опалка (Репедянин — із Репеді), Микола Пелеш (Спішак — зо Спіша), Іван Соп’як (Вуль-чак — з Волі Мигової), Олена Сушериба („чуджаня“ — з чужини).
Третя група прізвищ — це додатки з імен батьків: Михайло Фецич (Павлів), Іван Фецич (Костів), Федір Фецич (Вой-циханин), Іван Соп’як (Іванцянин), Степан Сушериба (Марцинів), Василь Фецич (Косяничів — мати з роду Кося-ничі).
Четверта група прізвищ бере початок від занять батьків, або тих, хто носить прізвище: Марія Красневич — „Ковалева“ (батько був коваль), Іван Лазоришин „Дзвінник“ (батько був дзвінником при церкві), Василь Кулинич „Дяків“ (живе там, де колись жив дяк), Семко Стец „Дякунчик" (з дяківського роду), Микола Лазоришин („Мисник“).
У наступній групі прізвищ зазначена віра, чи національність предків: Софія Станко („полька“, — її батько, мельник, був латинського обряду), Іван Крас-нович („поляків“, дід був латинського обряду).
Шосту групу творять прізвища насмішливі: Іван Соп’як (Соломон — вдає дуже мудрого), Іван Фецич („Гундер“ — із війська приніс привичку говорити часто „гундер“, цебто „hundert“), Михайло Фецич („куруц“ — дід був у мадярському повстанні), Василь Ґонц („Цьо-мик", — від слова „цьомати“ — цілувати), Іван Кулинич („халупа" — так називає свою хату замість місцевого „хижа"). Інші селяни прізвищ не мають. 
Бережани. Д-р Франц Коковський,