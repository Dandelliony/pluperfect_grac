За кордоном. Смерть сіамського короля.
Помер сіамський король Параміндр Маха Чулалонгкорн. Покійний був син короля Параміндра Маха Монгкута. Родився в Бангкокові 20 сент. 1853 року. Покійного сіамського короля дуже поважали в Сіамі. За його царювання в Сіамі дуже розвилась культура. Столиця Сіама, Бангкок, на зразок Венеції, вся перерізана каналами, скрізь чудові алеї, електричне освітлення, трамваї. Все це зробив покійний король.
В сіамському військові нема ні одного чужоземця, крім доктора німця. Командує військом принц Чира, що частенько бував в Росії. При покійному побудовано багато залізних доріг в країні.
Новий сіамський король Мага Вожіравудт родився 1 января 1881 року; людина він — дуже освічена, любить археологію, захоплюється музикою.
Наслідником, мабуть, буде принц Чакрабон, що кінчив в Петербурзі пажеський корпус і оженився з росіянкою, п. Десницькою. Економичне життя в Сіамі — дуже розвинене; сила лісів, сіють багато рису, гарні млини. Люд не бідує.
