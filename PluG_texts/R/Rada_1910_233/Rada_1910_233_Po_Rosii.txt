ПО РОСІІ.
Зміни в міністерстві внутрішніх справ. „У. Р.“ довідалось, що начальника головного управління в справах друку гофмейстера Бельгардта призначають товаришем міністра внутрішніх справ замісць Крижановського. На місце гоф. Бельгардта призначають головою петербурзького комітету в справах друку і членом ради головного управління в справах друку А. Катініна, а на місце цього останнього — правителя діл головного управління в справах друку графа Головіна.
– Одпали од православія. Відколи вийшов маніфест про волю віри, по офіціальних відомостях, до 1 іюля 1910 року з православія перейшло в католіцизм 233.000 душ, в тому числі в Польщі 168.000 і 65.000 в західному краї. В це число ввійшли і уніати, які прийняли католицьку віру. За цей же час прийняли лютеранську віру 14.500 душ, в тому числі —12.000 в прибалтійських губерніях. В магометанство перейшло 50.000 душ. Окрім того, 4.000 душ прийняло іудейство, 3.400 — будізм і 150.000 повернулося в язичество. (Р. В.).
– Книжки про сельське господарство. В головному управлінні хліборобст а скликають окрему нараду для обміркування справи про організацію видання дешевих і зрозумілих для селян книжечок про сельське господарство. (Р.).
– Шукають депутата Гегечкорі. Петербурзька поліція шукає місцежительство депутата, представника соціял демократичної фракції Державної Думи Гегечкорі. Шукають його з наказу судового слідчого петербурзького окружного суду. (11. Г.)
– Перехід священика в баптізм. В тарському повіті томської губернії зазначено вже другий перехід священика в баптізм. Перейшов тепер в баптізм священик Бочаров. (Р. С.).
– Сучасні картини. „Б. В.“ малюють картину з сучасного життя села. В Федотові, ковровського повіту, селянам обіцяли позичку на поліпшення левади. Федотовці рішили зібратися на сход і обміркувати —що саме треба зробить. Але самі вони мало розумілись на агрономії і тому обернулися до земської управи, щоб вона прислала тямущу людину. Управа послала агронома. Але тут несподівано надійшла бумага од земського начальника, де він пише: обміркування засобів поліпшення сіножатей визнано зайвим. Агронома все таки послали. Одначе в Федотові він застав замісць схода пристава з стражниками. Пристав досить зрозуміло показав агрономові на стражників і заявив: „Мені приказано не допустить вас до розмов з селянами". Агроном зрозумів і поспішив виїхати.
– Попит на металеві вироби. „Н. Вр." повідомляє, що в Тулі незвичайно зріс попит на металеві вироби. Такого попиту давно вже не пам'ятають. Багато требують з закордону.
– Охота. „Б. В." оповіщають, що в Петербурзі в зарічних частях в обходах і облавах на бездомну бідноту беруть участь і собаки, які служать в поліції. Собак випускають на баржі, в порожні житла, розвалені дачі, стіжки сіна, —і вони винюхують, чи нема там людей.
– Лист Л. М. Тоястого. До „К. В." Л. М. прислав листа, в якому застерігає тих, що думають, наче б то він видає журнал „Ясная Поляна" і надсилають до нього гроші і всілякі заяви,—щоб вони не надсилали цього всього, бо журнала цього він не видає. Він довгі роки одержує од передплатників того журнала заяви, що книжок вони не одержують і прохання повернуть гроші за журнал. Як відомо, журнал під назвою „Ясная Поляна" видають якісь шахраї, що, користуючись ім'ям Л. М. Толстого і тим, що він колись видавав журнал під такою ж назвою, обдурюють ймовірну публіку.
– Вівці в усурійському краї. З усурійського краю повідомляють, що там священик, родом українець, завів у себе овець і через скілька часу і селяне позаводили у себе овець, а тепер їх ходить величезна череда по селах. Це цікаво тим, що ще недавно там панувала думка, що в Усурійщині не можуть водитися вівці через кліматичні умови. (Г. У.)
– Нове паливо. В ковенській губернії дорожнеча дров примусила людей взятися до дешевшого палива — торфяного. В де-яких містечках наготований для палива торф привозять на базар і продають дешевше, ніж дрова. (С.)
– Українські візники в Японії. Недавно в Харбин приїхав з Японії українець-візник, який має в Токіо чотирі виїзди. Він оповідав, що в Токіо працює скілька українців-візників, які добре заробляють там. Японцям подобається швидка їзда. Цей візник приїхав, щоб купить ще один виїзд і одправить його в Японію. (С.)
