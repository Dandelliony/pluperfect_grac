З Украіни в Сібір.
(Вражіння й замітки).

Не гукнули самопали ані гаківниці, тілько но тричі ударено в вокзальний дзвін, як покидав я Київ і Україну весною 1910 року, мандруючи в далеку дорогу —на службу в Сібір. Що й казать, —не хотілося мені кидати рідного краю, своїх старих батьків, знайомих, але як всі мої шукання посади на Україні кінчилися цілковитим фіаско, то, —volens—nolens, — мусів я згодитися на пропозіцію одної приватної торговельної фірми і прийняти посаду в г. Семипалатинському. . І ось я уже в вагоні київо-курської залізниці... Локомотив свиснув, шарпнуло раз, другий і поїзд тихо покотив в невідому далечінь. Пере до-мною весело замиготіли вогники в хатках київських міщан, засяли електричні фонарі, але пройшло 20—З0 хвилин і Київ зостався за плечима, поля почорніли, ніч мати тихо повіяла надо мною своїм крилом, я виліз на верхню полицю і спокійно заснув. Зморені за день нерви не реагували зовсім і ніяких снів не довелось мені бачити в цю першу ніч моєї далекої мандрівки.
Я не розповідатиму тут про свої дрібязкові вражіння, котрі довелося отримати протягом їзди од Київа до Сизрані: вони занадто дрібязкові, не характерні і мало цікаві для широкого читача. Не один досужний турист оповідав уже в своїх дорожніх вражіннях про „достопримічательности" Курська, Тули, Рязані, Самари, не один росказував про свої цікаві, забавні злоключення.
Останніми роками наші селяне — українці плавом пливуть у Сібір, являючись головними колонізаторами краю. Сібір і переселення — області мало розроблені в українській літературі, мало відомі загалові, — тому найбільшу увагу (не виключну, розуміється) звертатиму в своїх коротких, поверховних замітках на наших „переселенців „во страну далече" і на все те, що так чи инше з'язане з їх життям на нових місцях.
В Сизрані вперше зустрів на вокзалі переселенців. Одні їхали назад в рідний край, а розбитими надіями, з злобою в серці, цілковитими старцями, другі — навпаки — дивилися рожево на майбутнє і не звертаючи уваги на перестерігання скептиків, тяглися в Сібіряку... —„Куди земляки?"—„Та У Томське!“—„Як їдете,— по дорогому, чи дешевому, — з проходним, чи без нього?"—„По дорогому... Земський дешевого не видав, так ми взяли та й по дорогому поїхали". —„Чого ж ви їдете? Не вже обридло в Катеринославщині? (мої співрозмовники — катеринославці). Думаєте, що у Сібірі буде краще, як дома?"—„Та кажуть, що ніби б то в Сібірі добре... Наслухалися, що люде бають, та й самим скортіло побачить що воно і як там воно".— А ви з сем'ями їдете, чи самі?"—„Ні… самі... Ми вперед хочемо подивитися на землю, а тоді вже приписатися“... — „Ну, щож? Боже вам поможи! “ кидаю я землякам і похватом біжу до вагона, бо уже вдарив третій дзвінок. Мої співрозмовники —це переселенець нелегальний. Іде він у Сібір на свій кошт, без усякої урядової запомоги і помочі, блукав там місяці, иноді довгі роки, придивляється, приміряється і аж тоді вже „приписується"... Але не забігаймо вперед! Не забігаймо, бо ось зараз будемо переїздити через Волгу. Міст через Волгу величезний і їздять ним з багатьома пересторогами. Біля мосту поїзд стає, машинист дає сігнальний свисток і сторож оглядає путь, чи не ушкоджено її де небудь. Все благополушно, дано сігнал на пропуск і ми тихо-тихенько сунемось по мосту. Внизу море води і тілько де-не-де блимають на плотах та байдаках вогники. Через чверть години поїзд виривається на простір і ми знову катаємо „во всю“. Перед нами мигають станції, мигають татарські роскидані села з маленькими сельськими мечетями, мигають яри, долини, проліски. Все буденне, все звичайне, ні одно з'явище не приковує вашої уваги, не ворушить думки, не підбадьорює чуття...
– „Знаєте, —уже Уралъ»" — каже мій сусіда-попутчик. Урал!.. Я насторожуюсь, висовую голову і починаю вдивлятися в ту, що навколо мене, природу. І справді, ми їдемо Уралом. Навкруги гарний, сосновий ліс, весняне чисте повітря, весело щебечуть пташки, поїзд рветься, крутиться по горах, по узгірях, а ген-ген, в далечині, видніється чудова олександрівська сопка. Я в захваті стою і не можу одірватися од тих мальовничих, прекрасних краєвидів, що оточують поїзд навкруги, що міняються, як в якімсь казковім калейдоскопі. В захваті, повний ентузіазма і зачарованая, я проїхав прекрасний тихий Урал. В Челябінському поїзд наш спинився і треба уже пересідати на сібірську залізну дорогу. Беру плацкарту, кваплючись обідаю і, Господи Боже благослови, катаю далі. Передомною степ і степ... Иноді тілько то там, то сям витикаються кущики березок та чагарнику. Безбрежне море гулящої землі... В вагонах стає холодно, починають топить грубки, публіка одягається тепліше і жде першої — ліпшої станції, щоб побігти „в обжорку", —підкрепитися. Сібірська обжорка, нічого спільного не має з одповідними інстітуціями європейських міських базарів, в сібірських обжорках продаються харчі лишень свіжі і то харчі досить смачні. Отже не диво, що публіка зо всіх класів, не виключаючи і I-го, стрімголов на кожній станції накидається на обжорку, як голодні вовки на вівцю, і в мент розбірає всі ті харчі, що повиносили на продаж баби... „Дзень, дзень, дзень", дрібно і тоненько вибиває вокзальний дзвоник „три" і пасажири, навантажені харчами, біжать до вагонів. Один несе миску яєць, другий печену курку, третій добрий шматок поросяти, четвертий молоко, п'ятий „ковригу" хліба і т. д. Шум, гам, регіт... Нарешті народ втихомирився і поїзд знову летить в далечінь, прорізуючи сумний, безлюдний простір, де на протязі 100—200 верст не побачиш живої людської ноги... А степ, по своєму грунту, не можна сказати, щоб був занадто вже поганий, ні до чого не здатний: земля досить чорна, трави зеленіють привабливо. Треба тілько грошей і розуму, розуму, щоб оживить ції сумні поля, щоб заселить їх людьми одповідної енергії та рішучости, народом, озброєним знанням, одвагою, лицарями, але не темної ночі, не минулого, а сучасного, озброєного всім тим кращим, що дала людскости матеріальна культура... Прямуючи через ці безлюдні сібірські степи, мимоволі насувається в тисячний раз думка: „Земля наша велика и обильна, а порядка в ней нѣть". А простір широкого степу так і вабить до себе, так і хочеться вийти з вагона і бігти, бігти все вперед та вперед. Під впливом простору вільних полів, думка працює жвавіще, рояться плани, насуваються згадки минулого, встають картини будущого, а Україна... що далі то все більше й більше одходить на задній план, уявляється, як щось далеке, давно покинуте, і забуте, як згадка про гарний привабливий сон... Але доволі думок, доволі згадок, доволі планів, нової не одкриєш: —уже Омськ. Не великий поки що городок, повний пилу і куряви, Омськ з часом, безумовно, розростеться в значний торговий центр. Уже і тепер, коли власне кажучи, переселення лишень починається, —в Омському, на березі Іртиша можна бачити цілі гори всяких хліборобських машин і знаряддів... Омська набережна Іртиша нагадує великі, європейські торговельні центри: та ж сила товарів, таж сутолока, ті ж гурти робітників-грузовщиків... З часом, коли переселенці окріпнуть, коли розів'ється хліборобська культура і раціональне, поступове скотарство, — попит на всякі знаряддя збільшиться, я вигідне для зносин становище Омського зробить цей город торговельвим центром для Акмолинської і Семипалатинської областів.
З Омського мені треба було проїхати пароходом 700 верст до города Семипалатинського — крайнього пункту моєї подорожі. Пароходи на Іртиші—здоровенні, збудовані на зразок американських. І тому, коли ви сидітимете на пароході в салоні першого класу в приємній компанії, вам і на думку не спаде, що ви у Сібірі, —усе здаватиметься, що ви попали в степи Південної Америки... Але коли вам, так як і мені, доведеться просидіти на пароході 12 годин і на свої запитання: „коли ж ми, нарешті, виїдемо “ — одержите стереотипну, холодну сібірську одповідь —„зараз даємо третій свисток", —ви зразу почуватимете, що попали то ви у Америку, але ж не в ту, що ми знаємо з оповіданнів Майн-Ріда, або Купера, а в иншу, про яку ще ні в казці не росказано, ні пером не описано... 
Терпляче висидівши на пароході півсуток, я нарешті покинув Омськ і поїхав далі сібірського Місісіпі. Береги Іртиша —не мальовничі береги Дніпра-Славути: тут скільки оком зглянеш— рівний, рівнесенький стен. Ані тобі лісу, ані тобі балки, ані тобі могили, щоб про давні давна з вітром говорила, — тільки де-не-де зустрінете забуті, напів розвалені убогі киргизькі зімовки, або козачу станицю. За те всякої дикої птиці до схочу: береги, лозняки, очерета так і кишать птаством, так і манять до себе спортсмена-мисливця...
До Семипалатинського я їхав 7 суток Не дивлячись на весну, доводилось не раз натикатися на мілини і „медленной скоростью“ обходити небезпешні місця, Іртиш, як це не дивно, річка гірська: Алтай поїть її водою. Пригріє на Алтаї сонечко, — вода в Іртиші прибуває; не пече сонце — мало води. В іюлі місяці, коли наш Дніпро мокра курка перелетить, не кажучи вже про „рідку птицю", — Іртиш починає розливатися і води прибуває на півтора —два аршини. Це сонечко пригріло алтайські льодовики!.. (Кінець буде). Д. Один.
