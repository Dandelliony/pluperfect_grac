Маленький фельєтон. Київлянинська Маргарита.
70% за те, що Савенка буде обрано за гласного, 30% —за члена і 3%— за голову. Репортьорська замітка.
Лихо сердешному! „Не ѣсть и не пьетъ: червь ему сердце больное сосетъ“... 
Ще в писанії було написано: людина —це раб власних бажаннів. Заманулося панові Савенку, як вагітній жінці оселедця, заманулося про лізти в думу,—а тепер і не спи ночами та все думай, думай, думай.
А хіба це легко тому, хто зродувіку не пускав у таку нудну роботу свій розумовий апарат?.. Було чи доносик, чи „Замѣтки"—сів і вшкварив: аби надхнення, а то як той з печи... Хазяїн не дуже вередливий і не вимагає ані мисли, ні логіки, крім слів.
А тепер думай. Ох— Думи мої, думи, Лихо мені з вами!..
Та ще цього за-мало. По-між київським обивателем чимало рідних по плоті, ворожих по духу, і поперед очей став Каїнове питання...
Є ще й поляки. Ох, не помилують!.. Є ще й жиди... Ах, ці інородці! І мимоволі пригадується байка, що так яскраво малює вовчу вдачу. „Так, бачу,—ти усім тут добре надоїв". А як трівога, то й до Бога. „Что день грядущій мнѣ готовить?"...

І, як та Маргарита, з „Фауста", пан Савенко ворожить на днях, на годинах, на хвилиночках, як на пелюсточках квіточки, тільки на російський штиб
Любитъ—не любитъ,
Плюнетъ—поцѣлуєтъ,
Къ сердцу прижметъ—
Къ чорту пошлетъ...
А „пошлетъ", нема чого й казати. Хто-хто, а жид дорого за це не заправе. З українцями та з поляками ще так-сяк, а жиди сила, і підвезуть візка на виборах. Ну, та нема такого бога, котрого не можна було б умилостивити, треба тільки сльозу пустити. А хазяїн? Що він заспіває за ту сльозу?.. Ну, та не в-перве!
І пише пан Савенко черговий нумер своїх „Замѣтокъ”, ручаєм-рікою розливається над горем нещасної Цівії Герштейн, що так поневірялася після погрому 1905 року (де й пам’ять узялася!). 
... „Наперед виступає людина й людське горе. Це людське горе в особі Цівії Герштейн та двох її діток вже тиждень (завдала сердешному клопіт! П.) ввижається мені, я вважаю своїм обовязком людини оповісти про це до відому"...
Це—до відому жидів—виборців. А ось—для хазяїна, з тієї самої „опери":
... „Скінчилося (це-б-то погроми. П.) на тім, що на кін заявилася „чорна сотня", котра рішуче примусила революціонерів до порядку. Діставши страшенної здачи, революція заховалась".
А до цього натяк, що, мовляв, винні за таке бідолашне становище Цівії Герштейн сами ж така жиди.
Ох, глядіть, пане Савенку! Жида ви не обдурите крокодилячою сльозою, а коли б часом хазяїн ваш не подивився на цей „трюк", як на жидофільствующий „черезчур", та не звелів вам зачинити за собою двері з редакції „Кіевлянина". Що-ж до того, чи „плюнетъ", чн „поцѣлуетъ", то пораю вам цілком покластись на Каленика Дойду: вже коли він каже, що 70%, то—він знає,—за те й гроші огрібає по газетних конторах. Сміливо сподівайтесь на піддержку, бо „воронъ (хоча б то й жидівський) ворону глазъ не выклюетъ", тому „плюнетъ, а поцѣлуеть", як в пушкінській „Капитанской дочкѣ". Співайте, пане Савенку: „Геть-те, думи, ви хмари осінні"! та спіть спокійно. На добра-ніч аж до виборів.
Провінціал.
