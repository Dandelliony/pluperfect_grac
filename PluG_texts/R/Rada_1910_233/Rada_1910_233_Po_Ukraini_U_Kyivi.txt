ПО УКРАІНІ. У КИІВІ.
Український клуб. В суботу, 16 октября, відбудеться чергова танцювальа на вечірка для членів клубу і їх гостей. Початок о 8 год. вечора.
Вибори в городську думу. Вчора присутствіє гор. управи призначило дні виборів в гор. думу: 16 ноября печерський участок, 17—старокиївський, 19 —соломенський, 20—лук'янівський 22—плоський, 23—подільський, 27—либедський, 29—дворцовий і 30—бульварний. Постанову цю послано на затверження п. губернатора. Вибори одбуватимуться в новім помешанні публичної бібліотеки.
Регістрація товариств. На вчорашньому засіданні губернського про товариства і спілки присутствія зарегістровано такі товариства: похоронну касу при білоцерківському позичково-зберігательному товаристві, додаток до статуту київського союз а русских людей, а також зареєстровано зміну статутів: 1) місцевого т-ва швидкої медичної допомоги, 2) київськ. товариства взаємної допомоги повивальних бабок і фершалиць, 3) громадського зібрання служащих 1-го і 2-го пароходних товариств по Дніпру і його притокам, 4) клуба служащих в торгових і промислових закладах г. Київа. Не зарегістровано: 1) зберігательної каси служащих корсунського маєтку, 2) черкаського музично-драматичного гуртка аматорів і 3) ходорківського товариства допомоги бідним хворим євреям. Виключено з губернського реестра „перше київське товариство аматорів сценичної умілости", яке само весною цього року перестало функціонувати через недостачу людей і коштів.
Голільний інспектор. Інспектором народніх шкіл 3-го району, в який входять повіти: черкаський, чигиринський і канівський, наставлено недавно якогось п. М. Воскресенського. Новий інспектор не забарився порадувать 28 сентября підвладне йому вчительство таким наказом за № 7203: „Срочно: Покорнѣйше прошу немедленно, не позже 7 октября с. г., донести мнѣ, высылается ли въ училище газета „Рада" на малорусскомъ языкѣ и при народныхъ чтеніяхы читають ли на малорусскомъ языкѣ учителя, а также—выписываются или высылаются на этомь языкѣ книги и брошюры и откуда. Поставляю въ извѣстность для исполненія, что въ училищахъ это не допустимо. Инсп. М. Воскресенскій". Учителям нашим, розуміється, не новина ці адміністративні перешкоди, які вони любісенько обходили і обходитимуть виписуючи укр. часописі і книги на чуже ім'я.
Скасування „Кіевскаго клуба трудящихся лиць". Вчора на засіданні губернського про товариства і спілки присутствія постановлено закрити на підставі 60 і 37 ст. ст. окр. правил „Кіевскій клубъ трудящихся лицъ". Клуб істнував два роки. Членів за цей час записалося в його 1006 душ. За неуплату членських внесків вийшло з членів 564 д. При клубі істнував, між иншим, український драм. гурток. Членами клубу були в більшости робітники.
Політична справа. Вчора в судовій палаті при закритих дверях розбіралася справа Г. М. Пекельського, якого обвинувачували „за участіе въ скопищ и освобождевіи арестованого“. Суд признав Г. Пекельського винним за участь „въ скопищѣ", а невинним за увільнення арештованого. Иого приговорено на 6 місяців в тюрму, включаючи 3 місяці попереднього арешту.
Перед виборним земством. В статистичному одділі Київськ. губ. зем. управи розглядаються тепер одержані від городських управ відомости про власників городського майна, які можуть бути представниками при заведенні виборного земства. З де-яких городів відомости прислано неповні, через це п. київський губернатор наказав повітовим справникам поповнити ці списки і подати в управу не пізніш 20 октября. Відомости про не городських власників теж треба добути на початок ноября, після чого їх буде подано в комісію при Державній Раді по реформі земства в західньому краю. 
Засідання Історико-Етногр. кружка. Сьогодні в 7 г. вечора в помешканні комерційного інститута одбудеться перше в цьому семестрі чергове засідання Історично - Етнографичного кружка під предсідательством Довнар-Запольського. Член кружка В. Є. Козлозська прочитає реферат на тему: „Остатки славянського городища и дюнная стоянка неолитической эпохи на о. Боромка, черниг. губ., сосницкаго уѣзда".
Командіровка. Губ. зем. управа посилає практиканта на посаду інструктора по садоводству М. Ф. Дейнеко в земські пітомники полтавської, харьківської і курської губ. для ознайомлення з організацією їх, щоб потім скористуватись досвідом цих земств при заведенні пітомників на Київщині.
Штрафи. З наказу київського губернатора на власників будинків і квартирантів за те, що в свій час не повідомили поліцію про мешканців, наложено штрафи: 1 на 75 карб., З по 10 карб., 12 по 5 карб., 22 по З карб., 13 по 2 карб, і 5 штрафів по 1 карб.
Призив новобранців. Сьогодні в Контрактовому домі на Подолі роспочався набор новобранців. Для догляду за порядком поставлено великий наряд поліції і на поміч півсотні козаків.
Холєра на Київщині. В санітарне бюро при київській губ. земській управі за 12 і 13 октября надійшли повідомлення від участкових лікарів про 37 холєрних слабувань на Київщині і про смерть 9 чол. З початку холєри на Київщині заслабло 6495, померло 2666.
3 Київщини. Пошесть. В с. Товмачі, — пише наш кореспондент, — слабує худоба; кажуть, що це ящур. Трапляється, що худоба гине, а ліків од цієї слабости селяне не знають.
Черва. З того ж села пишуть, що на полях пізню озимину геть повиїдали черви. Де-які селяне посіяли озимину рано; озимина гарно вкорінилась і червам трудно її псувати.
3 Волині. Потайний дім роспусти. Вночі, 12 октября поліція викрила в Житомірі, на Чуднівській вул., № 11, в номерах Фішмана, потайний дім роспусти. Заарештовано три простітутки. З них одна росказувала, що тільки на передодні вона приїхала до Житоміра шукаючи служби, і опинилась в домі роспусти.
Непорозуміння з селянами. В м. Кодні, житом, пов., маєток заорендував на 12 років якийсь Мейлох, управляючий маєтками князя Павлова; але він своє право оренди віддав Ландовій за 26,000 карб. Селяне росердились на Ландову за те, що вона поставила сторожу коло озимини, щоб вони не випасали. Недавно один з сторожів хотів зайняти з врун селянські коні, але селяне його побили за це. 8 октября урядник, стражники зайняли з врун аж 90 коней. Тепер сам урядник випускає з займу селянам коні за плату.
З Поділля. Сібірка. Житель м. Ваньківців, м'ясоторговець Маламуд заразився сібіркою од шкури вбитої корови. Становище його було безнадійне, але женщина-лікарь, завідуюча лікарнею в м. Зінькові, зробила йому операцію. Маламуд видужав.
Шахрайство. Виїздна сесія одеської судової палати недавно розбірала в Каменець-Подільську справу бувшого поліцейського надзирателя м-ка Гусятина, камен. пов., Чобіткевича, який робив підлоги. Судова палата засудила його до арештантських рот на два роки.
Телеграма молоді. Молодь м. Рибинців послала з приводу смерти Муромцева в Москву таку телеграму: „Москва, ректорові університету Мануїлову, для Муромцевої. Гурток рибницької молоді висловлює свій глибокий жаль з приводу смерти С. А., чоловіка - гражданина і борця за краще".
З Полтавщини. Управа. В Миргороді земські збори вибрали помірковано-поступових гласних в управу. Правих забалотірували.
Арешт цигана. З Харькова повідомили полтавську поліцію, що з Харькова виїхала кампанія циганів конокрадів. Околодочний надзиратель 9 октября пішов за город в кватирю циганки Череповської і застав там цигана, у якого був фальшивий пашпорт на ім'я Ф. Ф. Гальченка. Цигана заарештували.
3 Харькова. Жіноча вчительська семинарія. Краснокутське городське правління повідомило харьківські земські збори, що правління дасть для будівлі цеї семинарії 5 десятин городської землі та 10 тисяч грошима; окрім цього, кожний рік буде видавати субсідії на содержування семинарії 600 карб. 
„Майсьний союз". В селі Дергачах склався дитячий майський союз, завдання якого — захищати пташок, їх гнізда то що. Губернатор не затвердив устава союзу.
Одкриття школи. Недавно одкрилась початкова школа при харьківському університеті. До цеї школи будуть приймати переважно дітей служащих університету.
Загальна освіта. Збори валківського повітового земства ухвалили завести в повіті загальну освіту на 10 років. На це піде 2.314.050 карб.
Городська дитяча лікарня. До харьківської городської думи внесено звідомлення городської дитячої амбулаторії та гінекологичної лікарні —за 1909 рік. Вього було принято до лікарні 31.339 душ: 1) 12.745 слабих дітей, 2) 8.261 слабих гінекологичного одділу, 3) 8.645 слабах амбулаторії участка, 4) 1.688 душ, яким прищеплювали віспу.
Городський патронат для душевнослабих. Харьківське губернське земство улаштовує патронат для душевно-слабих. Гадають оддавати слабих тільки дрібним домоволодільцям коло Сабурової дачі.
3 Катеринославщмни. Жіноча праця. Катеринославська залізниця приймає на роботу — класти рельси на перегоні Дебальцево — Штерівка, — жінок; на цьому перегоні працює 1600 жінок; робота йде гарно.
3 Херсонщини. Заходи земства, Єлисаветградські земські збори ухвалили завести особливого інспектора-організатора, який би придивлявся до торговлі хлібом, складав селянські товариства для ссипки та продажу зерна, та знайомив селян з цінами на хліб. Жалування інспекторові призначено 1500 карб. на рік; суточних 300 карб., видатків на телеграми 200 карб. і сподіваються од казни допомоги 1.000 карб.
Нова школа. В Ананьїві одкрилась нова 4-х класна школа.
Душогубство. В Єлисаветграді зарізано три душі: Мунтяна, його жінку та дочку. Гроші та цінні папери не забрано, тільки пропав документ на землю. Підозрівають брата вбитого. Причина душогубства — помста за землю. Брата вбитого заарештували. 
Одеський український клуб. В українському клубі 10 октября відбулася перша вечірка. Співав хор, солісти і народній співак д. Задорожній, якай мав найбільший успіх. Читальня клуба вже відкрита.
