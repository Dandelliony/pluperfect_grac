Хто таки укаписти?
У партії УКП — бандити, петлюровци, гробижники—Укаписти  поширують свою контр-революційну діяльність. 
Заява голови ДПУ України тов. Баліцького.

ХАРКІВ, 26 (Ратау). У розмові зі співробітником „Ратау" в справі переведених арештів укапистів голова ДПУ т. Баліцький сказав:
 Так звана українська комуністична партія (укапе), яка їснуе на Вкраїні останніми часами стала притулком ріжноманітних контр-революційних елементів.
 Контр-революція розбита на всіх фронтах, намагається продовжувати свою роботу під прапором укапистів. Заходи робітниче-селянського уряду найлютіше критикуються, при чому укаписти в своїх виступах користуються найбруднішими демагогичними прийомами.
 При зручній нагоді вони пускають в ход гасла „геть кацапів", „бей жидів". Користуючись своїм легальним становищем—укаписти всіма силами стараються перешкоджати радянському будівництву. Особливо запеклу політіку укаписти провадять проти НЕП'а розводять брудну демагогію на тему про велнкодержавність РКЦ.
 В колах міщанської інтелігенції. 
особливо куркулячих, петлюровських, гасла укапистів находять живий відгук. До серпня цього року укаписти одкидали НЕП, балакали про великодержавність РКП У серпні цього року НЕП сподобився визнання з боку ЦК укапистів. Одначе, не дивлячись на це, укаписти продовжують свою контр-революційну діяльність.
 Вони користаються кожною гальмою в роботі нашого держапарату, щоб розвести демагогію. Виступаючи перед робітниками — вони починають словословити єдиний фронт і діяльність Комінтерну, а потім закінчують демагогією закликаючи до страйків. Часами укаписти від чорносотенства перекидаються на инший бік, перефарбовуючись у занадто ліві. Рік тому вони викинули сміхо-творне гасло утворення четвертого Інтернаціоналу.
 Заклик утворити четвертий Інтернаціонал, одначе, не заважає їм вимагати права входити до складу Комінтерну. Члени укапистського ЦК заявляють, що як-що укапистів не буде прийнято до Комінтерну, вони ввійдуть до „нового Інтернаціоналу" Хеглунда й Трамеля, — такий єдиний фронт за укапистами. Робота укапистів серед міського пролетаріяту не користується жодним успіхом, тому вони шукають бази серед малосвідомого селянства, вживаючи найбруднішої демагогії. Приміром, наприкінці вересня, після свята відкриття 7-річної школи в селі Сохачівці, на Катеринославщині, укаписти влаштували дебош, тому, що їх не обрали до президії зібрання. Роспорезавшись — вони кричали „геть комуністів", „бий жидів", „гет кацапів з України". Як-що доглянути на персональний склад укапистів, то зрачу видко, що переважну більшість їх становлять недавні петлюровці. Приміром, генеральний секретар ЦК увапистів Драгомирецький — колишній член Центральної Ради, співробітничав разом з німцями, організував у 1919 році загони проти Радянської влади, потім цілковито зіллявся з петлюровцями; член ЦК—Авдіенко з вісімнадцятого року, зі зброєю в руках боровся проти Радянської влади. Член Харківського комітету Приходько раніш був членом української соціял-демократичної партії, який уславився своєю контр-революційною діяльністю, був діяльним співробітником петлюровської директорії. За Радянської влади довгий час працював у підпіллі. Недавно його присудом губсуду було засуджено до 5 років суворої ізоляції; секретаря Верданського повіткому укапистів Сергія Курочков — також присуджено за участь у петлюрівському повстанському штабі. Трохи раніш, члена Дергачівської організації укапистів Полупоренка було присуджено судом на рік з суворою ізоляцією за переховування дезертирів. На суді виявилося, що Полупоренко передавав комуністів білогвардійцям. Учасник дебошу на відкритті 7-річної школи в Солачівці укапист Білецький був організатором петлюрівського вільного козацтва й боровся проти Радянської влади.Другий учасник Сохачівського скандалу — Неклеса—сільський куркуль; йому вдалося пролізти в Катеринівські паровозні майстерні, де він провадив агітацію проти компартії, з‘окрема зневажав пам'ять Леніна, протестував проти постановки пам'ятника Леніну, провадючи серед робітників чорносотенну агітацію. Другий укапист—Малохатка колишній петлюровець, брав участь у бандах Грігор'єва.
 Під загальним прапором УКП зростала петлюрівщина, а також бандитська ідеологія. Де-які укаписти—просто учасники звичайних погромів. Контр-революційна брудна демагогична робота укапистів, їх персональний петлюрівський бандитський склад—ось ті причини, в наслідок яких орган ДПУ примушений був вжити арештів де-яких укапистів, відносно яких є багатий матеріал, що їх обвинувачує.
 Наприкінці — завідомив тов. Баліцький — скажу, що не дивлячись на те, що переважна більшість укапистів є люди з сумнівним минулим і куркулівсько-петлюрівською психологією, —в сучасний мент серед укапистів є деяка кількість чесних людей, які просто помилялися або знаходяться під впливом шовиністично-настроеного оточення.