Питання ясне.
Після досить довгих вагань консервативний уряд Англі, очевидно, підбадьорений перевагою реакції і в Сполучених Штатах Північної Америки, зайняв у питанні про Англо-Радянські відносини цілком ясну позицію. 
У своїй ноті до нашого уряду пан Аустин Чемберлен повідомляє, що «англійський уряд роздивився договори, складені між соціялістичним (?!. Ред.) урядом Макдональда й радянським урядом і не може ці договори запропонувати на розгляд парламенту й короля — дла ратифікації.
Не забутий, звичайно, й «лист т. Зінов'єва»*). У ноті, надісланій т. Раковському у відповідь на його ноту від 25 жовтня, чорним по білому написано, що «англійський уряд не сумнівається в правдивості листа  Т. Зінов'єва>, що протест, виявлений попереднім урядом Макдональда торкається не тільки «листа «т, Зінов'єва, але й має на увазі «пропаганду, яка ведеться Комінтерном, що знаходиться в тісному звязку з радянським урядом». 
Ця нота теж підписана п. Аустином Чемберленом. 
Таким чином, майже за рік перебування панів консерваторів «не у діл» вони «нічого не забули й нічому не навчились» і п. Чемберлен оперує тими ж заходами, що й його невдалий передпопередник —пан Керзон. 
Тут і знаменита пропаганда, тут і звязок Комінтерну з радянським урядом.
Що торкається «листа», то пани Чемберлени, Болдвіни й Кервони вже ніяк не могли його не визнати нехвальщивим. Це означало б видати з головою свого чоловічка, пана Грегорі, а англійські консерватори все таки чесніш за наших есерів і від своїх виконавців брудних справ не мають звичаю відхилятись. 
Але в чому зміст цих двох нот? 
Тут справа по нашому цілком ясна. Пани Чемберлени й Болдвіни, що репрезентують інтереси панів Урквартів та королів Сіті (частина Лондона, де містяться майже всі англійські банки), пробують одержати від нас усі борги й довійськові й військові й всі протори й збитки від націоналізації майна англійських підданців з значними, конечне, відсотками. 
Чудово, треба признатись, використаний під час виборів «лист т. Зінов'єва» повинен і тут відслужити службу, але вже як знаряддя шантажу. 
«Купиш не купиш, а поторгуватись можна»: «так чому ж не попробувати зірвати»,треба гадати, думають Болдвіни й Чемберлени. 
Але ми їх можемо запевнити, що спроба їх буде зовсім невдалою: вже не той час, щоб з нами можна було навіть пробувати о-так говорити. 
Останні чотирі роки впевнили навіть самих відчайних скептиків з наших власних кол, що коли-то буде потрібно, то якось переб'ємося й без допомоги панів Урквартів. 
Від прискорення піднесення нашого господарства шляхом зовнішньої позики ми не відмовлялися і не відмовлюємося. Але ця позика повинна бути корисною не лише для кредитора, але й для нас. 
У такому разі ми можемо, яко виняток, піти й на часткове завдоволення претенсій ріжних держателів позик, та власників націоналізованого майна, в першу чергу дрібних. 
Але відмовитись від завойовань Жовтня!- На це ми не підемо.
Трудящі нашої спілки знайшли в собі досить революційної стійкости й загартованости, щоб не піти на це з часів Генуї та Гааги та ультиматуму пана Керзона. 
А час тепер наче б то зовсім инакший. 
По-між ультиматумом пана Керзона та нотою пана Чемберлена лежить ціла смуга визнань нас з боку найбільших капіталістичних держав, у тому числі й Англії. В низці рішаючих країн, —в першу чергу —в Англії, величезне зрушення вліво пролетаріята. 
Так що нам поспішатись нема чого. 
З нот пана Чемберлена трудящі нашої Спілки відповідні висновки таки зроблять: піднесуть продукційність праці, зміцнять міць Червоної армії. 
Як що річ йде про те, в кого нерви міцніш, то ми вже дали досить доказів, що це в нас. 
Так що ми трохи почекаємо, поки й п. Чемберлен у цьому впевниться. 
А впевниться він у цьому хутко, далеко хутніше, ніж він сам гадає. 
З приходом до влади консерваторів і внутрішні й зовнішні утруднення для Англії можуть тільки збільшитись і будуть збільшуватись. 
Історія працює на нас і ми почекаємо, поки ці утруднення ще раз виб'ють з сідла панів консерваторів, або в найгіршому разі виведуть їх зі стану рівноваги. 
І тоді ми не відмовимося ще раз побалакати. 
На яких умовах? — Це вже залежатиме від обставин, але вже у всякому разі не на гірших, ніж з «лицарем жалібного вигляду» паном Макдональдом.