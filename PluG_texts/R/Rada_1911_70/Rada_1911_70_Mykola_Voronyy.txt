Фальшивий хід.
Не визнаючи ніякої иншої національної школи опріч „русской" навіть там, де людність цієї школи не хоче і мови чужої не розуміє, „Кіевлянинъ" звичайно обертається до єдиного, досить вже затяганого і замурзаного жупела — „цілість і єдність держави". І сам він знає дуже добре, що таким жупелом тепер вже й замоскворіцької купчихи не злякаєш, та знов же і топтатись йому на однім місці теж невесело... Становище дійсно безпорадне. В таких випадках він пускається на крутійство і фальшування фактів. І от починається нишпорення по газетах, свого роду полювання чи гонитва за „фактами”, які можна було б припасувати на своє копито. Коли пощастить йому виловити факт, придатний для подібної операції, він б'є в кімвали і тімпаїш і справляє маскарадний тріумф. Власне, таку ілюзію тріумфу намагається утворити „Кіевлянинъ" а в своїй передовиці (№ 28) з нагоди лекції відомого ідеолога сіонізма В. Жаботинського в Одесі. Річ у тім, що в своїй лекції д. Жаботинський, як каже „Кіевлянинъ", доводячи потребу засвоєння давнє-єврейської мови, яка може стати мовою висшої культури для єврейського народу, покликався на приклади Італії і Швейцарії, де поруч з істнуванням літератур на ріжних діалектах, —в суді, парламенті і школі панує проте мова загальнодержавна, мовляв, мова національної творчости і культури; д. Жаботинський ніби пояснив це тим, що там прінціп елементарної педагогіки відступив на бік перед вищим національно-державним прінціпом, який каже, що школа не є зброєю, придатною лиш помагати кожному з'окрема в його боротьбі за істнування, а чимсь таким, що формує вищий національний тип, що виробляє людей, спосібних творити вищі культурні національні цінности. „Кіевлянинъ" вітає оплесками д. Жаботинського, запевняючи, що те ж саме завжди говориться і в істиноруській пресі, при чому завважає, що лектор міг би покликатись на приклад не тільки зазначених, але мало не всіх європейських країв і наводить ще приклади Франції і Германії, де на це дивляться, як на нормальне явище, і ніяких протестів цьому не роблять. Насамперед—дві фактичні поправки „кіевлянинской правды”. Вираз „мало не всіх" значно потеряє свій дуто-імпозантний характер, коли ми наведем приклади величезної ріжно-племінної Австрії і невеликої Бельгії, де здибаємо як раз протилежне явище, де не тільки в початкових школах, але в гімназіях і університетах (напр. в Австрії) панує мова ріжних, відповідно населенню, націй —і обидві держави цілісенькі і ніякого сепаратизму не бояться. Так само не дуже правдиве запевнення, що протестів проти шкільної сістеми у Франції та Германії нема. В дійсности невдоволення тамошньої людности шкільними справами настільки значне, що знайшло прихильний відгук в критичних працях визначних учених і педагогів—у Франції нагадаємо adhoc проф. Бреаля (Quelques motssur I'instruction publique en Fгапсе, Paris), в Германії — славного педагога Дістервега (див. рос. перекл „Избранныя педагогическія сочиненія Ад. Дистервега. Видан. журн. „Семья и Школа") і визначних педагогичних письменників —Альб. Ріхтера (Der Unterricht іп der Mutterschprache... Leipzig) Гільденбранта (Vom Deutschen Sprachunterricht іп der Schule, Leipzid) і Генр. Бургвардта (Morgenstimmen... Leipzig). Зрештою приклади Франції і Германії помимо того, що паралізуються протилежними прикладами Австрії і Бельгії, не переконують нас так само, як скажемо, потреба антісемітізма у Франції або гакатізма в Германії, хоч патріотична буржуазія і вищі сфери обох держав ідуть часто назустріч цим антикультурним явищам. Що до Швейцарії, то там справа шкільної освіти стоїть не так вже вороже до простонародніх діалектів, як це, мабуть, здається публіцістові з „Кіевлянина". Там навчання в початкових школах починається власне з діалекта, а далі вже поволі переходять до літературної німецької мови, при чому навіть після 10 літ навчання учитель не рідко обертається до діалекта, хоч треба зазначити, що, наприклад, бернський діалект мало чим відріжняється від справжньої літературної мови. Про це ми маємо авторітетне свідоцтво такого педагогичного діяча, як Корф (Утилитарное и развивающее обученіе въ. народномъ училищь*. Журн. „Народн. Школа"). Коли після цього порівняємо шкільну справу в Швейцарії з нашою на Україні, де учитель силоміць видерає з рук школяра євангелію на рідній мові, то... то київлянинський публіцист однаково не засоромиться! Тепер ще про „висшій національний типъ". Вищий національний тип, на нашу думку, може вироблятись тільки при нормальних умовах, без насильства і примусу, і тільки в межах даного національного організму, де можлива і повільна нівеляція дрібних, малозначних діалектів, як це бачимо на прикладі бернського діалекту в Швейцарії. У нас, наприклад, на Вкраїні, становище таких діалектів до загально-української літературної мови займали б дрібні діалекти, напр., чернігівський і подільський або бойківський і гуцульський, але й з ними прийшлось би поводитись вельми обережно. Нівеляція ж мов польської і української відносно російської була б тільки на шкоду насамперед двом першим, а можливо й останній, в яку мимоволі ці дві мови внесли б, властиві їм, своєрідні течії, противні її морфологичним і иншим законам. Звичайно, на практиці, як воно й тепер є, прийшлось би мати діло в асіміляціею, упокоренням двох національних організмів на користь третього — явищем, безперечно, паразітним і незакономірним. Про який же „вищий національний тип" при таких умовах можна говорити? Дегенерація, виснага і застій національної творчости—от єдиноможливі наслідки подібної сістеми. Як незрівняно вище стоїть прінціп, обстоюваний Дістервегом, Веселем, Потебнею, Ушинським, по якому школа, рахуючись з природними нахилами дитини, дає їй науку в найбільш легкій формі і при найменшій затраті праці. Наскільки нам відомо, д. Жаботинський с великий прихильник всіх пригнічених націй, а значить і їх національних рухів, і своєрідних культур, і в кожнім разі ні духовного занепаду, ні смерти цим націям не бажає. Пропонуючи в лекції своїм землякам засвоєння давнє-єврейської мови, яко засіб майбутньої вищої єврейської культури, він керувався високим ідеалістичним бажанням об'єднати свій народ, що майже утеряв мову своїх давніх батьків і звичайно тут вже ні про насильство, ні про примус говорити не приходиться. Наскільки це практичноможливо—судити не в нашій компетенції; що ж тичеться нашого 30-милійонного народу, що зріс в инших історично-географичних умовах, і зберіг свою етничну цілість, то, як певно згодиться з нами і д. Жаботинський, йому зрікатись свого, віками надбаного, національного скарбу нема ні рації, ні потреби. Нема в цім потреби і російському народові, і російській державі. В кожнім разі, коли з часом потреба нівеляції во-ім'я „вищого національного типа" і з'явиться, то хай вона відбудеться шляхом мирної нормальної еволюції, без насильства і при мусу. „Кіевлянину", очевидно, хотілось, взявши на гачок д. Жаботинського і зробивши фальшиві маніпуляції з його постулятом про „вищий національний тип", відсвяткувати на своїй вулиці свято. бачимо, з фальшивим ходом йому й на сей раз не пощастило. Микола Вороний.