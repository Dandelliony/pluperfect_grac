Театр і музика.
Театр „Соловцов“. Тіпічну для Гамсуновської творчости п'єсу „У жизни въ лапахъ" тягуче, нестройно грають в театрі „Соловцов“. В п'єсі, правда, багато розтягнутого, але в ній є чудові моменти (сцена з коброю), прекрасні слова гамсуновського лексікону („что прекрасн?е молодой д?вушки“?), ліріка жіночої душі, що ніяк не хоче старітись, пісня молодості і т. д. І цього всього гра артистів (вся в цілому) не передає. Ближче всіх до ліріки Гамсуна стала п. Інсарова. її Юліана—багато чим нагадує галерею гамсуновських женщин, але тільки моментами. Свіжо, молодо грає молодість Фанні п. Гофман, В лагідних тонах веде роль дідуся Гіле п. Недєлін. Кузнецов інтересно вздумав і рельєфно виконав роль одного з тих чудних людей („бродяг“, музикантів і т. д.), яких так любить Гамсун — музиканта Фредріксена. Тут єсть „яд“ і надрив душі. Ефектний і тільки був увесь час п. Мурський в ролі „короля плантацій“ з Аргентіни. Ніяк не грав п. Болховский трудну ролю Блюменмена, бо це не жанр талановитого артиста. В артиста Немоєвського — тільки поза. Взагалі всі грали „кусочками“, кожний окремо і спектакль тягся мало не до світа. Сценична постановка Н. Савінова визначається великою художністю. 
																Litera.
В труппі С. Глазуненка. В Катеринодарі 20 марта, у неділю вдень, »русско-малорусская" труппа Глазуненка дала для народа ювилейний спектакль, присвячений пам'яти Т. Шевченка. Виставлено було „Назара Стодолю“, було поставлено 20 живих картин з поем „Катерина“, „Невольник“, „Червоний бенкет“; в кінці спектакля — апофеоз, могила Кобзаря в Каневі. Ціни було призначено дуже дешеві (од 10 до 50 коп.).
У т-ві арі. під орудою А. Ніколаєнка. У с. Гуляй-Полі пройшли такі пьєси: „Воскресеніе“ (двічі); „Богоодступниця“; „Дай серцю волю“; „Хмара“; „Борці за мрії“; „Запорожець за Дунаєм“; „Степовий гість“; „Дорогою ціною“ та „Вихрест“. 24 марта труппа переїхала до ст. „Пологи“, Катериненської залізниці, де роспочала свої вистави 25 марта у театрі-клубі Зінгера.