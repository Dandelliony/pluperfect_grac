Останні вісти.
(З газет та по телеграфу).
Шевченківський вечір.
КАМ'ЯНЕЦЬ- ПОДІЛЬСЬКИЙ. Сьогодні т-во „Просвіта" впоряжаа в Пушкинському народньому домі літературно - вокально - музичний вечір, присвячений пам'яти Т. Г. Шевченка з приводу 50 роковин його смерти. 
											(Власн. кор.).
Конкурс.
ПОЛТАВА. Відбувся конкурс на будування у Полтаві часовні в пам'ять пробування тут Його Величности Царя Миколи ІІ. Усі проекти, що нагорожені преміями, в українському стилі. Першу премію-—5OO карб, одержав д. Іванов, 2-гу—300 карб, студент інженерної школи д. Кальбус і 3-тю 200 карб, архитектор Губернського земства д. Линнік. Усі родом з Полтавщини. Проекти виставлені у помешканні губерн. земства, щоб їх могла оглядати публіка. 
												(Власн. кор.).
25 роковини смерти Костомарова.
ХАРЬКІВ. На урочисті свята 25-тиліття з дня смерти українського історика Миколи Костомарова в Вороніжі од Харківського університету виїхав заслужений професор Багалій. 
												(Власн . кор,).
Заслання.
ХАРЬКІВ. Двох увільнених з університету студентів засилають на З роки в чердинський пов. Пермської губ., а третього на 2 роки геть з Харківщини з забороною жити по тих містах, де є вищі школи. 
												(Власн. кор.).
Ревізія Київа.
ПЕТЕРБУРГ. Київлянинський кореспондент „Нов. Вр.“ вказує на необхідність обревізувати київське городське хазяйство і каже, що хазяйство це ведеться недбало і безконтрольно.
Всякі звістки.
ПЕТЕРБУРГ. В синоді одбулося дві нарада про Іліодора. Постанови держить в тайні. 
Два роки тому Шаляпин подарував подружжю Плеханових свій портрет. Тепер Плеханови повернули Шаляпіну подарований портрет з написом: „возвращаемъ за ненадобностью". 
„Гроза“ пише: Спочуття київським професорам послали бердичевські жиди. Не завадило б потягти їх до уголовної одповідальности. 
Вчора на Смоленському кяадовищі поховано професора Хвольсона. Покійний прожив 92 роки. 
МОСКВА. Синодальна контора попросила архимандрита Макарія Гневушева подати приходо - росходні книги за 1910 рік і відомости про гроші, зоставлені покійним ієромонахом Арсеніем. 
В Москві йдуть труси. 
„Моск. В?д." повідомляють з Астрахані: Справа Іліодора непокоїть народ. Бояться, що од цього може статись новий роскол. 
ВАРШАВА. Розшукують грабіжників, що нападали цими днями на поїзд. Робляться облави, труси й арешти. 
В Лодзі випущено декількох арештованих після забастовки аптекарських помішників. Одного вислано на Чернігівщину. УМАНЬ. Забастували звощики. Забастовка сталась через те, що од їх вимагали, щоб вони краще одягались і завели кращі екіпажі.
ЖИТОМІР. Помер католицький єпископ Недзялковський.
За кордоном.
Повстання в Албанії.
МОСКВА. „Рус. Сл.“ повідомляють з Цетінье; Було де-кілька випадків, що турецьке військо переходило на бік повстанців. Єсть звістки, що Ібрагім-бей Лєкіч з 400 салдатів пристав до албанців. 
Чорногорці мобілізували 10 батальонів, яким наказано готуватись до походу на турецький кордон. Всі тієї думки, що незабаром буде війна Чорногорії з Турцією. На границі з Турціею Чорногорія нашвидку будує укріплення і підвозить туди артілерію.
В Китаї.
МОСЖВА. ,Рус. Сл.“ телеграфують з Берлина: 3 Шанхая „Koln. Zt.“ повідомляють, що в Пекані роскрито змову проти імператора. Змову організував принц Кунг, який, коли довідались про все, хотів покінчити з життям самогубством. Він тяжко покалічив себе. Уряд все це держить в тайні. 
Китайську армію реорганізовано. Більшість реорганізованого війська посилають на гряниці з Росією. На військові реформа постановлено позичити в Америці грошей.