За що ми повинні дякувати Володимиру Антоновичу.
{Причинок до характеристики. З приводу статті д. О. Л.: „Світлій пам'яті Володимира Антоновича“ в ч. 54 „Ради“), „Антонович, — каже д. О. Л. в своїй гарній і тепло написаній статті з приводу третіх роковин смерти цього великого учителя Правобережжя, — усією своєю істотою глибоко і непохитно був переконаний в правдивости української ідеї. Ця риса його тим більше заслуговує на нашу вдячність і пошану, що він, як всім відомо, по крові не був українцем. По своєму походженню і вихованню Антонович як раз належав до стану безконечно чужого і во- Ірожого до українства“. —„Українська ідея, — каже далі шановний автор, — змогла привабити до себе з ворожого стану таку видатну людину — такого щирого неофіта" —як зве Антоновича д. О. Л. 
По прочитанню цих слів (вони звичайно повторяються з незначними відмінами у всіх характеристиках Антоновича) у читача мусить лишитися вражіняя, що: 
1) в часах „переходу* Антоновича до українства український народ жив інтенсивним національним життям і що українська національна ідея була в.ке тоді настільки сильна, що могла захопити навіть „чужих", не тільки „корінних“ українських людей; 
2) що Антонович, вийшовши з стану спольщеної правобережної шляхти —„по крові“ (то б то по расі), „по походженню“ (т.т, по своїй становій, класовій, мовляв, приналежности) і „по вихованню" (т.т. по культурі, в котрій дома виховувався) належав до стану „безконечно чужого і ворожого до українства", і, 
3) що „приставши" до корінних, „настоящих", мовляв, українців він вчинив тим такий крок, за котрий і по нині належиться йому від цих „настоящих“ українців спеціяльна „вдячність і пошана“. 
З приводу оцих дуже поширених між нашою інтелігенцією, але на жаль, невірних поглядів, хочеться нам сказати кілька слів. 
Отже до пункту першого. — Кожний, хто знає історію нашого національного відродження взагалі, а історію укр. національного відродження на Правобережжі з окрема, знає разом з тим, що в тих часах, коди Антонович „пристав“, мовляв, до українства, ніякого українського руху, як чогось вже сталого і зорганізованого , ва Правобережжі не було і що рух цей власне від часів Антоновича почався, „Приставати“ значить не було до кого. Натомісць ідея українського національного відродження, котра захопила Антоновича, Рильського та їхніх товаришів виростала і розвивалася від давна як на Правобережжі, так і на Лівобережжі, — розвивалася паралельно, тут під зовнішніми впливами польськими (сильними ще в 60-х роках), там під зовнішніми впливами російськими. Справді промовив вже тоді своє слово Великий Геній України, сінтез її національного життя по обох боках старого Дніпра—Шевченко, але національна еволюція Антоновича і товаришів відбувалась безпосередньо під впливом ідеї українського національного відродження на Правобережжі, тоб-то під впливом того руху, що ріс і розвивався серед спольщеної української інтелігенції в постійній боротьбі з польськими історичними традіціями і пережитками. 
Антонович був лиш дальшим кільцем в тому ланцюзі, що почався від польсько-українського етнографа Ходаковеького, від польсько-українських козакофілів і „балагулів“, від Падур і Чайковських, —а його сповідь стала сінтезом того руху, стала його зовсім ясною, виразною і викінченою національною програмою. 
Розуміється одночасно і паралельно розвивався в оточенню російської культури український рух і серед Лівобережних українців; ці обидві течії (правобічна і лівобічна) згодом зустрілися, але „перехід чужого“ Антоновича до українського національного табору відбувся зовсім не під впливом українського руху серед „настоящих малоросів", а під впливом українського національного відродження, що росло і розвивалося серед тих „чужих“, до котрих, власне належав по своєму походженню і Антонович... 
Що до другого пункту, то думаєм, що спольщену правобічну шляхту, з котрої вийшов Антонович, ледве чи можна назвати чужою по крові українському народові. Принаймні історія і антропологія говорять як раз що иншого. Вистане переглянути хоч би видання Київської Археографічної комісії, щоб побачити, що більшість цієї шляхти це найчистіші по крові українці, а чужоплемінна (польська, татарська, армянеька на Поділлі) меньшісхь так вже расове засимилювалась, що поміри антропологічні (праці Только—Гринцевича наприклад) кажуть зачислити її до одної фізичної породи з цілим українським народом. 
Як стан ця шляхта в своїй масі ставиться сьогодня вороже до українського національного відродження, але думаєм, що вона з цього боку не гірша і не краща від своїх лівобічних братів — корінних „дворян-малоросійських“, серед котрих також досі не помічається якось масової прихильности до українства. Так само з того, що між правобічним православним духовенством наприклад процвітає „союз рус. нар.“ і що між ним є багато завзятих ворогів Шевченка і „Мазепиців“ —не можна зробити висновку, що це духовенство е станом „безконечно чужим і ворожим“ до українства. А про київського Сав— енка, подільського Сач— енка, учителя Левицького і відношення до українства цілого їхнього (корінномалоросійського!) „стану“ вже не говоримо. 
Взагалі можна сказати тільки одно, що всі так звані „верхи“ українського народу — інтелігенція і заможніші верстви — сьогодня зденаціоналізовані і що українське національне відродження ці „верха“ (як спольщені, так і зросійщені однаково) розбиває на два ворожі табори, а натомість повинно лучити національно (про суспільно-політичні переконання і не говоримо) всіх українців, без огляду на те, чи вони вийшли в „спольщених“, чи з „коренныхъ (тоб то зросійщенних) малороееовъ“. „Відцурається брат брата і дитина мати"— це сумна участь інтелігенції всіх народів, котрі відроджуються в тяжкій боротьбі з чужими, на фізичній силі опертими, національними впливами. 
Лишається ще питання культури. Ми не беремося рішати, котра з них: польська (в боротьбі з котрою відбулась еволюція Антоновича, відродження Правобережжя і Галичини) чи російська (котра впливає ще досі так міцно на лівобережців і всю зросійщену українську інтелігенцію) чужа, або не чужа культурі українській. Думаєм тільки, що вони в своїй теперішній формі однаково для нас чужі і однаково близькі. Другими словам —ні одна, ні друга не може бути прищеплена українському народові, але і одною і другою ми можемо покористуватись для нашого національного розвитку, і з одної і з другої можемо і повинні відобрати свою пайку, котру ми, беручи як народ участь в творенню цих культур, в обидві вложили. 
Складаючи до купи все вище сказане, ми приходимо до висновку, що „неофітом" можна назвати Антоновича настільки, на скільки „неофітом" є кожний український інтелігент, котрий вийшов з спольщеної, чи з зросійщеної сем'ї на Україні, І коли Антоновичеві, що виховався в спольщеній сем'ї належиться спеціяльна „вдячність і пошана" за те, що він „став українцем", то так само спеціально треба „дякувати" всім українським „неофітам", що виховались в сем'ях зросійщених, або ж не треба „ дякувати" за це нікому. Бо неможливо на підставі крови, стану і виховання (домашньої культури) означити —хто свій, а хто чужий для українства між тими, що з діда, прадіда живуть і зросли на Україні. Спеціяльна ж вдячність і пошана належиться Антоновичеві не за те, що він пішов за голосом свого серця і сумління та став свідомим українцем („дякувати" за такі речі навіть непристойно), але за щось зовсім иншого. Його найбільша заслуга в тому, що „народ свій—кажучи його словами, —він полюбив більше, чим ці польсько-шляхетські звички і мрії", з котрими від дитинства зрісся і котрі виніс з рідної спольщеної сем'ї молодий „хлопоман" Антонович. Не вважаючи на громи, котрі падали на його молоду голову, він зважився одверто кинути в вічі тодішньому польському суспільству свою „сповідь", своє виразне національне „сгedo". Переслідуваний цим суспільством „плантаторів", поневіряний, безчещений за життя і по смерти, він уперто, твердо і непохитно працював, щоб визволити Україну з під польських ворожих впливів і шкодливих для України польських державних пережитків. 
Дякуючи сміливости його переконань, дякуючи його невпинній науковій праці, всякі питання „триєдиної Польщи" (під час польського повстання це питання спільної держави зложеної з Польщі, Латай й України було дуже гострим і воно власне викликало „сповідь" Антоновича) — питання „єдиного польського народу від моря до моря", „єдности полян наддніпрянських і полян надвислянських — питання „добровільної" злуки Польщи і України в люблинській унії („теорії", на яких поляки будували свої претензії на володіння Україною —все це питання для нас вже неістнуючі і, як такі, віддані вже давно до архіву. 
За це повне визволення української інтелігенції з під польських впливів і шкодливих пережитків належиться від нас справді спеціяльна вдячність і пошана вихованому під польським впливом і в польськім оточенню великому українцеві. Виразне означення взаємних національних відносин України і Польщи, виразне проголошення словом і ділом повної національної незалежности України від Польщи — це найбільша його заслуга перед українською інтелігенцією. 
І коли у нас сьогодня в відношенню до Польщи стали неможливі вже такі темні і баламутні, а через те для розвитку нашої національної свідомости дуже шкодливі „теорії", котрі так завзято „розводить" тепер в справі „трієдиної Русі" вихована під російським впливом і в російськім оточенню українська інтелігенція, — коли українське національне питання поставлене дотепер виразно і на весь зріст в відношенню до одного принаймні сусіда —то за це ми в першій мірі обов'язані дякувати нашому незабутньому учителеві — Володимиру Антоновичу. 
В. Правобережець