Справа з пам'ятником Т. Г. Шевченкові.
Лист № 4. 
Шевченка мені б хотілося бачити в його звичайнім кожусі з непокритою головою. Він опустився на ліве коліно, а в правій руці високо держить світло (величний каганець); голова натхненно піднята вгору; вітер грає вусом і чубом поета; лівою рукою він притуляє до себе маленьку дівчинку (Україна), котра спокійно стоїть і ясними простими очима дивиться теж вгору. Обидві постаті повернені до півдня (сонця). Перед постатями у ногах лежать розбиті кайдани. Фігури стоять на великому постаменті, що уявляє собою взгірья; а по ньому представники українського народу—-колишні українські козаки, герої поем Шевченка (можна і сцени з історії України, козацьке тіло в степу і т. и.) і сучасні українські робітники і селяне коло своєї праці. Більших деталів торкатися не буду. 
Грунтовна моя ідея — котру вкладаю в проект пам'ятника, і котра проявляється в такій позі поета, яку я надаю—-це молитва його за Україну перед Всесвітньою Правдою і звертання до Неї; світло — відродження України; схилена на одне коліно постать і непокрита голова на мій погляд, утворюють ще ідею страждання, як головну рису життя поета і життя українського народу на шляху правди і викликають бажання свого щастя і боротьби за своє право. 
												Лесь Нрасівський.
Лист N2 Б. На складених у фантастичну пираміду брилах граніту стоїть поет. Він одягнений в сорочці, трошки розхрістаній на грудях, в штаніх широких, у шапці. На одному плечі може бути накинена гунька. 
Одна нога стоїть на вищій брилі, друга на нижчій так наче поет виходить на шпиль пираміди. Лице трохи похилене, заслухане. Вся пираміда має три боки І сторона: унизу плуг випряжений, передня його частина врізалась в загальну масу граніта, задня виступає. Спершись рукою на чепігу, стоїть похилений мужик, без шапки, другою рукою прислонив очі, дивиться на поета. 
II сторона: на вищому ніж попередній рівні лежить лицем до землі на похилому склоні босе хлоп'я і грає на сопілці. Лице поетове над ним похилене. 
III ст.: дівчина стоїть в запасці, в хустині з жбанком на плечі, профілєм звернена до поета, — вона мов несе йому ноду. 
Вся пирамида з темно-сизого або чорного граніту, постаті з ясного, рожевого або сірого. 
Було б гарно, коли б замісць пирамиди була така власне „розрита могила", як у д. Липи, тілько висока, розкинена з одного боку, там саме, де застряв плуг та мужик. На протилежному краю поет. 
А мотиви Шевченкового пам'ятника повинні бути чисто народні, мужицькі, бо на цьому ж полягатиме вся його краса, вся своєрідність монумента, орігінальність.
												Галина Домбровська.