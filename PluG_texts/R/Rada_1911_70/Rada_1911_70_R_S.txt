ПО РОСІІ.
Засланці — студенти. З Архангельська пишуть „Рѣчи", що тамошнє заслання за останні дні дуже було поменшилося і тепер знов поповняється засланцями — студентами. З кожним етапом приходить вісім-десять душ „політикі" — сами студенти. До цієї пори прибуло на заслання сорок душ шкільної молоді. Всіх їх розміщено в піножському і онежському повітах.
Університет 8 Ростові на-Дону. Депутати Аджемов і Кірьяков прислали городському управлінню листа з повідомленням, що вони розмовляли з міністром Кассо про відкриття в Ростові університету. Треба подать тільки докладний обрахунок і скласти закінчений проект. Одкриття університету може здійснитися як найскоріше, (Р. С.).
Трагична смерть. В слободі Покровсьшй, самарської губ., покінчили з життям вчитель гімназії Теремецький і учениця 7-го класу тої самої гімназії, дочка члена 1-ї Держ. Думи Пустовойтова. Їх найшли разом мертвих в лісі. Недалеко лежав „браунінг". Теремецький два роки тому скінчав духовну академію і став за вчителя з Покровській гімназії. З Пустовойтовою він познайомився рік тому. Часто бачила, як вони вдвох ходили по слободі. Перед вбивством вони обоє були в церкві, потім пішли на беріг бухти. Ввечері люде бачили, що вони йшли в ліс, де на ранок найшли їх мертвих. В кешені Теремецького найшли записну книжку, в якій записано було: „9е число роковое для меня". Там же була фотографична картка гімназістки Пуотовойтової. Ні листів, ні записок про причину смерти в них не найшли. Вчителя дуже любили учні обох гімназій. Пустовойтова була дуже гарна і вчилася краще всіх. Про причину смерти ходять неоднакові чутки. „Справжню причину встановить трудно. (У. Рос.).
Сановний злодій. В Смоленську в гостиниці „Германія" у місцевого багатиря Лазарева пропала єнотова шуба. Виявилося, що вкрав її син „тайного совѣтника" Морозова, що має в Петербурзі видатну посаду. (Ос. Газ.).
Труси й арешти. В Ростові-на-Дону зроблено багато трусів серед місцевих соціяль-демократів. Арештовано 40 душ. (Ю. 3.).
Забастовки. У Вятці забастували робочі шкурятних заводів, що під Вяткою. Робочі заявили економичні вимоги. В Красноярську почалась забастовка прикащиків. Причина—порушення умов, які списано між прикащиками і власниками одної великої фірми. (Во. Г.).
Екзамени па середніх школах. Міністр Кассо видав циркуляр, яким приказує, щоб переходні і випускні екзамени по середніх шкодах закінчилися до 1 іюня.
*— „Шпигун". Біля Луги явився якийсь добродій, що видавав себе за агента новгородської сискної поліції. Він наче б то вишукував якихось убивців. Допитуючи місцевих селян, „сищик“ дуже їх бив. Селяни поскаржилися і „агента" арештували. В сискному одділі виявилося, що це сторож, якого вигнали за піяцтво. (Вс. Г.).
Експедіція для досліджування радія. В першій половині апріля з Москви виїздить експедіція, яку знарядила Академія наук. Досліджуватиме вона місця, де є радій. Експедіція буде в Фергані, центральному Кавказі, Закавказзі і Північному Уралі. Добувають радій з Уралу. "Такого металу багато в Фергані, де недавно знайшли руду, багату радієм. До цієї пори радію найдено дуже мало-—всього 15— 20 грам. І коштує він через це надзвичайно дорого грам —5O —75 000 карб. (Р).
Арешт татарських журналистів. В Баку поліція потрусила редакції татарських газет і арештувала багато журналистів. Причини арешту і трусу не відомі. Говорять, що шукають діячів панісламістського руху. (Р. С.).