Справа Тарновськоі.
28 апріля розпочалася друга частина судової справи промовою представника „гражданскаго иска“ Карнелутті. Він розбиває доводи оборонців про „малоцѣнность русской жизни“. „Правда, — говорить він, —що життя в Росії не має великої вартости, але для кого? Її ке оцінюють борці за ідеали та
політичну волю, їх тепер повно в усіх російських тюрмах. Але-ж життя оцінюють дуже добре, коли мають застрахувати його в пів милійона карбованців. Тут ми вже маємо справу з звичайними, вульгарними убивцями. Що таке Тарновська? Цінічна брехуха. Згадайте її слова: „я така нещасна“, котрі вона говорила, коли мала одружитися з Комаровським і підготовляла убивство. Хіба це не цінізм? А хіба не цінізм—чіпляти біля свого ліжка портрет графа, того самого графа, котрого вона заходжувалась убити? 
Хто-ж перший надумався вчинити злочинство? Чи Прилуков, чи Тарновська? Мабуть вона з першого побачення з Прилуковим розповіла йому про свої відносини з Боржевським і Прилукову забажалося стати на його місце. Тарновська забажала зробити його своїм сутенером на кошт Кемеровського“ . Своєю гострою промовою оратор дуже вразив Тарновську і вона на другий день не явилася на суд, заявивши, що вона почувзє себе не добре. Предсідатель об'явив, що коли це неправда, то він накаже привести її силою. Послали лікаря. Той оглянув Тарновську і під присягою посвідчив, що вона справді слаба. Карнелутті продовжує свою промову вже без Тарновської. Він визнає винуватими всіх чотирьох підсудних. Наумов знав, куди він іде, він знав, що йому доводиться вибірати між коханням і честю. Прилуков допомагав Тарновській і підбивав її до злочинства і не можна говорити, що вона впливала на нього, бо сам Прилуков писав їй „будь тверда“. Пер'в винувата в тім, що допомагала злочинцям. 
У судового слідчого в Москві лежить справа Прилукова, що розтратив гроші своїх клієнтів. У відповідь на запитання міністерства юстиції про видачу Прилукова Італія відповіла, що коли виправдають Прилукова, то його видадуть Росії негайно, а коли обвинуватять, то після того, як одбуде кару.

