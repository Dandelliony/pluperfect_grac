Коли виросте нова могила...
Був час, коли ми були мов би зовсім знищені національно: ми віддали, або в нас було взято те, чим визначає себе нація: ім'я, мову, звичаї... Україну було викреслено з життя також просто, як її було викреслено з географії... 
Але зла воля, а може й доля забула знищити останні німі свідки минувшини... могили. 
І ось зробилось чудо, яке мабуть не мало місця ще ні в одній історії: могили, славні могили вільних, дужих людей, але ж німі, нерухомі, безсилі стали стимулом відродженая країни. Забуті, самотні, в широкому степу, або на кручах Дніпрових вони стягали до себе несмілі думки, порождали тихий, але болючий, глибокий жаль.
Ми прокинулись. Ми стали шанувати їх так само, як шанує кожна культурна нація, і ми, що були без імення, без мови, зрівнялись з тими, що пройшли довгий шлях прогресу. 
Нарешті ми відродились, і з відродженням, зі зростом сили пекучих нових питань нового життя, що насунули на нас яко море, яко лава, ми не забули своїх одиноких могил, ми не забуваємо шанувати їх, бо для нас, може єдиного народу, могили зіграли історичну ролю: вони стали вогником нашого відродження, з них запалало полумья любови до своєї минувшини, на них виросла віра в свою будучину. 
І ось тепер, коли молоді, ніжні пароети нашого національного життя тимчасово губить зла доля, коли польот наших думок спиняють високі мури ворожої нам темної сили, знову виростають свіжі, нові могили. І знову ці свіжі могили останніх років виростають не даремно—вони вимагають у долі за себе відплати, а в нас нового напруження сил. Ось-ось виросте серед них ще одна дорога могила, вартосте якої ми ще не готові оцінити. В ній поховають серце, що більш життя любило Україну, мозок, що вміщав в собі невиміряну глибину знання свого народа. І коли виросте ця нова, дорога, могила, ми не зможемо над нею навіть плакати, бо безмірне горе душа не зможе виплакати сльозами. В ній поховають прах людини, що гострим духовним взором угляділа живучі струмочки нового життя, що глибиною свого ума обхопила ріжнобарні його галузі, що на безлюдному мовчазному лану невтомною працею протоптала шляхи й стежки, по яких повинно розлитись широкими хвилями наше культурне життя. 
І от, коли виросте нова могила, повинні ми дати присягу використати ці стежки і шляхи так, як бажав їх у творитель. 
Ми, його учні й послідувачі, дамо цю присягу тоді, коли в почутті великої пошани перед новою славною могилою вся Україна преклонить до землі свою засмучену постать. Ми дамо обітницю словами нашого вчителя: 
Праця єдина з р.едолі нас вирве: 
Нумо до праці, брати! 
Годі лякатись! За діло святеє 
Сміло ми будемо йти. 
М. Ішуніна.