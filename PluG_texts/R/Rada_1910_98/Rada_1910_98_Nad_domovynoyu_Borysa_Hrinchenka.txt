Над домовиною Бориса Грінченка.

Од катеринославської „Просвіти“ одержано телеграму:
„Тяжко засмучена великою втратою рада катеринославської „Просвіти“ прилучається до загального жалю всієї України“. 
Катеринославські українці телеграфують:
„Звістка про смерть великого незабутнього діяча глибоко нас засмутила. Вболіваємо над тяжким національним горем“. 
Д. Колісниченко шле з Вороніжа таку телеграму:
„Прошу передати від усієї труппи спочуття у великім горі дружині глибоко-шановного небіжчика, орача рідної ниви Б. Д. Грінченка. Звістка про смерть тяжким смутком вгорнула український театр“. 
„Єлисаветградські українці засмучені великою втратою України. Ви словлюють дружині Б. Грінченка гаряче спочуття невимовному горю, яке поділяє ціла Україна “. З доручення земляків Микола Левитський. 
Д. Зозуля телеграфує: „Важка втрата Грінченка — щирим болем вразила серце“. 
Вологодські українці пишуть: 
„Висловлюєм своє спочуття і жаль з приводу смерти незабутнього Бориса Дмитровича дружині його і тим, для кого дороге його ім'я; невблагана смерть забрала від нас ще одного працьовника і щирого товариша-українця“. 
Громада ПБ. техн. інституту шле такого скорбного листа:
„З великим жалем та болем прочитали ми сумну звістку про смерть дорогого кожному з нас письменника й діяча В. Д. Грінченка. Ввесь час ми тішили себе надією, що повітря Ospedaletti підправить здоров'я покійного і поверне його знову до праці Але... не судилося. Іще одного борця нагло втратило наше громадянство!
Наша українська громада з щирістю поділяє жаль та сум по дорогоцінній втраті всього свідомого вкраїнського суспільства. Хай буде від нас квіткою на труну небіжчика наша постанова, як найширше популярізувати його ймення, його твори проміж українським селянством. 
Славній письменниці дружині небіжчика висловлюємо своє найщиріше спочуття. Її тугу поділяють і з нею тужать молоді сини України“. За громаду Я. Христяновський, А. Пугач. 
„Гурток українців ст. Окниця південно-західної залізниці, тяжко вражений звісткою про смерть незабутнього нашого письменника і громадянина Бориса Грінченка, висловлює щире спочуття дружині небіжчика“. 
Учні української драми школи М. В. Лиеенка пишуть:
„ Оповиті сумом з приводу смерти невтомного орача українських перелогів, сіяча світла і правди Б. Д. Грінченка, висловлюємо своє почуття жалю і горя вельмишановній дружині небіжчика“. 
„Діло“ сповіщає, що у Львові відбулася з приводу смерти невтомного письменника-поета жалібна маніфестація на засіданню головного виділу тов. „Просвіта“. На початку засідання виголосив урядуючий місто-голова товариства д-р Євген Озаркевич гарячий спомин про небіжчика, в котрім підніс великі заслуги його яко письменника і народного діяча. Виділ „Просвіти“ ухвалив: 1) щоб цей акт жалоби вписано по вічні часи в протоколах товариства; 2) одобрив зарядження презідії: що на домі товариства вивішено жалібну хоругов і видано посмертні плякати, звіщаючі мешканців столиці про смерть невіджалованого небіжчика, вислано телеграму до вдови в Сан-Ремо, ізложено 100 кор. замість вінця на приватні школи. Крім цього рішив Головний Виділ т-ва уладити в як найкоротшім часі, в порозумінню з „Тов. ім. Шевченка“ і „Бояном“ жалібну академію в одній з більших заль, в програму котрої увійдуть промови, деклямації і рецитації творів небіжчика, та відповідні хвилі продукції музичні. Про день свята і точну програму звіститься осібними оповістками.—Крім „Про світи“ видало жалібні оповістки про смерть Б. Грінченка тако ж Наукове т-во ім. Шевченка у Львові, котрого покійник був звичайним членом.

На вшанування нам'яти свого земляка, славного письменника і невтомного працьовника Б. Д. Грінченка селяне Славгородської сільської громади (Харьківщина) переслали через д. М. Данька десять карб.
 На вшанування нам'яти Б. Грінченка д. П. Блонський складає п'ять карб. 
Всього складено вже 165 карб.