Театр і музика.
Театр купецького саду. Сьогодня в літньому театрі купецького саду починаються спектаклі комедійної труппи київського „Худож.-Арт. 0-ва“, Режісери труппи: д.д. Строєв та Матковський, В труппі такі артистки і артисти: д-ки Янушева, Валентінова, Рощіна-Бенуа, Рогозіна, Чужбінова, Белозерська, Гранатська, Стрелова, Акулова, Панова, Тонська, Ліхтонська, Лінор; д.д. Борисовський, Ангаров, Светлов, Діомідовський, Матковський, Равіч, Краснопольський, Ашін, Візаров та ин. Першим спектаклем йде комедія: „Маленькая шокодадница“. 
Купецький сад. Сьогодня, 1 мая, одкривається літній сезон у купецькім саді. На відкритій естраді — концерт сімфоничного оркестра з 60 артистів під орудою Георга Шнеефогта. В програмі — твори Глінки, Мусоргського, Глазунова, Іполітова-Іванова, Чайковського й Вагнера.
В трупні А. Суходольського. Пожежа в театрі у Ставрополі наробила трупні А. Суходольського збитків на скілька тисяч. Адміністратор труппи д. Сокол вирятовував з вогня людей, що спали в театрі, і сам тяжко попікся. 
Т-во артистів під орудою д. Журби переїхало з Лебедина до Охтирки, харьківської губ. В Охтирці вистави роспочались 1 мая „Гандзею“. В репертуарі комедії Володського: „Хатня революція“, „На бідного Макара“, драма Старицького —„Маруся Богуславка“. В Лебедині труппа мала добрі заробітки. Євреям - музикам труппи в Охтирці не дозволили бути.
