Лист з Петербургу.
Кінець академичного року закінчився для нашого університетського студентства новим придбанням. В університеті засновано українську студентську касу взаємної допомоги. 
Так, окрім гурту наукового студенти університету мають ще й інстітуцию для обслужування матеріяльних потреб. 
Може бути, що при цій касі, фаховими людьми почнеться якась підручна робота коло ознайомлення українських студентів з економичннм питанням, а то кажуть де-які (стороні студенти-українці) з партії „не шовиністів“, що гурт наш живе лиш одною українською історією, українською філологією та літературою, а не висуває наперед більш широких й важніших питань характеру соціяльного. 
Чом це так робиться — дуже ясно. Ті, що їм цікаві соціяльно-економичні питання, в товариство не йдуть, а серед дійсних членів товариства охочих до тої роботи нема так само, як нема і попиту на неї. Очевидно, люди, що зійшлися сюди, не хотять руйнувати товариства усякими партійними сварками і дбають, щоб в гурті добути собі хоч де-яку українську освіту: виучити мову, літературу й історію в осуду й в докір тим, що ніякої иншої науки, окрім економичної не визнають хоч і сами годуються здебільшого грошовими брошурами з російського книжного ринку з Петербургу, дбаючи видимо про нарід, а забуваючи, що в нього є потреби національні, естетичні, моральні й взагалі усякі инші духові змагання. 
Треба, одначе, сказати, що для вияснення усяких таких справ де-що зробили і студенти університету, тільки в спільці з студентами инших шкіл. 
Заходами універсантів, напр., відбулося кілько гостин одних товаришів у других; був там потрібний обмін думок, але врешті він нічого не вияснив і діло так ні на чім і стало; не перезнайомивши навіть одних з другими й не згуртувавши. Взагалі, там багато де-чого балакалося, а найбільше про те, що з себе є молодь й якою вона має бути? Балакали про їдно, а добалакались до того, щоб не йти вкупі з славянською поступовою молодью й не брати участи в майбутньому славянському з'їздові, ніби через москвофілів, а на самому ділі через нехтування національними обовязками говорити за себе й всюди домагатися своїх прав. Нічого так само не рішили ні про українізацію шкіл, ні з виробленням української інтелігенції. Бачте, я  „демократизм український тому боронить, щоб україяі зувати попів і панів“; ні з українізацією самого студентства, бо знов на першу чергу висувалося питання не національне, а соціяльне. 
Д. Столипін сказав видко, що ми українці, й ті студенти вже думають, що в нас є й українська інтелігенція й свідома народня маса, а що їй бракує лиш реформ соціяльних. 
При таких умовах єднання нічого, звичайно, не зроблено ні для побільшення зборів на пам'ятник Шевченкові, ні для розповсюдження української преси. „Рада“, мовляв, своєю уміркованістю того не заслуговує, підлизується до панів і попів, а робітничі питання нехтує. 
Аж сумно стає від такого розбрату, такої нещи рости й гидкої партійної дурости. Гурт студентів, напр., в Москві, коли збирали недавно підписи в Думу під відозвою в справі українізації 3-х університетів на Україні, не дав своїх підписів через те, що відозва малася передати не до соціал-демократичної фракції, а до комісії по народній освіті. 
Най буде сором цим нікчемникам, що для дотримання своєї партійної впертости нехтують цілою важнійшою в даннім моменті справою! 
Однак годі на цьому. Ще вернуся до пятидесятидіття по смерти Шевченка, ще один рік і це сумне свято буде обходити ціла Україна. 
Та про студентів треба признатися, що їх не дуже це цікавіть; не кажу за окремих одиниць, а за цілу масу. Для ознайомлення її а ПІевченком не зроблено нічого. Був, кажуть, ніби то, виготований реферат про Шевченка, але його ніхто не чув. За мість того за Гоголя в університеті кількоро вечерів сварилися. Це тим більш прикро, що нічого величного не задумують в цій вправі й наші старші громадяне. 
Кому ж би достойно вшанувати па'мять Шевченка, як не петербуржанам? В Петербурзі ж Шевченко відбирав освіту, знайомився з людьми, тут зростав його світогляд, тут писані кращі твори. Як же ж його не вшанувати? або ж нема чим, або нічого не лишилося в Петербурзі по Шевченкові? 
Оскільки відомо в цій справі не робиться в Петербурзі нічого. Довго ходила чутка про те, що ніби буде зроблене роскішае ювилейне видання творів Шевченка, до якого картини пише Репин. Це одначе байка. А куди ліпше було б як би замість тих байок видали хоч простенькі репродукції з картин Шевченка, яких так багато й студиї над котрими так потрібні для зрозуміння Шевчевкових героїв, Шевченкового мислення, великої художности його поезій й навіть ріжних його поетичних світоглядів і напрямків. 
Цю справу повинні б мати на часі петербуржане ще й через те, що згоду свою, поміч і пораду в такому виданню дасть з охотою де-хто з професорів петербурзької Академиї Штук Красних, напр., проф. Матте. 
У цього останнього особисто (не кажу вже про збірку Академичну, за де-які українські як напр. в Чернигівськім музейові) є чимала збірка офортів Шевченка й малювань нікому не відомих, а між тим цікавих не тілько для нас, а певно для історії штуки взагалі. 
Мало хто знає, що наш Шевченко вартий де що й в історії світової штуки, як винахідник де-яких нових струментів, техничних засобів коло роблення офортів, як наслідник великих заповітів великих своїх попередників й провозвісник тої нової течії, що-йно допіру на наших очах не вступає з кону артистичного життя як у нас, як і в Європі, він в історії штук може заняти цілком осібне місце. 
Досить того, що кров його кипіла в творчоети артистичній так само, як і в поезіях. В своїх картинах він так само як і в поезії показує наше життя безпросвітне, розбуджує нашу національну гордість, заховує нашу славну минувшину, будить любов до меншого брата, виводить нас на перед очі чужих в нашій одежі й обстанові й лагідно втихомирює наше розбурхане серце красою свого „тихого світу й краю милого — Україна“. Підкреслюю ще раз, що ми й чужинці нічого не знаємо про Шевченка-художника й то буде великим соромом на нас лежати, щоб хоч після 50-х роковин його смерти не сповнити свого національного обов'язку достойно прославити свого генія таким незначним подвигом, як видання його артистичних творів. 
Ш.
