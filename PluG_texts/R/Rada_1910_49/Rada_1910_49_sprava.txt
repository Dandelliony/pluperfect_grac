Справа Тарновськоі.
На засіданні 27 февраля Прилуков закінчує свої посвідчення. Він має вигляд дуже слабої людини, але відповіді на запитання предсідателя дає певні, що не протиречать попереднім посвідченням. Коли предсідатель запитав його, з якою метою убив він Комаровського, то він одповів, що дбав тілько про щастя Тарновської, а гроші його зовсім не цікавили. 
 Опівдні почали допитувати Тарновську. При надзвичайній тиші вона почала говорити драматичним тоном, заявивши, що говоритиме тілько чисту правду. Розповідає вона докладно про своє життя, починаючи од того часу, коли вона скінчила інститут благородних дівиць. В той саме час у батьків, її графів О‘Рук, часто бували Тарновські. В 1894 році Тарновський посватався до неї і батько був з того дуже задоволений, а мати не хотіла оддавати її за Тарновського. 
 Чим далі, то Тарновська говорить все тихше. Предсідатель прохає говорити дужче, але попережає, що вона має право й зовсім не говорити.
    Далі Тарновська говорить, що побравшись з Тарновським вони поїхали до Петербургу і повели гуляще життя: часто одвідували кавярні, ресторани. Там за нею почали впадати чоловіки. Коли один з них признався, що кохає її, то вона сказала про це своєму чоловікові, але той відповів, що не може заборонити чоловікам кохати її. Тоді вона побачила, що чоловік не може її підтримати, а гуляще життя все більше впливало на неї. Коли в неї народився син, то чоловік був з цього незадоволений, бо він хотів, щоб уродилась дівчина в память другої його дочки, що вродилася від його полюбовниці, яка була в нього до шлюбу. Незабаром вона помітила, що чоловік її зраджує, а одного разу застала його в постелі з наймичкою. Незабаром чоловіка призначили на посаду при полтавському губернаторові. Він нічого не робив, а тілько бешкетував і губернатор порадив йому залишити посаду. Тоді Тарновський укупі з жінкою поїхав у Мілан. Він мав учитися там співу, але замість того провадив таке-ж гуляще життя, як колись у Петербурзі. Їздили вони у Пеллі, у Флоренцію, і всюди Тарновський мав любовниць. Згадуючи про самовбивство свого діверя, Тарновська говорить, шо вона не винна в смерти його, бо жила тоді більш півроку закордоном. 
Через рік Тарновські поїхали в Москву і там познайомилася з Прилуковим та його жінкою. Якось довелося їм вечеряти в ресторані і Прилуков скаржився на своє подружнє життя. Тоді-ж Тарновська впевнилася, що вони надоїли одно одному, бо й жінка Прилукова скаржилася їй, що з нею чоловік поводиться недобре.
    Повернувшись у Київ, Тарновський зійшовся з кафешантанною співачкою. З того часу Тарновська почала хворіти, пробувала лічитися в Київі, а потім поїхали обоє в Ніццу. Там її чоловік стрілився на поєдинкові з князем Голеніщевим-Кутузовим, що впадав за любовницею Тарновського. Під час цього безладдя Тарновська найняла в Швейцарії Пер'є і доручила їй свого сина. З цієї жінки вона була дуже задоволена, бо та піклувалася не тілько про сина, а й про Тарновську і під час її слабости дні й ночі була біля її ліжка. Взагалі Тарновська виставляє Пер'є як найкращу жінку. 
 Тарновська слабувала, а чоловік зраджував її. В 1903 році вони переїхали в Київ. Одного разу на бенкеті вона познайомилася з Боржевським і закохалася в нього. Одного дня, коли Тарновська вчилася стріляти, Боржевський затулив дуло револьвера і вона прострелила йому руку. Тоді вона довідалася, що й він її кохає. З того часу вона почала з ним жити. Довідавшись про це, Тарновський сам почав усюди росказувати. Тоді Боржевський викликав Тарновського на поєдинок. Тарновіський почав прохати жінку, щоб вона їх помирила і та вволила прохання. Вони втрьох поїхали в театр, а звідтіля поїхали вечеряти. Там Боржевський поцілував Тарновську в руку. Це не сподобалося Тарновському. Виходячи з ресторану, він вистрелів у Воржевського, крикнувши: так буде краще! 
 Тоді Тарновська втекла до своєї матері. 
 Розповідаючи про це, вона запевняє, що то неправда, наче б то вона говорила з приводу убивства Воржевського: „Оце й добре, може вдасться тепер чоловіка заслати в Сібір". 
—„Я такого не говорила, бо ніколи не забувала, що він батько моїх дітей". 
 Од матері Тарновська поїхала в Крим з Пер'є та з сином. Там її зустріли Сталь та поранений Боржевський. Через 36 годин Боржевський умер. Тарновська говорить, що вона не була в той час, як різали трупа Боржевського. Вона дуже втомилася і впала непритомною. 
Засідання суду закрито.
