Театр і музика. Український театр. Бенефіс М. К. Садовського.
Бенефіс режісьора і артиста української трygпи д. Садовського пройшов в минулу неділю з гарним художнім і матеріальним успіхом. Йшла „Бондарівна" Карпенка-Карого, в якій бенефіціант виступав в одній з кращих ролів свого репертуару — запоріжця Тараса. Про високо-художнє виконання цеї ролі д. Садовським ми вже писали в свій час. І на цей раз натхненна гра артиста захоплювала авдіторію. Публіка вітала його щиро і тепло. Як і завше гарною партньоршою бенефіціантові була 
д. Ліницька в ролі Тетяни Бондарівни. Д. Паньківський (Бондарь) на цей раз грав якось непевно і в де-яких місцях збивався з ролі. Приємне вражіння робила продумана гра і поважна постать вельможного старости у виконанню артиста Мар'яненка. 
Далеко краще, ніж в попередні рази, грав роль Чеслава Герцеля д. Рибчинський, хоч цьому артистові ще багато і багато треба над собою працювати; не раз трапляється, що він дає в грі неправдивий тон своїм партньорам. В небезпешне становище вводять д. Петляшенка, даючи йому такі ролі, як Дениса в „Бондарівні" та і взагалі любовників. В ліричних місцях він робить вражіння просто курйозне, а в героїчних —не дає ніякого. Тоді як на своєму місці цей артист дає дуже талановиті малюнки („Женитьба", „Пан Штукаревич" та богато инших). Решта артистів була на своїх місцях і сприяла ансамблеві. 
Треба б на-далі звернути кому слід увагу на грім хористів і хористок. Де-які з жінок без всякої системи тенькуються грімом, просто, як Бог на душу положив, —аби з рук; чоловіки —теж саме. Це здається дрібниці —але з них складається згодом великий мінус. А. Веч— кий. 

Театр „Соловцовъ". Останній спектакль драми одбувся при повному театрі. Багато квіток, оплесків, адреси й промови. Публіка прощалася з артистами, що кидають Київ—Пасхаловою, Будкевич, Орлов-Чужб., Дагмаровим-Жуковим, Урванцовим, а вся труппа, з діректором Дуван-Торцовим на чолі, з головним реж. Н. А. Поповим. З 9 марта в цьому театрі гратиме оперета Валентінова.
 До гастролів у київськім городськім театрі. На другім і третім тижнях Великого посту в городськім театрі оповіщено гастролі Фелії Літвін і Марії Гальвані. Перша відома, як найкраща на ввесь світ інтерпретаторка жіночих партій в музичних драмах Вагнера. Ії Ізольда й Брюнгільда це ідеал, краще якого не міг собі й уявляти сам Вагнер. Недавні гастролі д-ки Літвін у петербурзькім маріїнськім театрі пройшли з величезним успіхом, хоча петербурзька критика зазначила, що голос у артистки вже не той, що був у неї скілька років тому. У нас п. Літвін з усього вагнерівського репертуара виступить в одній тільки „Валькірії" 
Що до Марії Гальвані, то в свій час вона дуже славилась своїм феноменальним колоратурним сопрано. В Росії п. Гальвані давно вже не була, отже невідомо, що зробив з її голосом час.

 Український вечір у Москві. 20-го февраля одбулася дуже добре в Москві українська вечірка. Артисти, що були запрошені з театрів Москви, виявили надзвичайний хист в виконанні української пісні. Дивишся на цих артистів, синів України, слухаєш, з яким захопленням співають вони рідних пісень —і жалкуєш, що вони не на українській сцені. По-між артистами з України, що тепер співають в московських театрах, є свідомі українці. Це такі великі артисти, як І. Алчевський, М. Донець, В. Трубій. В першому відділі найбільш подобались співи артистів опери Зімина: Н. А. Шевельова („Гетьмани"), М. Н. Донця („Молітесь, братія") і артиста петербурзьких імператорських театрів М. Ф. Швеця („Ох, я нещасний"). Щиро вітали слухачі і артисток: Добровольську, Острогорську, Калинович і Турчанинову. Слід скілька слів сказать про артистку оп. Зімина М. Д. Турчанінову. Вона навіть не українка, але завжди виступає на українських вечорах і має успіх. Другою частиною вечора був „Етнографичний відділ", де виступав хор в кількости 112 чоловіка під орудою українського композітора Б. Подгорецького, співи українських колядок і щедрівок „Чи дома, дома", потім співання поважних пісень у виконанні арт. Донця, Добровольської і гра на історичних українських інструментах: лірі (Філянський), бандурах (Шевченко, Волошенко) і на цимбалах. Виконання на цимбалах д. Войтиченком, що був закликаний з Київа, українських дум і пісень мало надзвичайний успіх. Цим інструментом зацікавилось в Москві чимало людей. Д-й Войтиченко надзвичайно чуло грає. З усієї програми 4 го чергового українського вечора в Москві цимбали на українців зробили найбільше вражіння. Головна річ в тому, що демонстрірувались вони тут перший раз, — тоді як більшість пісень переспівувалось. Після концертного відділу були танці. Мало не половина народу було в українському вбранні. Естрада і де-котрі зали були декорірувані в українському стілі: для цього нарочито було замовлено написати краєвиди. Тут же збірались жертви на памятник Шевченкові, продавались кустарні українські вироби та портрети українських діячів. 
Ф. Коломийченко.
