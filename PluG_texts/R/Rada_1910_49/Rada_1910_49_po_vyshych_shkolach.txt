По вищих школах. Український гурток в петербурзькім університеті.
Почався новий семестр і український гурток знов береться за діло після двохмісячної перерви. 9 лютого відбулися перші загальні збори гуртка в новім півріччі.
 За минуле півріччя гурток збірався 6 разів. На ціх зборах було прочитано такі доклади і реферати: 
1) Проф. Ф. К. Вовк. Повідомлення з етнографії України. 2) Красюк. Про В. Стефаника.
 3) О. Осипов. Відношення Гоголя до українського життя і літератури. 4) С. Постернак. Корреферат на ту ж тему. 5) О. Осипов. Відповідь Постернакові. 
Крім загальних зборів, читались реферати і проводились инші роботи і по секціях. Лінгвістична секція, під проводом академика А. А. Шахматова, працювала над матеріялами по українській мові. Записувались зразки живої української мови на фонографах, складались тексти до фонограми в фонетичній транскріпції, студіювались місцеві діалекти, робився огляд друкованих діалектольогічних матеріялів по українській мові. Де-котрі праці членів лінгвістичної секції друкуються В „Известіяхъ Академіи Наукъ”. Лінгвістична секція найстарша і має такого видатного керовничого, як академик А. А. Шахматов, то й не дивно, що вона займає перше місце. Инші ж секції тілько що склались, ще не встигли набратись сили. А про те в економично-правничій секції читались такі реферати: 
Зарудний — Злука України з Москвою по трактату р. 1654. Стасюк.— Де-які спорні питання з економії України.
 Гірше стоїть справа в етнографичній та історичній секціях. Скілька членів етнографичної секції почали огляд географичаих назв України, але значних наслідків цеї праці поки що нема. Історична секція не збіралась зовсім, члени її працюють цілком ізолірозано, здебільшого над факультетськими темами, вибіраючи їх з Української історії. В осіннім півріччі 1909 року гурток налічував у себе 90 членів. 
Бібліотека гуртка росте і приваблює все більше й більше читачів. Тепер вона складається з 1,100 примірників книжок. З 18 вересня по 31 грудня 1909 р. в книгозбірні було 51 дежурство; одвідало книгозбірню 91 особа 296 раз і видано 709 книжок. По місяцям ці цифри роскладаються так.
Книгозбірня була одчинена три рази на тиждень: в середу, пятницю (від 10 до 11 год. ранку) і неділю (від 12 до 2 г. дня). Найбільше читачів буває по неділях. Найбільше число читачів за одно дежурство —18, найбільше число виданних книжок 86. Каса гуртка в минулому півріччі мала 40 карб, дефіціту, (при 41 карб, прибутків було на 80 карб, видатків), але в цьому півріччі цей дефіціт вже покрито і грошові діла гуртка значно поправились. До інвентарю гуртка прибавилась дуже цінна річ — фонограф, що подарував гурткові д. Сластіон. Наші лінгвісти, та й не тільки лінгвісти, зможуть тепер робити власні фонографичні записи, чим вони вже почасти скористувались.
