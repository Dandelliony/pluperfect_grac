У КИІВІ.
В українському клубі сьогодня од 8 до 9 години ввечері відбудуться сокільські вправи. Всіх, хто вписався до сокільського гурту, прохають неодмінно прибути.

На вищих жіночих курсах. Через те що на вищих жіночих курсах немає лектора по історії російської літератури, слухачки філологичного факультету звернулися до проф. В, Н. Перетца з проханням прочитати для них приватно систематичний курс: „Введеніе въ изученіе исторіи русской литературы” (методи, джерела і т. ин.). Читання цих лекцій почнеться з другого тижня великого посту в університеті і відбуватиметься що-понеділка і п'ятниці від 7—9 години ввечері.

На виставці птахівництва присужено за кращі експонати золоті медалі: д.д. Марії Зевальд, Л. Берто, Маргариті Зевальд, Є. Раковичовій, бесарабському птахівничому господарству, крамниці „Акваріум”, південно-російському товариству птахівництва д. Решетнікову і д-Дехтереву. Селянам-екепонентам видано 3 срібні медалі і кілька похвальних листів. Крім того, д-ка Раковин одержала ще приз - дорогі срібні речі. 

Їзда на автомобілях з Київа до Броварів. Інженер Тимченко звернувся до міністерства доріг з проханням дозволити йому уладнати їзду з Київа до Броварів на автомобілях. Кожен автомобіль вирахований на 32 подорожніх.

Спростовання. В. Покрівницький сповіщав, що Павло Медведєв, який цими днями отруївся, не рахувався останніми часами учнем в його гімназії.

В справі київської краєвої виставки 27 февраля відбулися збори комітета. На цьому засіданні найбільше уваги звернуто було на те, в якому саме місці найліпше було б цю виставку улаштувати. Запропоновано було два місця — Царський сад і Пушкинський парк на Шулявці. Комітет висловився за те, щоб виставку улаштовано було в Царському саду і Шато де-Фльер. Крім того, ухвалено було звернутися до міської думи за допомогою в справі приладнання згаданих садків для виставки.

Етапи. 27 февраля з київської пересильної тюрми одправили два чергових етапи, що складалися з звичайних засланців і каторжан та кількох політичних і адміністративних засланців.

 Ревизія. Київський, подільський і волинський генерал-губернатор наказав своїм чиновникам особливих дорученнів негайно обревизувати київське губерське присутствіє в справах селянських. Ревизія не має на меті викрить якесь злочинство, а обрахована на те, щоб перевірити взагалі діяльність присутствія по адміністративному, продовольчому, секретарському, чиншовому і викупному одділах.

Начальник пів.-зах. залізниці зробив наказ про те, що завідуючий одеським головним складом топлива —д. Заузе з 1 марта увільняється від своїх обовязків, а склад має стати самостійним відділом матеріальної служби.

Нові школи. Міністерство внутрішніх справ ухвалило дати київському земству субсідію на збудування 12 кам'яниць для школ, 36.000 карб, а також ще на 36 деревляних будинків 144.000 карб. Школи ці мають збудувати в протязі двох літ.

До сельсько-господарської виставки в Катеринославі. Головний комітет південної с.-г. виставки звернувся до київської губерської земської управи з проханням росповсюдити відомости серед селян-господарїв на Київщині відомости про с.-г. виставку, що відбудеться з 1 іюня до 25 сентября у Катеринославі. Крім того, комітет прохає земство допомогти селянам доставити на виставку їхні експонати. За кращі експонати з Київщини комітет видаватиме свідоцтва.

Навігація на Дніпрі. Пароплав, що в пятницю, 26 февраля, вийшов був з Київа вниз, від Китаїва мусів вернутися назад. Вернувся також назад, доїхавши до Козин, і другий пароплав, що виїхав в суботу, 27 февраля. Тільки вже в неділю 28 февраля буксірний пароплав „Князь Святополкъ-Мирскій”, вийшовши з Київа о 2 годині вдень без перешкод прибув у Тріпілля о 5 годині, а в Ржищев о 7 годині ввечері. Переночувавши у Ржищеві, „Князь Свят.-Мирскій“ пішов вгору, забравши у Ржищеві та Тріпіллі мало не сотню подорожніх. Вчора, 1 марта о З 1/2 годині вдень „Кн. Св.-Мирскій”, прибув до Київа, першим сього року привізши пасажирів. Учора ж пішли з Київа вниз ще два буксирних пароплави, а також перший пасажарний „Августина“, всі вже з пасажирами. Всі ці пароплави приватні, а не „Общества пароходства по ДнЬпру и его притокамъ“. Цими днями має прибути до Київа з Катеринослава перший пароплав „общества“ — “Императоръ Николай Второй“. Київські пароплави в „общества“ ще, як кажуть, я не „вирубалися“ з затону, де вони зімували, але не сьогодня-завтра теж рушать. Таким робом, цього року навігація на Дніпрі почалася більше ніж на місяць раніше, як минулого року.

Київська земська повітова управа звернулася до губерської управи з проханням збудувати барак в с. Вишеві і вислати туди лікарську запомогу. В Вишневі зараз страшно лютує пошесть сипного тіфу.

Смерть фершала. Радомисльська повітова управа повідомила київську губерську управу про смерть од сипного тіфу фершала горностайського участку.

З Київщини. Панахида по Шевченкові в Умані. 26 февраля уманські українці, згадуючи незабутнього Тараса Шевченка „тихим словом", з приводу 49 роковин його смерти відправили у соборі панахиду.

Душогубство. „К. В.“ мають звістку з с. Яблунівки, черкаського повіту, що там уночі під 20 февраля убито селян Коробченка та Карпенка. Коли вони виходили в 12 годин уночі з одної хати, з гостей, то на порозі їх дожидали якісь люде і, вглядівши, почали стріляти. Коробченко, й Карпенко попадали на землю. Карпенка було убито на смерть, а Коробченка так поранено, що він помер у софіївській лікарні. Злочинці відразу повтікали. Селяне кажуть, ніби це робота анархистів, на одного з яких, на І. Жука, торік виказали оці повбивані Карпенко та Коробченко.

Провірка дипломів. „К. В.“ пишуть, що цими днями в Білій-Церкві, Васильківського повіту, в поліцію покликали записувати й перевіряти дипломи усіх фершалів, фершалок, акушерок, зубних лікарів, провизорів та аптекарських учеників.

Наслідки пошестей. Канівське повітове присутствіє по воїнській повинности повідомило київського губернатора, що у повіті за останні роки дуже поширилася трахома на очі і від неї сліпнуть люде. Є цілі села, заражені трахомою і 75 проц. новобранців являються з слабими очима. З цього приводу канівське присутствіє прохає губернатора послати літучий санітарний отряд, щоб лічити хвороби очей.

3 Волині Дві смерти. „Вол“ сповіщає, що в с. Великих-Коровинцях, житомірського повіту, сталося нещастя. Повіренний коровинецької цукроварні П. С. Кузьмішкин, п’ючи ввечері чай, зненацька помер. Йому розірвало серце. Як прибіг покликаний з заводу помішник діректора д. Войцехівський і побачив, що сталося його приятелеві, то дуже стурбувався і сам за пів-години кончився. Обоє були на вигляд здорові.

3 Поділля. Пройдисвіти. Жителям м-ка Ярмолинець та селянам околишніх сел не дають спокою якісь пройдисвіти. З пошти усе приходять то до того, то до иншого листи, щоб призначеного дня покласти 50, 100 або й 200 карб., в бляшанку, що стоїть під одним телеграфним стовбом. А коли не покладуть, то нахваляються спалити, вбити і т. ин. Хто покладе гроші, тому приходить лист, що гроші одержано. Та на цьому ще не край, бо через скілька місяців знов приходить такий самий лист, і знов те саме. Діється отаке вже давненько. Поліція довідалася про це і арештувала скількох непевних людей.

-3 Чернігівщини. Стражник. „Р. Сл.“ має звістку з Чернігова, що там засудили на три місяці під арешт поліцейського стражника Рябова, що побив селянина.

-ф 3 Полтавщини. Тиф. У кременчуцькому повіті дуже слабують на тиф. Помер повітовий земський лікарь Грузиненко, що заразився од слабих на сипний тиф.

Напастники. Оце недавно в с. Зачепах, під г. Золотоношею, увечері скілька людей стало добиватися до хати д. Єрусалимського, а коли їм не одчинили, то вони заходилися стріляти в вікна й двері. Господарь сховався на горіщі, а як грабителі вломились у хату й напосілись на господиню, щоб вона сказала, де подівся її чоловім, Єрусалимський виліз на хату, скочив звідтіля й подався на втьоки. За ним погналося двоє правителів і підстрелили Єрусалимського в руку. А він таки добіг до с. Дементового, за 3 верстви від Зачеп. Напастники тимчасом набрали в хаті всякого добра, а инше потрощили й зникли. Коли господарь вернувся з поліцією, то їх вже й духу не було. Тільки якийсь чорний цуцик зостався під хатою. Виявилося, що то собака селянина з сусіднього села Коробовки. Його арештували і арештований признався й виказав на трьох седян з с. Свидовок, що разом з ним грабили. У їх і повитрушували натравлене в Єрусалимського. Усіх арештовано.

Замір ограбити монопольку. Скілька днів тому в селі Вищому-Іржавці, лубенського повіту, в ночі хотіли ограбити казенну монопольку. Невідомі злочинці вже проламали знадвору стіну наскрізь і зосталось тільки пролізти туди, та монопольщик якось почув і, вскочивши у монопольку та побачивши небезпеку для себе, почав стріляти з револьвера. Злочинці втекли.
 В Лубнях гурток аматорів на Масниці хотів впорядити виставу, прибуток з якої мали призначити на памятник Т. Г Шевченкові у Київі, пан справник цеї вистави не дозволив.

3 Харьківщини. Справа соц.-революціонерів. Справу 42 обвинувачених за належність до партії соціял-революціонерів воєнний суд розбірав у Харькові 11 день, при зачинених дверях. Підсудних обороняло 13 адвокатів. Свідчило 80 свідків. Справу псаломщикової дочки Є. Шебашевої та селянина В. Зубченка суд відокремив і постановив довіватися, чи вони не слабі на розум. Селянин А. Лукашин не явився на суд. 26 февраля, в 5 годин над вечір прочитали присуд. До каторги на 8 років засуджено: помішника присяжного адвоката В. Агабекова, селянина А. Баєва, каноніра Ф. Чечеткина, каноніра Ш. Доктора, салдата Ф. Жмурченка та селянина М. Перевієва; на 6 років: селянина С. Алексеєва, каноніра У. Райгородського та міщанку І. Секунду; на 4 роки: каноніра А. Артемчука, студента харківського університету Д. Глушкова, канонірів С. Потяка, Я. Терновця, сина священика К. Хріновського, селян
 І. Яхновського та Д. Мішеніна. На довічне заслання засудили: І. Віденка, матроса Г. Калениченка, селян Мірошниченка, А. Саська, М. Чуйка, Г. Чуйка, 
А. Яхновського, міщанку А. Шатрову, почесного гражданина А. Язева, сгудента-ветеринара В. Уколова, міщанина Г. Нечволода. Виправдали: І. Горобця, 
В. Дирябіна, Ф. Легкого, М. Литвинова, І. Литвинова, А. Немогущого, А. Портнягіна, Т. Ситала, С. Сокола, І. Чорнопятенка та С. Ширяева. Присуд свій усі вислухали, як пише „Ут.“, спокійно.

3 Херсонщини. З миколаївського життя. У г. Миколаїв! кооператив „Трудовая КопЬйка“ одкрив власну хлібопекарню. В електро-театрі „Иллюзіонъ“ виступає український бандурист д. Сочеванов. Мав він доволі приємний голос і таки добре грає. 20 февраля отруївся ученик комерційної школи Арон Черняхівський, Сталося це в класі.

 Фальшиві свідоцтва. „Р. С.“ повідомляє, що в одній церковно-парафіяльній школі, в ананьївському повіті, викрили підроблювання свідоцтв на вчительське звання. Свідоцтва ці писалися на бланках школи. Роблять слідство.

 Живий товар. У Херсоні арештували фактора Зенгерова, що ґендлював живим товаром. Поліція забрала Зенгерова саме тоді, як він віз до Миколаїва продавати в дім роспусти молоду дівчину. Установлено, що не дуже давно цей пройдисвіт продав ще одву дівчину.

Анархистка. До „Р. Сл.“ пишуть з Тирасполя, що там до банкирської контори Гейзеля приходила 26 февраля якась женщина й сказала від організації анархистів, щоб дали їй, як не хотять на той світ, 500 карб. Вона додала, що гурт анархистів прибув до Тирасполю на те, щоб винищити усіх чисто багатирів, які не дадуть їм грошей. Женщині дали тільки 100 карб, і вона пішла собі. Незабаром її арештували. Це одеська жителька Біндер.
