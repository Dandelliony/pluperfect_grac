Украінці в Галичині.
Перемога на громадських виборах. 29 марта відбулися в Солотвині вибори до громадської ради представників третього виборчого кругу. На виборах боролися дві партії: українські селяне хлібороби і дрібна єврейська торговельна буржуазія. З самого початку, коли на вибори прибув тільки невеличкий гурток селян, здавалося, що єврейська партія, яка мала певних 850 голосів, візьме гору. Під вражінням тих агітаційних заходів, якими користувалася вона, не можна було вагатися, що на виборах переможе єврейська партія. Але вибори розвіяли всі такі передчасні сподіванки. Заходом селян Миколи і Дмитра Паневників, Миколи Сенедлицка, Михайла Щебунчака, Юрка і Леся Купчагів та ин. селянська партія хутко з'організувалася і лишилася переможцем на виборах, провівши всіх своїх дванадцятьох кандидатів. Про цю перемогу було повідомлено селян, що зібралися в читальні „Просвіти", і вони гаряче привітали її. (Діло).
Курси сельської кооперації. 28 марта закінчилася наука на тимчасових курсах сельської кооперації, улаштованих загальним союзом хліборобських спілок у Відні. На цих курсах брали участь в роботі і два українських представники: Я. Литвинович-урядовець товариства „Просвіта" і М. Творидло—студент сельсько-господарської академії. На спільному зібранні всіх учасників курсів, яке відбулося 28 марта, д. Я. Литвинович говорив од імени всіх славянських курсистів і підкреслив значіння кооперативних курсів для поодиноких славянських народів. (Діло).