До пограбування в Успенському соборі.
МОСКВА, 9. Офіціально оповіщено опис пограбованних в Успенському соборі драгоцінностів: золотий п'ятифунтовий вінок з 5 коронами і 10 запонами, в яких було 4/8 алмазів ріжноі великости, смарагди (два більших та 42 менших), п'ять рубинів з бурмицькими зернами, величезний яхонт та такий самий лал; золотий перстень з здоровим смарагдом та двома великими брильянтами; обрус з запоном, 319 зерен великого жемчугу та 54 великих алмази. З голови Спасителя забрато золоті — вінок та цату з 15 запонами, 138 алмазів, 55 зерен великого жемчугу, 3 смарагди та 1 блакитного яхонта. З золотої ризи пограбовано 20 запонів, уцяцькованих кількома низками великого жемчугу, алмазами, яхонтами, смарагдами, 7 лалами й одним смарагдом в формі серця. З древнього образа Володимірської Богоматери в Петропавловському приділі забрано всі брильянтові окраси—брош, звізду, кольє, всього 19 великих та 348 дрібних брильянтів і 14 брильянтів в формі груш. В головному іконостасі пограбовано: з чудотворного образа Успенія Богоматери величезного солітера та з чудотворного образа Устюжської Богоматери—брильянтову звізду з круглим смарагдом.