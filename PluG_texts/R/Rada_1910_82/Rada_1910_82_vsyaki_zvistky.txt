Всякі звістки.
ОДЕСА, 9. Письменникові Куприну, який вчора хотів виїхати за кордон, не видали пашпорта. ВАРШАВА, 9. Французьких літераторів братів Леблон, які прибули до Варшави, вшановано бенкетом. На бенкеті було багацько представників інтелігенції та комерсантів. Промовці говорили про французько - польські відносини. 
ПЕТЕРБУРГ, 9. Виявилось, що будинок, котрий розвалився вчора, ставили під доглядом 18-літнього підрядчикового сина. Архитектор, якому 82 роки, за весь час будування навідався всього один раз і то ще торік. Техничний огляд знайшов багато порушень будівничих правил та неміцне скріплення стін. Під час роскопок витягнуто п'ять убитих та одного ще живого. 
ОДЕСА, 9. Генерал Толмачов наказав старшинам клубів скликати загальні збори і встановити на них способи боротьби з шулерами. 
З Владивостоку деп. Шилові переказують, що начальник тюрми в той же час являється і „співробітником" владивостоцької охранки.