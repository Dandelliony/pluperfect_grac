
Побут. З Богунського городка.
(В порядку обміркування).

Побут комполітскладу Богунського полка — побут трохи своєрідній. Живуть в 5 верстах від міста, живуть всі вкупі, одноманітно. Одноманітні праця, люде й речі.
 Те саме, та те саме. І так зо дня на день. 
 Віддалік від рухливого життя міста, наші „дачні" умови починають надоїдати, й назріває питання „що робити?" Цей німий настрій фіксується тут, це думка всього комполітскладу. Для прикладу змалюємо картину нашої дійсности. Живе тут багато людей, ріжного рівня, розвитку, ріжних потреб. Жонатих більша частина. Вони відокремившись по помешканнях, зайняті своїми нікому невідомими справами. Звязку зі своїми сусідами не мають жадного. Коли хто й зутрічається з ким, так це чисто офіційно. Думками своїми ніхто ніколи ні з ким не поділиться, часом боючись, що його думку собесідник може визнати шкідливою та скоїться що небудь небажане.
 В особистому житті, додержуються майже домостроя. Суспільности нема жадної. Спайки духовної поміж командирами та політробітниками та й в самому осередкові перших та других теж нема.  Духовних насолод, цікавих, нових нема. Дрібне, слабеньке—обридло.
 Женщини, як менш витрівала частина населення городка, починають займатись пересудами, а иноді й бійки бувають. Цим порушується одноманітність. Вони „відживають".
 Чоловіки, виконавши що треба по службі, трохи читають —а нотім?
 Потім спати, швендятись без діла!
 Ті що були в таборах, перевантажені були працею, вони не знали цих моментів „побуту", а багато ж командирів літувало в городку. 
 А насувається зіма, коли в городку
буде весь полк. Не шкодило б своєчасно бити на гвалт.
 Треба в життя, в його побут внести щось нове.
 Спонукуюче, виховуюче.
 Чимало товаришів повернуться з таборів, де вони виголодувавшись за духовною споживою, з'явиться чимало з домів віддиху, з відпусток.
 Треба’ шукати нових форм побуту, треба своєчасно потурбуватись, організувати й театр і кіно й клуб почавши попередню працю.
 Треба розворушити, викликати всіх і вся до життя. Побут відмінити по всіх напрямках та во всьому.
Як і що зробити?
 Є сила рецептів, але їх треба розглянути загальним зборам полка. І це зібрання треба влаштувати в першу чергу. Тому обов'язково вжити заходів зараз-же до підготовки нашого театра, клуба, кіно та всього з цим звязаного. Налагодити перевіз за полкові кошти до трамвая, влаштувати в місті що небудь на взірець „Дома Червоної армії".
 Це потрібне й для комполітскладу, що живе в місті, бо він розсмоктавшись по приватніх помешканнях ще хутчім за богунців може зіпсуватись в старому міщанському побуті. Влаштування сімейних вечірок що до питань октябрин, й инш. також не менш доцільне.
 Є сила заходів, але їх треба обміркувати колективом й роспочати негайно обмін думок в нашому військовому відділі в справі цього питання і це буде безумовно своєчасним.
 Політкеровник Сивенко.
 Від редакції: В статті т. Сивенко є значно більш неправдивих висловлень а ніж правдивих. Але в одному він має рацію: питання про побут нашого комполітскладу потрібує обміну думками.
