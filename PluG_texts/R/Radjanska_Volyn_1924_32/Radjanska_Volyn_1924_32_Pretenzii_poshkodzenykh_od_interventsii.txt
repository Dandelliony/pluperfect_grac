ПРЕТЕНЗІЇ ПОШКОДЖЕНИХ ОД іНТЕРВЕНЦІЇ.
Кампанія, що до збору претензій пошкоджених від інтервенції зараз в самому роспалі. Немає ні одного міста по всій спілці, де-б не було місцевого комітету товариства допомоги жертвам інтервенції. Одначе треба констатувати, що не всі міста йдуть однаковим темпом в ділі збору претензій.
 На Кавказі, напр. робота ще не скрізь пророблена. Передбачається проробити її ще в Криму, Баш та Кірреспубліці, Туркестані та Західному краєві. На першому місці по кількости претензій стоїть Урал.
 За самими мізерними розрахунками наші місцеві комітети передбачають зібрати по всьому СРСР до 2 мілійонів претензій.
 На перше серпня в правління т-ва поступило 20 тис. написаних та оформлених претензій.
 На 1 вересня— 150 т. За серпень поступило 130 тис., окрім того, більш 300 тисяч претензій зібрано в губернських комітетах. Ці претензій знаходяться в стадії попередньої перевірки.
 Говорити про загальну суму претензій зараз ще не можна. Можна зазначити тільки середніцифри претензій. Для маєткових це виявиться в 500 карб., для претензій осібніх (каліцтво та ин.)—5.000 карб. 
 Правління т-ва веде інтенсивну роботу, що до всебічної перевірки всіх заяв і значну кількість їх не бере під свій захист; в середньому до ЗО відс. претензій пагано оформлені чи з невизначеним текстом як: „маю шкоди на 1.200 карб.,“ без зазначення, в чому саме виявилась така шкода. Користуючись тим, що апарат на периферії ще працює, правління повертає назад такі заяви з прозьбою виправити чи доповнити. Всього повернено таких претензій на місця біля 17 тисяч.
 
