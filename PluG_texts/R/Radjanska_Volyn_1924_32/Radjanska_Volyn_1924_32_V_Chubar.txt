Відозва Голови Раднаркому УСРР 
до всіх господарчих кооперативних і професійних органів УСРР.
Господарчий розвиток республіки потрібує своєчасної правильної постановки справи харчування трудящих мас.
 Для керування організацією народнього харчування на Україні у квітні місяці б. р. засновано було Українське Пайове Товариство „Укрнархарч“, якому й доручено організувати широку мережу приступних робітничих їдалень на фабриках і заводах і в робітничих районах.
 Організовані за час існування Укрнархарч 20 їдалень, що пропускають до 15 тисяч душ, є тільки початок тієї великої і важливої роботи, яка стоїть перед „Укрнархарчем".
 Завдання, поставлені перед Укрнархарчем, потрібують значних матеріяльних коштів і сил. і успішність розвитку його діяльности в значній мірі залежить від активної підтримки господарчих, професійних і кооперативних органів, в ділі реалізації пайового капіталу, передачі йому потрібних помешкань, і від моральної підтримки всіх заходів Укрнархарча.
 Надаючи велике політичне й економичне значіння правильній постановці справи робітничого харчування, Раднарком СРСР постановив звільнити всі їдальні і допоміжні до них підприємства, що їх використовує Укрнархарч і що перебувають під його безпосереднім керуванням і контролем,—від всіх державних і місцевих податків та збору.
 Отже, беручи на увагу, що треба забезпечити планомірну діяльність Укрнархарча в справі задоволення потреб трудящих, звертаюся до всіх господарчих, кооперативних і професійних організацій з проханням помагати Укрнархарчові в центрі і на місцях, всяко підтримуючи його при відшуканні засобів для виконання намічених заходів.
 Голова Ради Народніх Комісарів 
В. Чубар.

