
Протест Сун-Ят-Сена проти політики Макдональда.
ПЕКІН. Сун-Ят-Сен надіслав Макдональдові таку телеграму: „Голова Гон-Конгсько-Шанхайської,банківської кооперації організував загон з китайських фашистів, щоб скинути мій уряд. Мети цієї повинно бути досягнено після озброєння бунтарів зброєю, що вивезена з Європи на пароплаві „Гав“. Пароплав цей прибув до Кантону 10 серпня і негайно був заарештований моїм урядом. З того часу у Кантоні утворилося становище бунту під видом страйку, організованого бунтарами і иншими контр-рєволюціонерами. Коли я вирішив вжити заходів проти бунту, британський консул надіслав моєму урядові лист, де зауважує, що командуючий британськими морськими силами, як що китайська влада обстрілюватиме Кантон, вживе проти неї заходів за допомогою всіх можливих для нього британських морських сил. Зважаючи на дипломатичну й фінансову підтримку, яку британський уряд завше робив китайській контр-революції і через те, що мій уряд є єдиним центром опору контр-революції я примушений зробити висновок, що реальна мета цього ультиматуму—скинення мого уряду. Я найрішучше протестую проти цього акту втручання в внутрішні справи Китаю".
