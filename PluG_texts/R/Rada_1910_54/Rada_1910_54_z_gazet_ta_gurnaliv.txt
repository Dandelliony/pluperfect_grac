З газет та журналів.
* Проф. М. Грушевський в № 10
„Села” з приводу циркуляру Столипіна проти українців пише: „Ще й чорнило не просохло було від того всього, що писалося на українців за те, що вони, мовляв, розбивають єдність русского народу (единство русскаго народа). Докоряли їм, що видумують якусь українську мову, коли єсть тільки одна русска мова, котру і великороси (кацапи) і українці однаково добре розуміють. Лаяли їх, що вони відділяють українців од великоросів, коли і те і це один той самий народ. Прозивали їх зрадниками, сепаратистами, мазепинцями за це, І газети за це закривали, і штрафували, і редакторів та письменників під суд давали, що ніби-то хочуть роз'єднати єдиний русский народ. І так це тяглоея довго, десятками літ. Ще 1863 р. тодішній міністр внутрішніх справ Валуєв наказав цензурі не пускати наукових та народніх книжок українською мовою писаних, бо, мовляв, „никаного особеннаго малороссійскаго язнка не было, нѣтъ и быть не можеть"; і цілих тридцять літ, від указу 1876 р., українське слово було майже зовсім заборонено в Росії, щоб українці не розбивали того „одного народу русского", „одного язика русского". Українці на те одказували, що нехай рахують як схочуть —чи один русский народ та русский язик, чи два, чи скільки, а таки українці мають свою мову відмінну, своє письменство на тій мові, тою мовою хочуть писать, то як їм ту мову забороняти? Мусить бути право і свобода тою мовою писати, друкувати, і коли народ наш тою мовою говорить, то й у школі треба тою мовою вчити. Ніхто тої мови не видумав, говорили нею діди й батьки наші, говоритимуть наші діти та онуки, то як таки її касувати? Так говорили українці, так говорили за них учені тямущі люде з инших народів. Російська академія наук, де зібрано ученіших людей до всяких справ наукових, вона також в 1906 р. так відказала, що українська мова то не великоруська, а одмінна, мова правдива і давня, і забороняти її неможна. Та все ж таки знаходилися людці, які все правили: що українство то видумка, і мова українська видумка, і треба то все забороняти, касувати, бо то один народ русский розбиває і державі (государству) шкодить; тих людців начальство слухало. Та от тому три тижні почули українці зовсім инше, та й то не від кого-небудь, а від самого найстаршого міністра-прем'єра. Вийшов від нього наказ, щоб губернатори пильніше приглядалися до „инородческихъ обществъ", не позволили їх засновувати, і котрі засновані, позакривати, коли вони мають на меті об'єднувати своїх земляків „на ґрунті самих національних інтересів “, для свого народу значить. Чи буде що з того наказу чи ні, не знати. Бо маємо закон про товариства 1904 р., котрого міністр не може скасувати своїм наказом, і нема такого закону, щоб инородцям неможна було дбати про свій „культурно-просвітний розвиток”, хоч би й на своєму народньому ґрунті та засновувати для цього товариства. А тільки цікаво в кожнім разі, що українців прем'єр-міністр порахував до „инородців"—„какихн бн то ни било инородческихъ обществъ, въ томъ числѣ украинскихъ и еврейскихъ", сказано в тім наказі. Значить українці мають бути люде иншого народу, не русского, і мова їх не русска, а окремішна. Новина це! То, кажу, все лаяли та карали за те, щоб не одрізнялися од русского народу, а тепер самі одрізнили! Що ж, як инородці. то й инородці, в тім нема гріха ні сорому. Та тільки тоді нащо ж нас підтягать під русску мову та казати, що нема української мови, а тільки один русский язик! На що ж не позволяють в школі українською мовою вчить, коли иншим инородцям можна? Жиди, наприклад, мають свої школи, шпиталі, свою виборну старшину, а нам так і товариств неможна засновувати для „ культу рно-просвітного розвитку" нашого українського народу? Як же це виглядатиме?”.