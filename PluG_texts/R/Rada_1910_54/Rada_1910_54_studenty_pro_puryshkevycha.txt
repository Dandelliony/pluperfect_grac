Студенти про Пуришкевича.
ПЕТЕРБУРГ, 6. Вчора в університеті відбулась сходка, скликана в приводу образи, яку наніс студентам в своїй промові з думської трібуни Пуришкевич. Зібралось 3000 студентів. Всі дуже обурені проти Пуришкевича, навіть ватажок студентів-союзників Шенкен теж висловився проти нього. Сходка одноголосно ухвалила висловити догану Пуришкевичу, протест проти поводіння Хомякова підчас промови Пуришкевича і подяку Милюкову за те, що заступився за студентів. До цеї резолюції пристали навіть студенти-союзники.