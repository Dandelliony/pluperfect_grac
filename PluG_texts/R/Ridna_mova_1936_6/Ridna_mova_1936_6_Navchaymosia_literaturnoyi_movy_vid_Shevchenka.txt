
Навчаймося літературної мови від Шевченка.
Є.
Є, як присудкова зв’язка, в мові Шевченка опускається: В руці ціпок 23, Думав, що Ярина сестра тобі 196. Є вживається тільки в самостійнім значенні: Є з ким заплакать, є з ким заспівать 65. Є заступає й суть: Є у мене дари — очі мої карі 177.
Єсть — це архаічна форма, звичайна — є: Єсть у мене діти 56.
Ж.
Ж пише Шевченко по голосній, а же тільки по приголосній: Кого ж їй любити 2. Умивай же біле личко 16. По голосній у Шевченка нема же ані разу.
Ждати кого-чого, а не на кого. Ждуть чогось непевного 538 (а не: ждуть на...). Ми ждемо того весілля (а не: ми ждемо на те весілля) 358.
Жити, живу́, живе́ш, живе́, живу́ть, а не: жию, жиєш, жиє, жиють. Чи я живу́ 266. Поки живе́ надія 536. Хіба ж живу́ть вони 348. Ви для себе живете́ 348. Люди люблять живучи́ 309.
3.
З у значенні приблизности при числівниках (а не „біля“): Кіп із вісім заробила 237. Разів зо́ два 128. Миль зо́ дві 545.
З, а не зі: з жалю 432, з серцем 65, з сестрою 67, з собою 111, з шашликом 276, з чорнобривим 400, з злодіями 501.
За для зазначення часу: Ще за Гетьманщини старої давно це діялось колись 193.
За при порівнянні: Хіба краща є за тебе 74.
За що бути: Благав старий, щоб була вона за матір 236,
За, а не по: Всю славу козацьку за словом єдиним переніс в убогу хату сироти 11.
Забути кого-що, а не: на кого-що. Забув Катерину 28. Забули в Україні славного гетьмана 429.
Закохатися в кого, а не в кому: закохалися оби́дві в одно́го Іва́на 398.
Закрити книгу, а не затворити: Закривши Мінею, батько діда просить 123.
Закури́ли люльки́ 101.
Залізний, а не зелізний: Залізну браму зачинили 514.
Залізо, а не желізо: Залізо гартували 325. .
Заміж вийдеш 434, а не: віддасися.
Заплакати за ким: Заплакала Милосерда неначе за сином 329.
Заплющити, а не затворити очі: Заплю́щивши очі 454.
Зараз — це негайно, цієї хвилини. Коли живий козаченько, то за́раз прибуде 39. Марíя за́раз заходи́лас пекти опрісноки 539.
Зато́го — це скоро, незабаром: Зостаріюсь зато́го 460. Зато́го бу́дуть і могили 340.
Затрубити, а не затрубіти. У труби затрубили 414.
Заховати, а не спрятати, схоронити. Серце убоге заховавши, ходить собі 430.
Зацвісти, а не зацвисти. Барвінок зацвів 434. Садочки зацвіли́ 421.
Зачинити, а не затворити. Зачинилась брама 333. Зачи́нених дверей 485.
Звичайний — це чемний: Ярема хлопець звичайний 114.
Згадати кого-що. Згадав Степа́на молодого 201.
Зглянутися на кого. Зглянься на людей 185.
З-за байраку 92. Чорна хмара з-за Лиману 34.
Ззíсти 80, ззіси́ 386, ззідя́ть 218, ззіли 2.
Злякатися, а не напудитися. Чи ти б не злякалася 379.
Знайшли вчора 4.
Знов, зно́ву, а не: знова́. І зно́ву ліри заревли́, і знов дівчата 369.
Зозуля, а не зазуля. Кує зозу́ля 2.
І.
І пишіть по приголосній, а й по голосній: Спала й виглядала 2 Мабуть і згинув 2.
Із пишіть по приголосних, а з по голосних: Виніс із комори 199. Ярема з Лейбою прокрались 110.
Ізза лісу, з-за туману місяць випливає 78.
Із- на початку дієслова зам. з- частенько писав Шевченко. Жидюга дрижить, ізігнувшись 67. Нагодуй! моїх діток, ізкупай, ізповий 229. Підкралися, щоб ізлякать 6. Ізнемігся, товаришу 5. Ізнищіла, ізмарніла 154.
Іти — йти. Щоб ішов 374. Я йшла з водою 214. Хто йде 352. У город Вифлеєм ішли 539.
їсти, їж 474, їжте 70, їсте 252.
Його. Без йо́го 514, до йо́го 100, коло йо́го 17.

