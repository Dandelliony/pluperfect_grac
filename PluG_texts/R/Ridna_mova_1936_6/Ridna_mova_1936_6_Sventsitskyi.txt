
Зарис речевого й прикметникового окреслення назви »Русь« XI-XVI вв.
Окреслення назви Русь та виповнення її змістом — географічним, політичним, культурним, етнічним... походить переважно від сусідів. Годі допустити, що в цій еволюції змісту назви не бере участи сам підмет назви — народ; а проте історичні джерела, з яких ми можемо зібрати дані про назву якогось народу, звичайно сусідського походження. Це й зрозуміле, бож народи частіш називали себе „людьми“, „горожанами“, „підданими“, „тутешніми“, як іменем збірним, що звичайно переходило з державно-панівного осередку на території, належні до даного державного зв’язку.
 Наприкінці X в. в документі даровизни Гнєзна папі означується західні границі Руси аж під Краків (---). Хроніка Мартина Галла засвідчує, що „країна полонів“ (regio polonorum) віддалена від шляхів мандрівників, тому знана заледве тим небагатьом, що переходять через неї для торговлі на Русь (in Russiam), що лежить на схід від Полонії (MPh І, 349). Хроніка Богухвала виводить три королівства — лехітів, рутенів і чехів від трьох синів Пана, князя Паннонії: найстаршого Лєха, середущого Руса й наймолодшого Чеха, а містом Руси називає Київ (Russiae castrum Kiev, М. Ph. II. 468, 484). Хроніка Мєржви лучить слов’ян з вандалами, бо потомки Вандала (filii Wandali) зайняли великі простори Европи, саме на сході всю Русь, Полонію, найбільшу країну (MPh. II, 164). Кадлубек говорить 1018 р. про похід Болеслава на Русь, та Руси на Полонію (---); 1109 p. князь руський, Володар із Перемишля, Петро Властів потайки напав на Русь, цебто на землю Перемиську (я. в. II. 350, 19 доповнення Мєржви). Під 1135 р. руський князь Володар (Russiae princeps Vladarius) напав на деякі землі руські (provincias Russiae), а саме Перемиську, Володимирську, Берестейську, Дорогичинську, так що Казимир оставсь тільки володарем Лєхії. У 1180 р., по смерті Ярослава Осьмомисла, »polonus« вступив на Русь і зайняв насамперед місто Бересть (я. в. 397; IV 8, 14, 407). Взагалі Галицька земля (Galicia) і Володимирів (Laodimiria) часів Лестка й Романа для цього польського літописця — частина Руси (Russia, я. в. II. 437-441). Одначе всі простори на захід від Берестя н/Б. і Перемишля польські літописці називають terra Russia, та їх мешканців Rutheni.
Тільки в 1370 р. в листі короля Казимира В. царгородському патріярхові стрічаємось у королівському титулі з прикметником „малої“, коли: κράλης τῆς μικρᾶς Ῥωσσίας просить назначити владику для русів τῶν ρώσων (Пам. канон, права, 125, 127). Прикметник „великий“ виступає в актах і грамотах у справі митрополита Кипріяна 1380 р.: --- (Пам. канон, пр. 165 сл.). Галицька митрополія 1391 р. знаходиться в малій Руси (ἐν τῇ μικρὰ Ῥωοίᾳ я. в. 231). Взагалі ж джерела римські й царгородські в справах руської церкви послугуються назвами — Ρωσσία, Russia як загальними для всіх просторів східньослов'янської церкви, так і для окремих земель-держав із додатками „великої“ й „малої“:---«; (Пам. кан. пр. І. Пр.21-39). Папа Урбан пише королю Казимиру 1363 „---« (Kod. dypl. 124).
В умові литовських князів із королем Казимиром В. означується простори Руси ось так: львівська земля називається „Русь, што короля слушаєть“, володимирська, холмська й берестейська називається „Русь што Литвы слушаєть“, а мешканців цих земель називають „русинъ, руска“ (Арх. Зап. Рос. І, 1). У 1415 р. говориться в одному акті, що „не толика єсть руская земля, яже єсть въ области господина великого князя Александра" (АЗР. І, 33-4), а патріярх царгородський називає 1397 р. цю частину Руси Λίτβοῥωσία (я. в. 297). У всіх цих випадках назви „Русь“ уживається здебільшого в значенні географічному — територіяльному.
Ян із Чарикова, оповідаючи під 1382 р. про полон Ягайла, згадує, що його посадили в твердині міста Полоцьке на білій Руси (---). У німецьких актах часів Вітовта є за 1412 р. згадка про »Pleshkow und den Weisen Rewsen« (Prochazka, Cod. epist. 245): 1413 p. говориться про злуку Новгорода й усіх руських „язиків“ — народів із білими русами (--- (ib. 262). Петер Зухенвірт почат. XIV.-XV в. оповідає про побут багатиря »gen Weizzen Reuzën vur Eisenburk« (Ізборськ, Залізний Город, MPh. І).
У житті св. Кінги названо Коломана на галицькому князівстві королем білих русів (rex ruthenorum alborum, MPh. IV. 685). Великого князя московського Івана III називає Райнальдус у своїх анналах церковних »rex Ruthenorum alborum«, що написав папі листа »lingua ruthena«. Одначе, в списку „Устава в. кн. Всеволода“ 1125/36 у Кормчій 1493 р. згадується теж про покликання митрополита Михайла „от земли трапизоньскыя къ бѣлой Руси граду Кѣеву, иже крести всю рускую землю“. З цим записом немов в’яжеться вираз єпископа гнєзн. Яна Лаского (Johanes de Lasco) про »albi rutheni — Colchitae, terra Moscovia, flumen immensum Hra(123 bis), Rha (124), rutheni rubri«(15l4 Ruthenorum nationes cum erroribus eorundem, Monum. hist. Turgenev, l. 123-7).
Може найкращим показом замішання між прикметниками, що їх прикладали до назви Русь, є мапа »mappa mondo fra Mauro« 1459 p. На цій мапі подибуємо ось такі назви: на Дністрі — Ruenia з містом Leopolio; на серед. Дністрі є Raxan з м. Cheo over Chio (= Кео, Kio); на гop. Доні Russia rossa, на північ Rossia, на Оці R. negra, Moskovia, на el mar Biancho (= Аральське море) є »Rossia Biancha, Sarmatia over Rossia in Asia, Sibir«. Близько біля північного океану на захід від Пармії є »Cavo de Rossia«. Отож, у даному разі прикметник Руси „біла — biancha“ відповідає прикметникові „велика“, а „червона — rossa“ нинішньому „біла“, та „чорна — negra“ лісистій частині східньої Великоруси.
Зате в 1579 „Опис“ Гваґніна знає трояку Русь: „білу“ від Києва до Полоцька, що належить до литовського князівства, „чорну“ в землі московській від Білозера до Азії, та „червону“ здовж Бескидів від Коломиї аж до Луцька. В польському виданні „Опису“ назвою „rusnacy“ означено білорусинів (Opis 28), та назвою »Ruś podgórska« — галицьку землю (29). У книзі »Opisanie W. Ks. Litewskiego» говориться про „русаків“. Галицьке князівство стрічаємо в найстарших польських джерелах із назвою »Russia«, а мешканців його під іменем »Rutheni« (М. Ph. Ili і VI).
Ітак виходить, що назва Русь виповнялася змістом — географічним і політичним через прикметники, що надавали їй чужинці. Одні окресляли її положення від сторони світа (нп. Ostrogard — Східнє місто, Russi = Nordmani...); інші пробували створити в цьому прикметниковому окресленні точну систематику історично-політичних перемін, що відбувалися на просторі від Волги через Дін і Дніпро до Карпат. І тут стрічаємося з дуже важним явищем: давньоісторичні знахідки на цих просторах потверджують правдивість вісток про Русь — Росів у східніх і візантійських джерелах. Мало того, — речеві знахідки та вістки історичних джерел виразно підтверджують історичний похід — напір Русів з-над Волги через Дін — Азов, та Дніпром і Дністром до Чорного моря. Отож, сфера й границя впливу торговельних емпорій північних Русів на водосточищу Волги, поширилися в історичному поході на захід у межі нинішньої України. Тут на середньому Дніпрі в половині IX в. ця струя напору стрінулася з відпором східнього слов’янства, що стало організуватися в державу. Теж саме сталося трохи давніше з напором Норманів на доріччя Висли, де державна організація західніх слов’ян дала основи Польщі.
Львів.	І. Свєнціцкий.




