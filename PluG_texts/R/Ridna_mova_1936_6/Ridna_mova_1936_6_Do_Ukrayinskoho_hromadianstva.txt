
До українського громадянства.
Українське громадянство, належно оцінюючи наукову та громадську діяльність Проф. Д-ра І. Огієнка, відзначило тридцяту річницю його корисної діяльности численним надісланням привітань.
Зорганізований у Варшаві з нагоди тієї річниці Ювілейний Комітет, поза іншими точками ювілейного програму, як влаштування академії і т.ін., нині приступає до друку Ювілейного Збірника, присвяченого Ювілятові.
До цього збірника, між іншими, увійдуть праці : Др. В. Безушко : „Шевченко в англійських перекладах”; Др. Євген Грицак: „Скорочення і скорочені слова в українській мові”; Г. Которович: „Наукова діяльність проф. д-ра І. Огієнка”; Др. Д. Лев : „Грецькі слова в українських пам’ятках 16—17 вв.; Проф. О. Мицюк: „До еволюції осади і життя угро-руської людности“; Др. Д. Олянчин : „Пам’ятки із минулого українського духово-культурного життя в Кенігсберзі”; Проф. Др. І. Свєнціцкий: „Заповіт Ярослава Мудрого”; Проф. Д. Чижевський : „Замітки до творчости Сковороди, яко поета” й інші.
Вважаючи, що розповсюдження серед громадянства цього Збірника буде найліпшим засобом підкреслення високих заслуг Ювілята, Президія Ювілейного Комітету ласкаво просить Вас не відмовитись вже нині замовити для себе цього Збірника (це єдине джерело засобів Юв. комітету), як рівнож запропагувати його серед свого оточення. Дохід від продажу Збірника піде на покриття коштів його видання, а решта, коли б така залишилася, піде на зміцнення видавничого фонду „Рідної Мови”.
Ціна Збірника З зл., а на крейдовім папері— 5 зл. Гроші просимо надсилати на конто чекове P. К. О. № 23340 „Ukraińska Studencka Hromada“ w Warszawie, з допискою: „Для Ювілейного Комітету (Збірник)”. (Складанка долучується). Адреса для листування : ---
До складу Юв. К-ту ввійшли: Др. С. Баран, Др. В. Безушко, Проф. Л. Біленький, Проф. І. Василашко, Ген. А. Вовк, Др. Е. Грицак, Інж. М. Дерев’янко, Пплк. В. Дітель, О. Дучимінська, Пплк. В. Евтимович, І. Козицький, Др. Ф. Коковський, І. Коровицький, Др. Ю. Липа, Проф. Б. Лисянський, Я. Марків, М. Миронович, Інж. О. Нестеренко, О. Олесь, Архим. Паладій, М.Плечко, Пплк. М. Поготовко, Доц. В. Приходько,Проф. Др. І. Свєнціцкий, Др. А. Річинський, О. Й. Скрутень, Проф. П. Студинський, Др. Тисяк, Проф. І. Фещенко-Чопівський, С. Черкасенко, О. О. Чубук-Подільський, Проф. І. Шовгенів.
P. S. Особам, що вже зложили більші чи менші датки на справи організаційні, буде вислано Збірника незалежно від того, чи відгукнуться вони чи ні на цей заклик.
Варшава, травень 1936.








