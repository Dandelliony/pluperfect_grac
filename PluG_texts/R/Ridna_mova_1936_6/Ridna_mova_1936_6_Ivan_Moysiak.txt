
Рідна мова
А я люблю́ квітки́, що в полі...
І хва́лять хай огородо́ві 
Усі досхо́чу, — я не хо́чу, 
Бо я квітки́ люблю́, що в полі...
 Як ті квітки́ — люблю́ так мову, 
 Люблю слова, що пахнуть полем... 
 Люблю́ я жаром молодечим 
 Тебе, чарівна, рідна мово!
З рося́них квітів польови́х, 
Коли вінця сплете дівчи́на — 
Ходіть! погляньте і пізнайте: 
Це наша мова рідна, мила.

Ще у колисці, — я вже слухав
Своєї мови рідні звуки —
І вперше чув від Неї слово,
Від Неї й пісня йшла до вуха...
 Із рідних уст лились слова́ —
 Такі жаркі, такі гарячі...
 Від них я цвів, цвіла душа...
 Давно минув той вік дитячий...
І хва́лить хай хтось інші мови,
І хай вихвалює салонні...
У мене власна рідна мова — 
Прекрасна — як квітки́ у полі...

Хто хоче нею оп’яніти:
Іди в село між прості люди! 
Квіто́к грайли́вих хто не бачив:
Іди в поля цвітучі й луки...
Видинів.            Іван Мойсяк.
