Справи лісу на Волині.
Як пройшов місячник посадки лісу у Рогачівському лісництві?— Селяне обсадили деревом вулиці—У селі Недашках ліс нищиться.

Місячник лісу пройшов не так, як того сподівались, бо лісництво провадило иншу ударну працю, а саме—розглядало справи по рубанню ліса. За весь час місячника посаджено півдесятини сосни за підготовлено чотирі десятини для весняного засіву сосною та дубом. Найбільше всього працювали незаможники с. Ярмо та Мар'янівки. С.
У Баранівському лісництві місячник пройшов краще й там зроблено далеко більше, як у Рогачівському. Селяни обсадили деревом вулиці с. Мар'янівки та м. Баранівки. Як би побільше книжок, плакатів про ліс, про місячник до сельбудинків, установ сільських та шкіл, більше б з'ясовувати селянам про лісове господарство. Чекаємо весни для весняної посадки й тим часом готуємось до неї. А РАДКОВИЧ.
Коли отримали повідомлення про місячник лісу в селі Бондарівці, Ушомирського району, зразу ж було організовано сельрадою лісову комісію.
Разом з школою та лісництвом селяни посадили більше трьох тисяч дерев й лише морози поклали кінець посадці. З усього села одне правління сільсько-господарського кооперативу, очевидячки, на непачів-спекулянтів задивившись, не хотіло громадської постанови, щоб кожен по 20 дерев посадив, виконати. Воно шукає чоловіка, щоб найняти на посадку замісць себе. ВІЛЬНИЙ.
* * * Колишній власницький ліс у селі Недашках націоналізовано з 21 року Базарським лісництвом. Лісова варта з початку була налагоджена. Тепер ще охорона лісу погіршала, а рубання лісу дійшло до такого, що було в 20-21-му році, до націоналізації. Досі ані лісове управління, ані адміністрація не вживають проти цього жадних заходів. Комісія по охороні ліса досі не сформувалась. Зате починає сформуватись самовільне рубання лісу, що доходить до величезного розміру. Д. М.