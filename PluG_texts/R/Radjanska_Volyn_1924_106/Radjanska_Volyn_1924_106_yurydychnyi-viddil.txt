Юридичний ВІДДІЛ.
1749. сількорові Н. Полтавці. Особа, позбавлена виборчих прав, тим самим позбавлена й права брати участь у сходах з правом голосу.
1750. Гр-ові А. Фрідману (Житомір). Сповістіть, що ви розумієте під словом „дім комуни" куди'ви гадаєте зарахуватись разом із сім’єю.
1751. Таращ. полку, 2ї роти П-ку. Платня й пайок повинні бути сплаченими лише за час законної відпустки. За час же поверхнього утримання виплаті не підлягає.
1752. Гр-ові Ю. Ткачу. (с. Росівка). З приводу неправильного, на вашу думку, обкладення прибутково-майновим податком зі скаргою зверніться до податкової комісії.
1753. Гр-ну Г. С. Зіньківському (Шепетівка) Будинки, що належать селянам та знаходяться на надільній землі, націоналізації не підлягають. Націоналізація узагалі, на сільські місцевості не росповсюджується.
1754. Сількорові Адаму Кофтуну. Хмільництво не тільки не забороняється, але й навпаки, похвалюється. За з'ясуванням звертайтеся до Окрземвідділу.
1755. Мисливцеві Ф. Дьячукові (село Желудьки) Квиток на право полювання всюди в межах губернії видається місцевим відділом Всеукраїнської спілки мислівців та рибалок. Ціна квитка—6 карб. Крім того, сплачуються державні збори.
1756. Голові КНС А.Лисайчукові (село Волосів). Що-до виплати утримання головам КНС, то в цій справі з'ясовання нами вже дано.
1757- Гр-нові Перхоровичу (Черемошне). а) Наявність у Польщі родичів не дає права на виїзд яко оптантові. Тому ви можете виїхати туди лише після одержання закордонного паспорту на загальній підставі. б) Виселення із дому мешканців за неплатіж оренди, платні можливе, але лише судовим шляхом. Юрисконсульт "Рад. Вол."