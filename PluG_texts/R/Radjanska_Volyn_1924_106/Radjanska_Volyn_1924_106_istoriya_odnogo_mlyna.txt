Історія одного млина.
Коопкор Око (Старокостянтинівський район на Шепетівщині) пише, як винищено Воронковецького млина, якого орендувала Шепетівська райспілка. Завідувачем цього млина була письменна і вчена людина Каждан Коли млин був у його руках, він не дуже дбав про нього, бо любив вийматися наукою й т. н. Керував же він дорученим йому млином аж із Старокостянтинова де жив і мав широкі знайомства. Млин сам молов. А люди дивувалися, що млин сам меле і, крім того, побоювалися, бо греблю вода розмиває... Млин і далі меле, а Каждан завідує. їздить із Старокостянтинова до Шепетівки, навідується до родичів своїх, які є навіть у райспілці. Захоплений наукою, він уже з півроку оце торочив усім, що на сонці є плями. Аж обридло всім слухати про ці сонячні плями... У той час, на його млині, трапиласа
крадіжка —15 пудів білої муки першого сорту вкрали. Із Шепетівки, від родичів, прибуває на млин Каждан. Довідався про крадіжку. Тут він вобачив, що як на сонці є плями, так і, під час його відсутности, в його млині зробилась пляма — муку вкрали. Побоявся заявити про це кому слід Каждан, а взяв та й ліквідував цю справу „по домашньому", по-комерсантськи... Але млин далі не схотів терпіти такої комерції — зіпсувався. Не було за що лагодити греблю—вода розмила і наш Каждан залишився без млина. Довго галасував Каждан, щоб цього млина віддали кому иншому, бо він далі не може працювати. Райспілка відмовилася од оренди млина, а Волгубвиконяои написав Шепетівському окрвиконкоиу притягнути до відповідальносте Каждана за знищення Воронковецького водяного млина. Справу передано Шепетівському Окрпрокуророві. І. Д.