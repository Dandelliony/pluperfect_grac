Економичне життя Украіни. Садівництво на України.
Більша частина теріторії України цілком придатна для розвитку промислового садівництва. Спроби й досвід показали, що в нас добре виростають усякі сорти фруктів, навіть такі, що потрібують дуже теплого клімату. Проте садівництво на Україні загалом стоїть дуже низко. Якслід воно поставлене тільки в небагатьох культурних господарствах—здебільшого, поміщицьких, що ж до селянського дрібного садівництва, то воно стоїть на дуже низькім ступені розвитку. Яскраве потверження цьому знаходимо на Поділлі. На Вінницькій виставц!, куди було привезено експонати переважно з Поділля, а тако-ж з Київщини й Волині, у багатьох експонентів можна було бачити прекрасні по розмірам, формі й коліру екземпляри всіляких ренетів, кальвілів, найбільш тонких груш, як, напр., вільямс, бере-боск, лісова красуня, дюшес ангулємськ., бере-діль, бере-арданпон, олівьєде-сер та інш., а також слив. Усі дивувались, що такий багатий сортімент фруктів виростає на Поділлі. Навіть кримські сорти яблук виростають у де-яких подільських садівників. У районі істнують першорядні розсадники й промислові садки З перших вищої награди заслужив розсадник і сад Грюнера (с. Вища-Крапивна, Гайс. п.), не зважаючи на те, що на виставці були такі відомі фірми, як Роте в Одесі, Гозер у Варшаві. Опріч того, видано премії властителям инших 5 розсадників і 12 садків місцевого краю. Але селянське садівництво на виставці представлене не було, хоч воно й дуже інтересне й найбільш поширене. Коли б воно було представлене, тоді картина вийшла б трохи инакша. Ось, напр., як стоїть селянське садівництво у тім самім вінницькім повіті. Селянське садівництво в цім повіті, як промислова галузь сельського господарства, стоїть на дуже низькім ступені розвитку. Фруктові садки тут зустрічаються дуже рідко й здебільшого стоять запущені. Одні заросли польовою вишнею, яка не дає ніякого прибутку, бо при урожаї відро вишень продається по 15—20 коп., але в де-яких селах зовсім нема ні одного фруктового дерева. Коли ж селяне й заводять фруктові садки, то роблять вони це способом дуже примітивним, бо всі заходи селянина зводяться тільки до того, щоб як небудь посадити щепу й захистити її від поломки. Ні систематичне обрізування крон, ні обмазування їх, ні угноювання землі поміж ними, ні взагалі культурний догляд за деревами серед селян не практикується. Сорти шаблонові: з яблук— кислий „саблук“, папіровка або ренет; з груш—глек, баба, панянка й лимонка; з слив—черкуші й домашня венгерка; більш цінні сорти зустрічаються випадково. А проте клімат повіту з лехкими й короткими зімами дає повну змогу розводити не тільки найбільш ніжні сорти яблук і груш, а в аматорських садках прекрасно виростають абрікоси, навіть персики й багато сортів винограду. Такі контрасти між поміщицьким і селянським садівництвом помічаються по всьому простору України. Коли-небудь иншим разом наведемо приклади з инших губерній.

