ДОПИСИ
(Од власн. кореспондентів), Г. СКВИРА (на Київщині). Кооперація. За останні 5 років Сквира визначилася кооперативними товариствами. Років більше п'яти тому в Сквирі не було ні одного позичкового товариства і бідні люде при нужді обертались за позичкою до лихвярів, які здирали з них по 25, 40 і навіть 60 процентів, бо окрім цих лахвярів ні до кого було обертатись за рятунком. Лихвярі багатіли. Ні в однім місті не помічалось, щоб лихвярі протягом скількох років понастягували по 100 або 200 тисяч карбов., як це трапилось у Сквирі. Тепер прийшов кінець лихварству. П'ять років, як згуртувалось товариство взаємної позички і одчинило свій банк. Перший рік товариство брало за позички 12 процентів, а з кожним роком, залежно од прибутків, зменшувало проц. і зараз бере тільки 9 процентів. Минув після того рік і з'явилось перше позичково-ощадне товариство і одчинило свій банк. За три роки привернуло до себе до 1000 чоловіка членів і мало до семи тисяч прибутку. На кінці 1909 року одчинило свій банк друге позичково-ощадне товариство, яке протягом тільки (1910) одного року мало 420 членів, 4.181 карб. загального прибутку і чистого ном 1930 карб.; основного капіталу 9.380 карб., вкладів па 77.701 карб. 1 коп., по яких заплатило 857 карб. 77 коп. відсоткових грошей. Перше і друге позичково-ощадні товариства одбірають за позички 10 і 12 процентів, а товариство взаємної позички—9. В цім році уряд останнього товариства на загальних зборах скаже, щоб на далі одбірати за позички тільки 8 процентів. Бідні люде тепер дуже задоволені, що мають вигідну позичку. Два роки тому згуртувалось і одчинило свою власну крамницю споживне товариство. Перший рік, через непорядки уряду крамниці, недотепність в торгових справах, товариство мало 1.015 карб, втрати. В 1910 році при новому уряді, товариство мало надію налагодити свої справи. Надії були даремні. Новий уряд байдужий був до справ крамниці. Крамниця хоч і напакована крамом, а проте допиту на нього мало. Крам переважно недобрий, а у тутешніх крамарів крам кращий і продається дешевше. Кожний потребитель воліє минать товариську крамницю і купують крам у крамарів. Товариська крамниця торгує мало, рахунки ведуться кепсько і що божого дня має тільки втрати. В минулому році крамниця мала теж не менш півтисячі втрати. Першого грудня одбулось установче Зібрання сельсько-господарського товариства, либонь першого в сквирському повіті. Зібрання було малолюдне. Незабаром має згуртуватись в Сквирі з тутешніх кустарів кустарне товариство, завдання якого постачати товаришам матеріал і збувати їхні вироби. Коли згуртується останнє товариство, то Сквира буде мати шість кооперативних товариств.
С. ДИКІВКА, (на Херсонщині). Ворожбит. У нас з'явився якийсь чоловік, котрий назвав себе ворожбитом. Темні селяне цілими купами посунули до цього „пророка”, щоб він поворожив їм. Можна було бачити біля тієї хати, де він жив, цілий день юрбу людей в кілька сот. Багато стояло серед вулиці, чекаючи черги. Другі, не діждавши, повертались додому. Ті, котрим пощастило побувати у ворожбита, росказували своїм знайомим, що казав їм ворожбит. Коло самих хатніх дверей страшна тіснота. Чути, як стара баба кричить: „куди ти?— моя черга. Я ще зранку стою тут!” „Ой задушите"—стогне хвора молодиця. Коло хати раз у раз гомін. Кіло воріт стоїть жінка, котра була вже у ворожбита і росказує про те, що питав її ворожбит. „І як він узнав, що у мене болять очі? Я увійшла, а він прямо і каже: „У тебе глаза болять” —„Може”, кажу (очі у цієї жінки дуже червоні і запухлі)—„Да, да; раз я сказав, значить, верно. Ти, как була маленькою, боліла". —„Не знаю, кажу, може і боліла". „Детей у тебя четверо" —'“Ні, кажу, у мене семеро”. „Ах! да, да—семеро, вірно, вірно"... Темні селяне вірять цьому ворожбитові і несуть послідні свої трудові копійки. Багато до нього приходе хворих людей, котрим він дав одне лікарство: якусь траву, за котру бере 10—15 карб., а то і більше. До цього „ворожбита" оберталися за порадою не самі тільки темні селяне, а навіть освічені люде: вчительки земської школи, псаломщик, матушка. Ворожбит зібрав чимало грошей, та ще до того позичив де-в когось—і зник кудись.

