Дума і робітники.
Багато вже писалося про те, що Державна Дума тільки „маринує” робітничі законопроекти, а не обмірковує їх. Група октябристів перед Різдвяними святами подала навіть заяву, щоб Дума прискорила обміркування робітничих законопроектів. Навіть „сфери“ й ті, коли вірити газетним звісткам, незадоволені з байдужости Думи до робітничої справи: робітники, мовляв, ще з 1905 р. все чекають, коли задовольнять їх потреби й виконають колишні обіцянки. А Дума „все въ, той же позиціи на камні сидить”. Робітнича комісія, можна думати, працює в поті чола, але з тої праці все якось нічого не виходить. Приймаються тільки всякі поправки до урядових законопроектів, а на обміркування загальних зборів Думи вони все не вносяться.Взяти справу з законопроектом про страхування робітників. Лежить він у Думі дуже давно, а тільки тепер робітнича комісія спромоглась обміркувати його. Обмірковано законопроект дуже докладно й пороблено в ньому силу поправок. Одначе, ті поправки все чомусь виходять не на користь робітникам, і тільки де-які з них можна вважати корисними. Так, в урядовім проекті було сказано, що страхувати своїх робітників повинні тільки підприємства приватні й державні, комісія ж постановила накласти цей обов’язок і на підприємства городські та земські. Далі, урядовий проект обовязував страхувати тільки тих робітників, які мають порівнюючи невеликий заробіток, комісія ж постановила, що страхувати треба всіх робітників і служащих, незалежно від висоти їх заробітку, з тим, одначе, обмеженням, щоб робітників, які заробляють більше 1500 карб. на рік, страхували тільки на таку суму, а не на більшу. Нарешті, урядовий проект увільняв підприємців од обовязку страхувати тих робітників, що працюють у підрядчиків, комісія ж постановила, що й цих робітників підприємці обовязані страхувати.Оце й всі поправки, внесені комісією на користь робітників. Дальші поправки принесуть робітникам безперечну шкоду. Так, комісія постановила, що пенсія з страхових кас повинна видаватись нездатним до праці робітникам не більше двох разів на місяць. Це — велика незручність для робітників, бо в Росії останніми часами все більше заводиться „американський" звичай—платити за кватирю й за продукти що-тижня. Далі, комісія постановила, що для неповних калік пенсія повинна вичислитись не з цілої суми заробітку, а тільки з 2/3 його. Так, напр., коли робітник позбувся половини своеї здатности до праці (50 проц.) і він заробляв 600 карб., на рік, то йому треба видавати не 300 карб. на рік (50 проц. цілого заробітку), а тільки 200 карб, (50 проц. з 2/3 заробітку). Комісія каже, що цим „возстановляется действительный смыслъ закона", але колишнє сенатське пояснення цілком инакше освітлювало „действительный смислъ закона", й коли б міністерство торгу незаконно не скасувало цього пояснення, то й досі за норму вважався б цілий заробіток, ане 2/3 його. Нарешті, для капіталізації пенсій урядовий проект установив 5 карб. на місяць, комісія ж зменшила цю норму до 3 карб. на місяць. Та це все не має значіння, бо які б поправки комісія не вносила—-на користь чи на шкоду робітникам, — законопроект однаково в цю сесію через Думу не пройде. „Третя Дума нічого більше дати не може",—цей афорізм, трохи несподівано виголошений цими днями чорносотенною „Земщиною", як не треба краще справдиться на робітничих законопроектах.
