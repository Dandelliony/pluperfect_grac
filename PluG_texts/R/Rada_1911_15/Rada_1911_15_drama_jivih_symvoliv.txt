Драма живих сімволів.
До половини минулого століття на європейських сценах панували, так звані, пьеси героїчні. Весь інтерес старої драми полягав на зверхній фабулі—хитро і складно скомплікованій інтризі, з усяких жахів, несподіваних метаморфоз і инших ріжнородних ефектів; в центрі драми стояв звичайно герой (і в протилежність йому —„злочинець"), що й виголошував тіради на тему елементарних почувань: кохання, ненависти, помсти, роспуки і т. п., але ті почування не відбувалися в нім самім, в його душі, а лиш виявлялися через нього, при його помочі, наскільки того вимагала данна драматична колізія або провідна ідея пьеси (на зразок, як в грецькій трагедії); кінець кінцем драма завершувалась торжеством справедливости і покаранням злочинства. Так повелося з часів Есхіла і Софокла, так було в французькій псевдо-класичній трагедії Корнеля і Расіна, в такім же напрямку і на тих же підставах, хоч в иншім стилі і формі, писали романтики: В. Гюго, А. Дюма, Е. Скріб і нарешті ще в недавніх часах, в тім же дусі компонував свої пьеси Віктор’єн Сарду. Французька мелодрама в своїм тріумфальнім поході обійшла сцени всіх європейських театрів, особливо довго вона загостювала в Росії (хто не пам'ятає мелодрам: „Тридцать летъ или жизнь игрока", „Две сиротки", „Два подростка", „Материнское благоеловеніе”, „Воровка детей" і багато-багато инших?); на нашій українській сцені вона позначила свій хід в перероблених або наслідуваних пьєсах: „Помста гуцула", „Чарівниця", що виставляються навіть на кращих сценах і втій або иншій мірі в пьесах романтично-побутових, написаних під її впливом, як особливо характерні: „Нещасне кохання”, „Хмара", „Жадівка-вихрестка”, „Недолюдки” і подібні до них, що складають з себе найбільшу частину сучасного українського репертуару в труппах провінціальних. Вимоги від актьора в старій драмі були невеликі: гучний, виразний голос, показна постать, де-кілька заучених рухів і жестів та де-який сценичний досвід цілком вистарчали для невибагливої публіки; чим дужче актьор захлипувався на високих нотах і гучніше басував „на низах", чим більше вивертав ногами, потрясав руками і крутив головою, тим більший успіх був йому забезпечений; на українській сцені вимоги від актьора були ще менші: парубійка від плуга чи від шевського знаряддя йшов на сцену і аби мав добрий голос до співу, за короткий час зразу ставав актьором і досягав визначного становища; техніка гри була для нього непотрібна роскіш; навіть глибшого знання мови не вимагалось,—це приходило разом з досвідом пізніше само собою. Весь людський рід стара драма поділяла на повні, строго обмежені категорії: любовників (героїчних і часом ліричних), резонерів, комиків, простаків і „фатів" (та ще часом „акцентних”, цеб-то людей инших націй: євреїв, німців, англійців то-що) і любовниць (ingenue dramatique, comique, lirique) сальонових драм (grand dame, grand cokette) і „старух” (драматичних і комичних). Такий поділ страшенно улекшував актьорові його завдання: для любовника він брав тон солодконіжний або гарячий, палкий, відповідно драматичним градаціям, для резоньора—солідний, густий, для коміка—веселий, дзвінкий або хрипкий, для простака—-наївний, мягкий, для „фата“—холодний, сухий і т. д. Звичайно, він вибірав собі якесь одно амплуа і на нім спеціалізувався. Де-далі проте в мелодрамі почали заходити де-які одміни Ходульність і трафаретність її будови не відповідали дійсному життю, складнішому в змісті і простішому в своїх виявах, ніж його інтерпретація на сцені. І от поволі мелодрама починає набувати більше життьової правди—в загальній побутовій закрасці, в обмалюванню поодиноких характерів, інтрига стає простішою, натуральнішою. З цього боку дуже характерним являється наш український романтично-побутовий репертуар, утворений М. Кропивницьким і М. Старицьким, що внесли в нього і демократично-народний напрямок. Змагання до життьової правди на сцені що далі, то все зміцнялись і нарешті привели драматургію до справжньої реальної драми. Російський драматург А. Островський переклав типову італійську мелодраму Джіакометті „Семья простудника" („Цівільна смерть"), що в деяких драмах своїх сам впадав в мелодраматичну фальш („Не такъ живи, какъ хочется", „Безъ вины виноватые“), утворює чудову побутову комедію—комедію типів, характерів, вдач, що пориває з традиціями старої мелодрами і одкриваэ для творчої фантазії актьора нові горізонти. Разом з еволюцією драми і старий поділ на амплуа де-далі став тісним і вимагає поширення,— комбінуються нові амплуа: любовник—фат, комедійний любовник, фат—резонер, комік—резонер, утворюється нове амплуа: характерні ролі. Актьорові ставляться вимоги позітивного знання, більшої культурности, бо з появою ідейної реальної драми театр прибірає поважнішого вигляду, стає школою, а актьор—учителем, проводарем. Слідом за російським іде й український театр. Ів. Тобілевич (Карпенко-Карий) одкидає стару романтику та етнографизм, утворює справжню, реальну драму на щиронаціональних підвалинах. Мало - культурний і мало-освічений український актьор, заскочений новими вимогами сцени, виявляє зразу ж своє банкротство, чим поясняється цікавий факт, що репертуар Карпенка-Карого, за винятком двох-трьох пьєс (трохи мелодраматичної „Наймички", ефектної „Безталанної", веселого „Мартина Борулі“ та хіба ще історичної „Бондарівни“)—іде дуже рідко, а головне дуже погано в провінціальних, менших труппах, та й у великих йде вже далеко не так, як того вимагав покійний драматург. За півстолітнє істнування театр реальної драми і зміцнів і широко роскинув своє галуззя, очевидно, перед собою він має ще довгу будучність. Але поруч з його зростом на періферії його вже позначились нові течії, де-які з них силкуються цілковито порвати з реалізмом і пішли шляхом містичних шукань, з сфери позітивної філософії обернулись до давньої метафізики, утворюючи театр сімволів (властиво, сімволізацію ідей); порші їх спроби не мали успіху (театр „Студія" в Москві, „Інтимний театр" в Петербурзі і ще де-які); що жде їх далі покаже будучність; инші ж течії, не пориваючи в реалізмом, внесли в реальну драму, так мовити б, революційний елемент і пробують зруйнувати її традиції; їх
спроби мали успіх і зацікавили громадянство. Я маю тут на увазі нову псіхологичну драму, що утворила „театр настрою" („Художественный театръ" в Москві) і власне, окремий рід її, що зветься також „драмою живих сімволів”. Отже спершу про нову драму взагалі. Здавна вже йдуть змагання про суть штуки, про її призначення, завдання і т. д. На цю тему накопичено вже чимало книг і статей і розглянутись серед них досить трудно. Отже постараємось об‘ективно зупинитись на думках, виголошених з приводу цього одним з чильніших репрезентантів сімволізму і нової драми С. Пшибишевським. Слідком за Ш. Бодлером, що ще літ 60 тому виголосив відомий афорізм: „La poesie n’a qu Elle-me-me?“—пішла вся символістична фронда, і Пшибишевський є тільки її типовим виразником. В „Confetior" (январь 1899) він пише: „Штука є прояв того, що вічне, що не підлягає ніяким змінам і випадковостям, не залежить а ні від часу, а ні від простороні, але є виказ сутности, себ-то душі—у всіх її виявах, незалежно від того, добрі вони чи злі, бридкі чи прекрасні". Далі: „Штука не має жадної мети, бо є метою в самій собі, вона абсолютна тим, що виявляє з себе відсвіт абсолютного—душі. А через те, що вона абсолютна, то значить і не може бути вправлена в жадні рямки, не може служити жадній ідеї, вона владарка, джерело, з якого витікає все життя. Ми не знаємо ніяких законів, ні моральних, ні соціальних, ми не знаємо ніяких спеціяльних поглядів, кожний прояв душі, скоро лиш він сильний—виявляє нам часту, святу глибину і таємницю". А через те „штука тенденційна, штука для виховання, штука—забавка, штука партійна, штука, що має якісь моральні або громадські завдання, перестає бути штукою і робиться biblium pauperum для тих, хто не вміє думати або занадто мало розвинений, але для таких потрібні мандрівні вчителі, а не штука . Маючи такі погляди, „репрезентант нової штуки рішучо одвертається од зовнішнього світу, як від чогось випадкового, мінливого і поглубляється в себе самого, старається охопити в своїй душі те, що є в ній невловимого, шукає за мрійною зверхностю, так званої, дійсности найдрібнішу сітку спонукань, впливів і акцій, що з’єднують природу з людиною словом, не важиться на те, що пізнано, але шукає початку всіх початків по за його межами, шукає не за-допомогою аналіза, не шляхом наших окремих невдалих п'яти почувань, але шляхом їх синтеза". Таким чином Пшибишевський, ставлячи штуку по-за життям, підносить і самого художника по над тим життям і вимагав для нього привілеїв, як для якоїсь метафізичної істоти. Бачучи суть штуки в прямуванню до таємничих початків буття, до того „я”, що збулося своєї земної зверхности, він ніби усувається од зовнішнього світу, світу почувань, без якого зрештою неможливе пізнання і світа над-чуттєвого; він надає штуці, що зреклась зовнішнього світу, надто аристократичного характеру. Не вдаючись в критичну оцінку вище наведених поглядів, я дозволяю тілько запитати: де ж тут теорія штуки? Що справжня штука повинна відбивати в собі суть річей в сфері безкінечного, що нова штука оперує при помочи асоціації почувань і з погордою відкидає тенденційність? Безперечна річ, що художник охоплює всесвіт з помочию інтуїції і творчість його в цілком самостійна. Цікавого тут ся, так звана, „отрешенность" од світу, метафізичний світогляд в твор пости. містичні шукання. 3 боку позітивної філософії, звичайно, такі погляди не наукові, навіть перестарілі, але... сфера штуки така неосяжна, необслідувана, навіть таємнича, що всякі нові спроби і шукання в її просторах для кожної об'єктивної людини мають своє значіння. Я вже зазначив, що в театрі ці спроби не довели поки до бажаних наслідків. Цікава річ, що сам Пшибишевський, цей безперечний послідовник Метерлінка, і як ми бачили, свідомий теоретик „отрешенности“ в штуці, бере для своїх драм реальні сюжети і трактує їх в цілком реальній обстанові; очевидно, ідеолог і художник тут не миряться і бере перевагу останній. От ця власне течія в новій драмі і звертає мою увагу. До неї належать такі імена: Ібсен (в другім періоді своєї творчости) Пшибишевський, Виспянський, Гауптман, Метерлінк (почасти), Чехов і отце недавно до їх грона прилучився (особливо своєю драмою „Брехня") і ваш В. Винниченко. Вони утворили концепцію драми, дали їй иншу будову і характер. Стара реальна драма це все ж таки драма більше зовнішнього життя, з провідною моральною чи громадською ідеєю (під час грубою тенденцією), з виразним побутовим характером, з психологією дієвих особ, ордінарних, залежних переважно від буденних дрібниць і через те вже не глибока змістом переживань; техніка її примітивна, трафаретна і невдячна для творчости драматурга і актьора. Нова драма малює боротьбу індивідуума з самим собою; се драма почувань, пречувань, докорів сумління, драма непокою, вагання волі, ляку і жаху; се страшливий образ крівавого бойовища в душі людини. Вся увага художника в ній скуплюється на психологичній концепції, через те, не пориваючи в реальністю, він інтригу, зовнішні обставини, побутові ознаки відсував на другий план. Відповідно сьому одміняється і будова п'єси. Насамперед викидається пережиток мелодрами монолог, як річ ненатуральна і зайва; дія ведеться переважно в діалогах, що більш відповідні для інтімних настроїв; усуваються приготовання в формі „докладів” і оповідань про минуле життя або вдачу героя, це штріхуеться кількома словами в діалозі; нема місця в новій драмі і крівавим подіям штучним ефектам, несподіванкам в формі deus ex machina, неприємним кліначним деталям при хворобах, гучним тірадам в кінці дії, як і взагалі зовнішньому комізму і зовнішньому драматизму—все це заміняється довільним зростанням внутрішніх настроїв, конфліктом протилежних переживань і психологічними ефектами; завіса спадає в ту мить, коли драматична колізія досягає найвисшого ступіня і ось-ось має статись катастрофа (як напр. в Ібсенових , Привидах “ при трагічній фразі Освальда: „Мамо! Сонця... сонця!)"; коли дія кінчиться катастрофою, то вона відбувається по-за сценою (як в Гауптманових „Самотних" і в Чехівських „Трех сестрах"), а ті, що на сцені реагують на це своїми першими вражіннями; часом не буває і зовнішньої катастрофи, але вона відбувається в психологичнім процесі дієвих особ, в їх гнітючім настрої, що розвивається crescendo (як в Чехівськім „Дядъ Ванъ“: „Поехали... поехали..." і в останньому акорді: „Будемъ работать”.) В усіх наведених закінченнях драми художник одкриває перед глядачем широку перспективу переживань майбутности. Але ж, викинувши з драми монолог, як ненатуральну і мало вдячну форму для інтерпретації внутрішніх переживань, треба було винайти якийсь новий відповідний цьому спосіб. Це було не так легко. Пшибишевський каже: „За тісним колом відомих вже переживань нашого „я” є внутрішній океан, море таємниць і загадок, де бушують скажені бурі, є тайники Сезама, повні безкінечних скарбів і невимовних чудес. Але рідко-рідко відкривається глибина перед зором людським і ми совгаємось по тонкій корі льоду, під яким лежить містичне mare tenebraum"... Тут власне прийшов на поміч „живий символ“. Виймаючи з душі дієвої особи все те, що становить трагедію його життя, автор утворює нову постать, утворює проект внутрішньої боротьби і конфлікта,—і вже має дві сильні постаті, що раз-у-раз впливають одна на одну. Ця друга постать будучи сімволом є разом і реальністю, є приятелем чи другом, невідомою і укритою на дні душі силою, що уявляється нам в мріях—снах, уяві і предчуттях або ж страшним гостем, що загніздився в серці людини; ця постать, з вигляду реальна, в істоті символична, не повинна тратить вражіння таемничости або якогось скритого і глибокого значіння; в тім—вся трудність і для автора і для артиста, що грає таку ролю. Ось приклади „живих символів" в новій драмі. В „Весіллю" Виспянського жінка, що в тузі згадала за свого покійного чоловіка, бачить в дійсности, як з хати виходить людина, цілком подібна до її небіжчика. У Пшебишевського в „Золотім Руні” Рембовському, в хвилю повного знищення життєвих сил являється Призначення в образі Невідомого, що керує подіями його життя, таким же образом є нянька в п'єсі „Сніг” і приятель (совість) в п. „Мати”. В Гауптманових „Самотних” поруч з слабкодухим Іоганом Фокфатом виступає сімвол затаєних мрій його души—рішуча і сильна духом Ганна Мар. Нарешті в Винниченковій „Брехні” Іван Стратонович є живий сімвол того морального предчуття,того невблаганного закону, що живе на дні души Наталі Павловни і що руйнує її апологію брехні. Як бачимо, нова драма дав надзвичайно широке поле для творчости актьора. Але актьор в новій драмі насамперед повинен порвати з традицією старої школи; тут від нього вимагається інтелігеатности і вищої культури, без чого йому не вдається інтерпретація переживань складних натур. Життьова правда, простота, цілковите втілення в ролю, глибина замислу, щирість інтерпретації і тонкість, вирафінованність її, а також художня свобода (в рухах, тонах і т. п.)—от головні вимоги для актьора в такій драмі; в творимій дії він—перша особа, автор—друга. В своїй книжці „O dramacie i scenie” (1905 Warszawa) Пшибишевський каже: „Inteligencja, moznose miewania wizji, szezerose i prawda—oto trzy zasadniccze warunki, bez ktorych aktor jest niczym, a co najwiecej malpa”. В загальних рисах я постарався дати характеристику нової драми „драми живих сімволів”. Пьеса В. Винниченка „Брехня”, є перша драма такого роду в нашій літературі. Микола Вороний.

