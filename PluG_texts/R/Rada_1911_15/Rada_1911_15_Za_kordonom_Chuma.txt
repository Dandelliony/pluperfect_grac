Чума.
Страшні вісти надходять з Китаю про пошесть чуми, що там так швидко страшенно розповсюджилась по країні. Найгірше те, що немає від неї рятунку. Сироватка Ієрсона, від якої багато вичунює людей хворих на чуму в Індії, тут нічого не пособляє. Люті морози не вбивають бацілів, суворі карантини—ні до чого. Зараза передається вже в повітрі і люде мруть, як мухи. За минулий тиждень, на приклад, в Фудзяні, де особливо лютує пошесть, заслабло 2776 душ і всі до одного померли. В Харбині теж: заслабло 30 і всі померли. З Тяньцзіну повтікали всі європейці. В Пекині лишились самі чужоземні посольства і їх вартують кордони військові. Германський наслідник, що тепер мандрує на Далекому Сході, не заїхав навіть до Пекина. Він мав повертатись до Європи через Манчжурію, але тепер поїде в Америку. Де-які європейські держави, боючись, що заразу буде занесено в Європу, хотять підняти питання, чи не пора їм втрутитись в китайські справи, щоб застерегти Європу від чуми.

