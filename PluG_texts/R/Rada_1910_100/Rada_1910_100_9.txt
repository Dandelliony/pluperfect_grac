Запитання правих.

  Читається запитання правих про становище справ у вищій школі. Запитання заявлено негайним. 
  Капустин пропонує віддати запитання в комісію. 
  Гегечкорі підтримує негайність, визнаючи, що запитання є продукт ганебної кампанії правих, проти учнів. Відомо, — каже промовець, —що міністерство виготовило новий університетський статут. Щоб прочистити йому шлях, Пурішкевич та його прибічники й стараються, певне, за чималу нагороду. 
  Починається галас на правих лавах; вигуки; „Геть, не дамо говорить!"
  Голова старається втихомирити правих, загроджуючи закрити збори. 
  Булат висловлюється проти негайности, вважаючи, що на черзі є більш важні і нагальні справи.
  Пурішевин дивується, що брудні інсінуації Гегечкорі та Булата проти нього зоставлено без кари. 
  Більшістю 104 проти 78 голосів негайність запитання Думою одкинуто. 
  Голова читає відповідну телеграму палати громад на спочуття Думи з приводу смерти Едуарда VII. 
  Праві з шумом виходять з зали. Центр і ліві вітають телеграму оплесками.