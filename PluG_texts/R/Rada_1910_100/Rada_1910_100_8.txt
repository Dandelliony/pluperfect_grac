Продовження дебатів про відпочинок прикащиків.

  Обміркування пропозіції трудови ків, щоб прикащики мали право у вільний час сидіти й читати, і щоб для цього була потрібна кількість стільців для служащих в крамницях. 
  Тов. міністра торгу і промисловоети Міллер каже, що таку поправку вже додано до проекта про наймання торговельних служащих. 
  Петров 3-й обстоює за поправку. Докладчик, з огляду на заяву представника міністерства, пропонує поправку одкинути. 
  Під час балотировки виявляється, що в Думі немає кворума, через те оповіщено на 10 хв. перерву. 
  По перерві пропозіцію трудовиків одкинуто більшістю 81 проти 83 голосів. 
  З приводу ст. 9, що забороняв торгувати першого дня Великодня, Різдва та Тройці, і з приводу ст. 10, що забороняє торг в неділі та свята, Максудов обстоює за те, щоб мусульманам було заборонено торгувати не в неділю і православні свята, а у п'ятниці та свята мусульманські. 
  Петров 3-й і Булат вносять поправку, щоб торгу не було в день увільнення селян з кріпацтва і 1-го мая — в свято праці. 
  Предкальн, підтримуючи поправку соц.-демократів, визнає потрібним, щоб відпочинок в неділю був для всіх прикащиків, але, щоб місцеві органи могли замісць неділі призначати инший день для відпочинку, відповідно до релігійних та національних вимог місцевої людности. 
  Сушков та Бенеке підтримують редакцію робітничої комісії. 
  Фридман , підтримуючи поправку к.-д., які пропонують святкувати 3 дні Великодня та 2 дні Різдва, — каже, що свято повинно відповідати релігійним переконанням служащого. 
  Єп. Євлогій вважає потрібним визнавати і в Польщі юліянський календарь, тоді не буде непорозуміннів між національностями.