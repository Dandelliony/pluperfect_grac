Селяне та партія.
За останній час тяжіння селян до комуністичної партії починає збільшуватись. Поступовці-селяне, які побували в Червоній армії та придивились близько до праці комуністів, які відчули інтереси робітників та селян, вступають до партії, щоби в лавах комуністів, попліч з поступовим загоном робітників змагатись за краще життя.
За час революції очі нашого села роскрились та дивляться на речі вже инакше. Селяне побачили, що есерівська партія лише їх обдурює. Весь час вона запевняла селян, що тільки есери відберуть в поміщиків землю й віддадуть її селянству, а між тим, коли есери захопили владу, то почали служити „на задніх лапках" поміщикам
й не насмілювались навіть доторкнутись до поміщичих земель. Тоді селяне зрозуміли, що лише більшовики-комуністи не ошукають їх й допоможуть схопити поміщиків за горло. Селянство переконалося, що Радянська влада—єдина народна влада, що працює справді на користь трудовому народові. Селянство зрозуміло, що тільки в тісному сполученні з робітничою класою зможе воно забезпечити свої інтереси, втримати відібрані в поміщиків землі та поліпшити селянське господарство. За 7 років радянського будівництва селяне втягнулись в радянську й громадську роботу. Через комнезами, комітети взаємодопомоги та ріжні організації, через ріжні волосні, повітові й губерніяльні з'їзди—селяне
увійшли в стосунки з комуністичною партією, краще з нею познайомились й тому попрямували до її лав. Партія зараз не зачиняє дверей для входу до неї селян. На останньому свому з'їзді партія ухвалила приймати селян без перешкод та без обмежень. Та, звичайно, вона зацікавлена в тім, аби до складу ії не пролізли здирщики, підлесники й куркулі. Серед комуністичної партії—місце тільки поступовим свідомим відданим радянській владі селянам, таким селянам, що вони вже й раніш засвідчили свою відданість революції, що вони боролись на фронтах за владу рад, або допомогали їй в тилу, таким, що будуть готові й надалі виступити на поле бійки, готові до офір, як що відчується небезпека для нашої радянської держави. Звичайно, наша партія, захищаючи по селах інтереси бідноти та змагаючись проти куркулів, прийматиме членів, перебіраючи, головним чином з поміж найманих робітників, батраків незаможників та прихильних до партії середняків. Вона не перешкоджатиме трудовому селянству вступати до партії, однак прийматиме до партії все ж таки з великою обережністю. А це через те, що партія наша будується—на принципові: „лучше менше та краще". В. Інгулов.