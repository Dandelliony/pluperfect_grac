Загублено сельбуд. Районе, допоможи знайти!
Недавно, мало не в вересні місяці в с. Колотнищі, організувався сельбуд. Помешкання для нього одвела с.-госп. комуна. Обрали правління, й почалась деяка праця. А далі секретар сельбуду, він же уповноважений КНС починає комуну викидати з ії будинку. Коли це не вдається, переносить сельбуд до села. С того часу сельбуд і загубився. Не стало його в комуні, не стало і на селі. Лишилась одна ревізійна комісія, що не може знайти його. Та ще лишились тільки папірці, що в кешені у секретаря лежать.- „Наш секретар сельбудинок у себе в кешені носить"—сміються селяни. Кого запитати, щоб сельбудинок допоміг знайти? Може район це зробить? В. Щ

