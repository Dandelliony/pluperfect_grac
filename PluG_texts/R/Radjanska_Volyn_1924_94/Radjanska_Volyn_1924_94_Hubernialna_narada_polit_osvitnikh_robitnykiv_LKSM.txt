Губерніяльна нарада політ-освітніх робітників ЛКСМ
Недавно відбулася губ. нарада політ-освітніх комсомольських робітників, що мала метою з'ясувати стан політосвіти на місцях, виробити цілу низку планів на зімовий час, щодо переведення політосвітньої праці та керування нею. Нарадою затверджені окремо плани: по вихованню комсомольців, агітпропаганді, роботі з активом, про підвищення суспільно - політичної активности. В тих планах далі конкретні вказівки щодо типів гуртків, програмів їх методів праці. Окремо дана нарадою схема роботи сельських та міських осередків, а також районових і міських організацій. В роботі з активом звернула увагу губнарада на його дальніше підвищення політичної свідомости через гуртки Ленінізму ІІІ-го ступня, на вивчення питань теорії й практики юнацького руху, праці й побуту робітничої молоді. За для переведення цієї праці визнано найкращим
методом влаштовання семинарів осередкового активу, курси, спеціяльний постійний семинар гуртководів. До того ж вести окремо роботу з активом в клубі та бібліотеці - читальні та роботу з активістами суспільниками. Зміст агітпропробити в сельських організаціях ЛКСМ на зімову добу визнала нарада такий: Пояснення звязку міста з селом, міжнародній стан республік, Інтернаціонал—його робота. Підняття сельського господарства та побуту. Також притягати увагу сельських осередків до біжучих кампаній, до роботи суспільних організацій. Ліпшими формами політосвіти на селі затвердила відкриті збори, розмови в хаті-читальні, голосні читання газет та книжок. Підготовку сельських осередкових активістів вести через райпропколектив, вживати окркурси-з'їзди. Практично нарада вирішила, скликати на середину листопаду губерніяльні курси сельактиву ЛКСМ Д—на.