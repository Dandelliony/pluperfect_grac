Про літературну полемику з тов. троцьким. Доповідь тов. Квирінга напленумі Харківського Губкому 15 листопаду.
Продовження та відновлення дискусії.

Товариші! Останній літературний виступ т. Троцкого є звичайне продовження торішньої дискусії. Але ж оскільки ця дискусія була незакінченою—новий літературний виступ тов. Трсцького дискусію роспочинає наново.
Треба зазначити, що протягом цього року ми маємо кілька наших літературних творів представників колишньої опозиції, в тім числі й т. Троцького. У загальному й цілому всі ці виступи можна характеризувати, як початок ревізії ленінізму. Нагадаю вам окремі статті про які в свій час велася дискусія. І ось, коли деяким товаришам і тоді здавалося, що до Радека, може, чіпляються даремне, то зараз, коли літературного матеріалу набралося досить, для нас стало зрозуміло, що тут ми маємо справу не з особистими виступами окремих літераторів, а з певним ухилом в нашій партії, який виявляється поки-що в літературних творах. Через те мені доведеться балакати не тільки про останню статтю т. Троцького „Уроки Октября", а й про його попередню книжку—з цією книжкою, гадаю, товариші більш ознайомлені, аніж з цим останнім твором—„О Леніне", а також балакати про де-які статті Преображенського, що їх у свій час було написано про Волод. Ілліча.
Тов. Троцький про історію партії. Чому я зазначаю, що останній виступ т. Троцького є продовження дискусії? А тому саме, що в цьому його виступі мова мовиться, головним чином, про оцінку Жовтня, при чім, ця оцінка цілковито Й повністю походить із тієї оцінки, яку давав т. Троцький у своїх відомих торішніх дискусійних статтях. Я зачитаю вам уривок зі статті про „Партійні покоління", задля того, щоб це вам добре зрозуміти. Ви пам'ятаєте, що тов. Троцький росподілив історію партії на чотирі доби: чвертьвікова-переджовтневе підготування, далі—жовтень, пожовтнева доба й новий курс. Ось як Троцький визначив місце Жовтня в історії нашої партії—„те, що переджовтнева історія; не зважаючи на її багацтво, складність та ріжноманітність перейдених етапів, уявляла лише підготовчу добу—це зараз цілком безперечно. Жовтень приніс ідейну й організаційну перевірку партії та її кадрового складу. Під Жовтнем ми розуміємо найбільш гостру добу боротьби за владу, починаючи, скажем, з квітневих тез т. Леніна й закінчуючи фактичним заволодінням державним апаратом. Жовтнева доба, що вимірюється місяцями, у свому змістові не менш важлива, аніж уся підготовча доба дарма, що вона вимірювалася роками та десятиріччями. Жовтень не тільки приніс бездоганну, єдину по свойому; перевірку славного минулого партії, але й сам став за джерело найкращого досвіду для майбутнього. Завдячуючи Жовтневі—переджовтнева партія вперше, як слід, себе оцінувала..." Ось, що казав тов. Троцький під час минулої дискусії. Ви пам'ятаєте, що це питання викликало чималі суперечки в той час. Я нагадаю вам відповідь центрального органу партії
т. Троцькому під заголовком „Долой фракціонность". У цій відповіді є спеціяльний розділ про головні етапи в розвитку нашої партії. Редакція "Правди“ ще минулого року зазначала, що таке змалювання історії партії потрібно для Троцького за-для стратегичної мети, а саме, щоб звести геть усю чвертьвікову справу партії до її перед’історії.
Знову торішня оцінка. У останній своїй статті т. Троцький дає Жовтневі майже таку оцінку, як і минулого року. Я зачитаю вам де-кілька уривків (передмова ст. 16): „Протягом часу від лютого до жовтня, на підставі широчезної агітаційної й організаційної праці поміж масами, провадився кінцевий огляд та добір зброї партії перед останнім бойовищем. У Жовтні, та після Жовтня цю зброю спробовано в велетенській історичній дії..." й далі:—„Нема кращої перевірки точок погляду на революцію, як уживання їх під час самої революції—цілком так, як система пливання найкраще перевіряється тоді, як пловець стрибає в воду..." У другому місці (ст. 65): „Більшовизм не є доктрина (тоб-то не лише доктрина), але система революційного виховання для пролетарського перевороту. Що то є більшовизація комуністичних партій? Це таке їх виховання, це зпоміж них добір керовничого персоналу, аби вони опоганились в мент свого Жовтня..." Ви бачите, товариші, що в означенні й оцінуванні Жовтня в останньому літературному творі т. Троцького ми маємо мало не буквальне повторення того ж самого, що балакалося про Жовтень під час минулої дискусії, що надало можливости т. Троцькому робити висновку про небезпеку переродження старих кадрів і те, що партією відповідним способом було засуджено.
У чому помилка тов. Троцького.
У чому ж, товариші, помилка такої оцінки Жовтня? Ми, безумовно, не можемо заперечувати, що жовтень був одним з важливих ментів у історії нашої партії, що захоплення влади, революція, повстання є перевірка всякої партії. Але разом з тим, у такій формі, як це ставить питання тов. Троцький, мається помилка і ось у чому,— перевірка партії переводиться не лише під час повстання. Це є один з серйозних ментів, але разом з тим кожна партія у свойому розвитку проходить через цілу низку етапів і криз, котрі зі свого боку є перевіркою революційної суті партії. Це—по-перше. По-друге,— основне завдання партії полягає не лише в самому захопленню влади, але й у тому, щоб цю владу затримати, у тому, щоб наближуватись до комунізму. Це завдання не менш серйозне, аніж самий акт захоплення. Усім відомо, що скажемо, в Угорщині, де захоплення влади відбулося порівняючи легко й
влучно, невдовзі викрилися серйозні внутрішні протиріччя у взаємовідношеннях сил, неповна пристосованість керуючої партії до проведення пролетарської диктатури, що призвело до розпаду революційних сил і радянська влада була скинута через декілька місяців. Із цього цілком ясно, що для угорської партії самим серйозним ментом для її перевірки був не мент захоплення політичної влади, с. т. не Угорський жовтень, а мент її поразки. Вона витримала іспит під час свого жовтня, але не витримала його через декілька місяців після жовтня і змушена була здобуту уже владу віддати буржуазії. Отже питання значно ширше, ніж як ставить його т. Троцький. І ось звідси і походить помилка. І справді, візьмемо історію нашої партії до 1917 р., яку тов. Троцький називає перед‘історією, і спробуйте виділити з неї якусь окремішню добу. Візьмемо 1903 р.—перше наше розходження
з меншовиками, спробуйте викреслити цей основний пункт нашої історії, спробуйте уявити, що тоді т. Ленін пішов не своїм шляхом, а скажемо, пішов би за тов. Троцьким, чи ми б мали більшовицьку партію в такому вигляді, як вона засновалась з 1903 р.? Не мали б! У 1903 р. розходження були зовнішньо дуже незначними. В організаційному питанні все розходження виникло через пункт про те, кого саме рахувати членами партії. 3 точки зору меншовиків, з точки зору середнього соціялдемократа тої доби, це були зовсім незначні розходження. Одначе, ми тепер знаємо, що Ленін тоді вже питання ставив значно глибше,—він ставив питання про організацію дійсно революційної партії. Ленін розумів, що коли ми будемо широко приймати всіх, хто хоче рахувати себе членом партії, а не тих хто веде дійсно революційну підпільну роботу, хто зв'язаний з партією й працює по її директивах, то партія розбухне за рахунок усяких непевних елементів, котрі внесуть у ню свою дрібнобуржуазну суть й, таким чином, ми матимемо не пролетарську революційну партію, а якусь кашу, с. т., що вийшло у меншовиків.
Спробуйте викреслити з історії цю першу перевірку на революційність, тоді, що вийде.
Візьмемо далі добу 1905 р Що було основне в цьому періоді? Те, що наша партія висунула гасло демократичної диктатури робітничої класи й селянства й під цим гаслом підіймала робітників та селян на революцію (тоді мова була про демократичну революцію), спробуйте викреслити це з нашої історії, спробуйте почати наші відношення до селянства не з 1905р., не з політики спілки з селянством. Війде щось непевне, нестале. Візьмемо далі добу 1907—14 р., добу найбільш гострої боротьби з ліквідаторами. Коли б цеї боротьби не було, коли б т. Ленін і вся партія не провадили саму жорстоку боротьбу з
легалістськими спробами, зі спробами підстригти революційні гасла під царські легальні умови. Коли б цього не було—у нас до 1917 року була б меншовицька партія. Так, було б, коли б ми в період жорстокої царської реакції, як, скажемо, т. Троцький, відмовилися від революц. гасл. Відомо, що в 1905 р. Троцький. був надто революційно настроєний і висував гасло робітничого уряду й робітничої революції, теорію т. з. перманентної революції, й після такої революційної теорії, після революційних і разом з тим нежитьових гасел зараз же з початку реакції перемандрував назад до меншовиків і разом з ними організував у 1912 р. серпневий блок проти більшовиків. Коли б більшовики в 1907-8-9 р. в роки реакції не витримали іспиту, коли б вони здали свої революційні позиції, то з чим би вони підійшли до 1917 р.? Ні з чим. а ще краще, вони прийшли б до 1917 року з тим багажем, з яким у цьому році прийшла меншовицька партія.
Доби 1914—17 р. коли більшовики висунули гасло перетворення імперіялістичної війни—в горожанську, знову ж таки були величезним іспитом для революційної партії. Пригадайте, чи багато цього іспита витримало? Тільки наша партія, єдина партія більшовиків у 1914 р. витримала іспита. Усі инші партії, у великій більшості, пішли по шляху шовінізму й тільки окремі представники цих партій залишились революп,-інтернаціоналистами. Зі сказаного ми бачимо що справа з дожовтневою передісторією партії значно складніша, ніж це уявляє Троцький, тому що в цій „передісторії" є низка переломних періодів, котрі, в свою чергу, з'являються періодами серйозної перевірки партії; як партії революційної, перевірки, котру партія витримала, перевірки, котра тільки й дала можливість прийти більшовикам до лютого, а потім до жовтня, як партії, здібній до організації мілійонних мас для захоплення й утримання влади.
Відношення до селянства й національна справа.
Ми вже зазначали, що пролетарська партія за час свого істнування до повстання мусить бути підготовленою не тільки до захоплення влади але й до того, аби цю владу втримати. Як раз таку підготовку мала наша партія за переджовтневої доби. Досить буде зазначити два головних твердження—справа селянства й справа національна. Я вже зазначав, що справа селянська була піднесена нами року 1905-го й до того—піднесена не тільки но для 1905 року; піднесена, яко задача для пролетаріяту, в такій країні, як Росія, простувати до Революції обов'язково поруч із селянством та разом із ним революцію зміцнювати. Коли б ми не мали цього селянського досвіду, коли б ми не подолали цього шляху в 1905 році, коли б ми його не додержувалися весь час, навіть за доби тяжкої реакції,
коли б ми і протягом часу від 1905 р. до 1917 р. завжди не пам'ятали про значіння селянства та не провадили б нашої політики в погодженні з інтересами селянства—то дуже можливо, що в нас поміж партією зараз же після жовтня поширився б т. з. робітничий ухил тоді скеровувати нашу селянську політику в напрямкові союзу стало б далеко тяжче. Те ж саме і в справі національній. Головні твердження національної політики нашої партії були випрацьовані. В. Іллічем ще перед 1904 р. та саме—в час 1913-14 р. р. Тоді ми провадили жорстоку боротьбу з серпневим блоком, що провадив дрібнобуржуазну їдею культурно-нацїональної автономії. Наша національна політика надання націям повного права національного самовизначення значно допомогла в 1917 році й головним
чином після 1917 року — провадити потрібну національну політику, спрямовану до надання дрібним націям права на самостійне існування. Як би цього не було, як би, навпаки, ми в 12-14 р. піддалися т. Троцькому й усьому меншовицькому блокові, що вони занадто щиро проводили бундівську кампанію національно-культурної автономії, ми й після Жовтня збочувала б на небезпечний шлях, по якому простував Керенський в відношенню до Финляндії, України та ин. Ви пам'ятаєте, товариші, що в 18 році Англія підносила питання про концентроване вирушення проти нас 14
держав? Чому-ж вона не спромоглася з'організувати такого спільного виступу супроти нас? А тому, що ми додержувалися правильної національної політики насамперед відносно дрібних національностей, котрі (як от: Естонія, Латвія, Литва, Финляндія та инш.) побоювалися, й мали рацію, націоналістичного Деникина, й менш побоювалися нас, не зважаючи на класову ріжницю в будові їхньої та нашої влади. Усе це було закладено ще до 17 року і це—гідности нашої партії, котрі потрібні були не лише для захоплення влади, але й для ії закріплення.
Чи закінчено Жовтнем усі ріжноголосиці?
Тов. Троцький не заперечує виключного значіння тих ріжноголосиць з меншовиками, що на них з 1903 до 1917 року будувалась наша партія, разом в цим, він тлумачить Жовтень, як перевірку цих ріжноголосиць. Навожу відповідне місце статті „Уроки Октября". „Ріжноголосиці, виявлені на ІІІ-му з'їзді в 1903 році, Ленін назвав у 1910 році „антиципацією", тоб-то передзахопленням. Дуже важливо вивчати ці ріжноголосиці, починаючи в їхніх джерел тоб-то з 1903 року і навіть, раніш того, наприклад, з „економизму". Але таке вивчення має рацію лише в тім разі, як-що воно доводиться до краю й переводиться через ту добу, коли ріжноголосиці підлягли рішучому іспитові, тоб-то-через Жовтень". Про що говориться в цій цитаті? Що означає речення: „це вивчення набирає рації лише в тому разі, коли воно доводиться до краю, тоб-то до Жовтня, коли ріжноголосиці підпали рішучому іспитові?". Цим Троцький говорить, що ріжноголосиці знайшли своє розвязання й кінець у Жовтні, а оскільки це так, то нема чого про це й говорити.
Чи можна думати, що, поперше, ці ріжноголосиці можна вважати закінченими, тому що в Жовтні була єдність поміж Троцьким а партією? (Якого вигляду єдність,—про це ми скажемо далі). Звичайно,—не можна! Я вже зазначав, що Троцький не здрейфив і був зверх революційним в 1905 році, а здрейфив після 1905 року, в 1907—1909 р. р., в роки аж 1914 року, чи певніш, до 17 року. Мимо того, сам по собі Жовтень та участь у ньому не є жадною гарантією того, що всі ті, хто брав участь у Жовтні, є справжніми більшовиками. Адже ж ми знаємо, що всякий масовий рух, коли він докочується до „девятого валу", підносить на свойому хребті чимало супутників, разом з справжніми революціонерами. Це ми можемо простежити на історії всіх, без винятку революцій. Мент повстання є ментом найбільшого піднесення, значить найбільшого захоплення ріжних шарів населення. У цей мент революція має найбільшу кількість супутників, котрі в дану добу революцію підтримують, дуже добре, може статись, підтримують, але котрі, другого ж дня цісля революції можуть відсахнутись. Класичним зразком можуть бути наші ліві есери, котрі були з нами під час революції,
або певніш, другого дня після Жовтневої революції,— котрі, разом з нами розганяли установчі збори й котрі протримались вкупі з нами все ж дуже короткий час. 3) У них заговорили настрої дрібно-буржуазних груп, котрі вони заступали. А репрезентували вони найбільш заможні шари селянства. Коли ж ці заможні групи села відсахнулися від пролетарської революції, разом а ними відсахнулися й ліві есери. Через те з марксистського погляду неправильно запевняти, що Жовтень усі ріжноголосиці розв'язує, що Жовтень ставить крапку над усім минулим та подає повне відпущення всіх провин. Це, звичайно, далеко не так. Увесь період дальнішого будівництва є не менш важливим, ніж самий період захоплення влади. Отже всякі ухили, що виявляють окремі особи, групи, чи, навіть, партії, являються показовими, й ми спостерегаємо це на протязі дальнішої історії нашої партії.
Одрижка старого Троцькизму. Я не буду зупинятись на всіх ріжноголосицях поміж партією та тов. Троцьким,—про них досить балакалося й повторювати нема чого. Але треба пам'ятати, й це головне, що по всіх ріжноголосицях, в позиції т. Троцького, завжди було що-небудь із старого Троцькизму. Коли б ці ріжноголосиці ні в який спосіб не були звязані з колишнім Троцьким, то про це можна було б не говорити. Але оскільки під час всіх періодів дискусії позиція Троцького завжди була ні чим иншим, як одрижкою колишнього Троцькизму, остільки ми маємо право говорите, що хочай т. Троцький в Жовтні витримав більшовицького іспита, але за те він його не витримав а-ні в Бересті, а-ні в дискусії про профспілки, а-ві в дискусії торішній. Проти цього ми повинні як найрішуче боротись.
(Закінчення буде).