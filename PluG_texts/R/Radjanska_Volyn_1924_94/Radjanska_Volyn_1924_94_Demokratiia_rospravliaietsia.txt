Демократія росправляється.
Ще одна жертва демократичного «суду», білого терору. Список жертв за справу комунізму збільшився ще на одне ім'я—на ім'я т. Яна Томпа. Уряд «розлютованих крамарів» Естонії нарешті таки порахувався з одним із своїх непримиренних ворогів, з одним із кращих провідників не тільки естонського, але й усесвітнього пролетаріяту. За шість років свого істнування буржуазія Естонії не виконала а ні одної з тих обіцянок, під стягом котрих вона прийшла до влади. Змінялись уряди, біля влади по черзі стояли куркулі, спекулянти, соціял-демократи, але обіцяні соціяльні реформи не були зроблені, землю не було передано селянам. Становище ж робітничої класи, селянства та міської дрібної буржуазії все погіршувалося; зростало безробіття та злидні серед цих шарів населення, за рахунок котрих багатіла та чи инша пануюча зграя. Державні финанси дійшли до повного занепаду, й за прикладом низки инших витворів Версальського також миру, на зразок Австрії, Финляндії, тощо, Естонія стала перед дилемою (питанням): або робітничеселянський уряд, або запродання країни якій-небудь з держав-переможниць. Розуміється, що естонська буржуазія, за щирою підтримкою соціял-демократів обрала другий шлях і трохи не з перших днів свого існування буржуазна Естонія є просто підвіскою імперіялістичної Англії. Але кращі революційні елементи робітничої класи й селянства Естонії, що мають традиції загальної з нами боротьби на протязі низки десятиліть, звичайно, розвязують це питання инакше. І ввесь час існування буржуазної Естонії кипить класова боротьба, на чолі—зі сторони революційної частини пролетаріяту й селянства—зі славною, братерською компартією Естонії. Цим і з'ясовується звіряча лють естонських крамарів:
на шляху до остаточного запродання ними Естонії. Твердо й непохитно стоїть лише комуністична партія. Як жертви цієї люті, загинули з І9І9 році 26 робітників, розстріляних у ізборську, кращий з кращих т. Кінгісен—у 1922 р. та вбитий з-за вугла охранкою т. Креукс—у 1923 році. Черговими жертвами є ті сто п'ятдесять товаришів, котрих «судить» у цей мент «демократична» Естонія і одним з котрих в т. Томп. Ганебний цинізм крамарської й спекулянської демократії, котрий в значній мірі виявився в справах т. т. Кінгісена і Креукса, свого апогея (височини) досяг у справі т. Томпа. Т. Томп на суді заявив, що перед судом негідників він себе винним не визнає. І за «образу» суду його діло вилучається, передається в особливий військовий суд, котрий о 12 годині росправляється з красою й гордістю естонського пролетарїяту. Пропозіція нашого уряду через нашого повпреда в Естонії з приводу заміни т. Томпа відхиляється і в наслідуючі 12 годин Томпа не стало. Наша робітнича класа й селянство повинні виявити своє відношення до цього ганебного вбивства. Ми певні в тому, яким воно буде. В рахунок, котрий естонський пролетаріят і селянство і ми разом з ними, уже скоро, дуже скоро подамо естонській буржуазії, ми впишемо й кров т. Томпа—буйну, гарячу, дійсно революційну кров комуністабільшовика. Естонському пролетаріятові й революційному селянству обцюємо, що ми, зі свого боку, зробимо все, що від нас залежить, аби цей мент наступив якомога скоріше. Що кров товаришів Кінгісена Креукса й Томпа та тисячи инших, менш відомих, мучеників за нашу спільну справу викличе заслужену помсту.