Бракує робітників. Місто допоможи!
(Краснопільський осередок).
Прагнемо ми до цілковитого виконання всієї партроботи, але як же то зробити? Маємо ми під своїм впливом 9 населених пунктів, по них ріжні Культосвітні установи 6 шкіл, хати-читальні та 3 сельбуда. Керовників по них немає, хоч і лічаться, та не можуть провадити своєї праці. Книжок не вистачає, часто старі, коштів бракує. Правда, передплачуються де-які газети, правда по них та по тій невеликій кількости нової літератури все ж можна було провадити й читання й розмови та хто ж їх проведе? Є на нашій периферії (що належить нашому обслугованню) й кооперативи. Три Є. Ст-ва та 5 сільсько-господарчих, мається з боку селян і тяга до них, але влити її в правдиве русло, розвинути кооперативну роботу—нікому. Осередковий
склад дуже маленький. Всього 1 дійсний член та 11 кандидатів (зовсім не освічених). Відціль і не можливість охопити своїх обов'язків широкої роботи, відціль і відсутність якої б то не було внутрішньої праці, що так потрібують наші кандидати. Грунт же для роботи є: і сільська тяга та зацікавлення, й 4 підприємства (млина), які мають значну кількість робітників. Активність села росте, це ми можемо тільки констатувати, а перевести керовнинтво нею в сучасному становищі не маємо змоги. Партія висунула конкретно завдання: зміцнити працю на селі, рати нових товаришів, щоб допомогли сільським осередкам поширити свою мережу, збільшити свою працю, Краснопільський осередок має тільки один вихід з свого кепського стану: збільшити свій склад здатними та розвиненими членами партії, місто мусить нам допомогти в цьому. Політкор Огарський.