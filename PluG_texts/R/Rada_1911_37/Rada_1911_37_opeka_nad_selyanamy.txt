Опека над селянами.
Предсідатель — кн. Волконський.
 На черзі законопроект про заведення опеки над селянами, які через піяцтво, або недбальство переводять своє господарство.
 Скоропадський докладує, що законопроект надає право заводити такі опеки волосному судові, рішення якого має затвержуватя повітовий з'їзд. Комісія судових реформ радить завести цей закон тимчасово до видання нового уставу оберегаючого судоводства і поширити його на селян, що завше живуть не в городах, другу частину законопроекту про поширення його на селян, які завше пробувають в городі, комісія радить одкинути. 
Черносвітов вважає зовсім неможливим передавати такі поважні функції волосному суду, огуженому вже Думою, а радить передати їх сельським сходам.
 Булат заявляє, що трудовики будуть голосувати проти постатейного читання, бо коли прийняти законопроект, то всі справи про опеку будуть в руках писарів.
 Кузнецов визнав, що коли говорити про опеку, то її слід скоріше завести над урядом, що марнує народне добро.
 Кропотов заявляє, що законопроект накладає нові пута на селян, лишаючи кожного з них на волю земського начальника. Оратор радить передавати такі справи сельському сходові. 
Сурков (с.-д.) протестує проти опеки над селянами і радить завести опеку над дворянами, яку призначали-б над ними волосні суди.
 Товариш міністра внутрішніх справ Ликошін доводить, що всі міркування про те, що цей законопроект надає волосним судам нові обмежуючі права над селянами, — одно непорозуміння, бо стаття 6 ясно говорить, що рішення волосного суду, хоч би і не були вони обжаловані, повинні затвержуватись повітовими з'їздами.
 Статтю першу приймають з редакції комісії.
 Статтю другу приймають з поправкою Мейєндорфа —щоб справи про опеку розглядали волосні суди по місцю проживання тої людини, проти якої ведеться справа.
 Статтю 3, яка обговорює, що справу про опеку роспочинають родичі таких людей, служащі селянських інституцій або селянські сходи приймають в редакції комісії. В редакції комісії приймають і останні статті законопроекту. Всі поправки одкидають.
