Нове одкриття „малороссовъ".
Величезна більшість нашої Державної Думи, розглядаючи законопроекти про шкоду, зробила одкриття — вона знайшла в Холмщині та по сусідству малоросів! Коли таке неуцтво та незнання історії й законів можна простити „Нов. Вр.“, „Світъ", „Кіевл.“ і т. и., які навмисно перекручують правду і для своїх цілей пускаються на всякі вигадки, то членам Державної Ради, в їх коллективі, взявшись творити закони, ніяк не приходиться не знати, а чи ігнорувати істнуючі закони й історію, хоч би де хто з них наперекір всім правдам ще ствержував, ніби в Холмщині живуть навіть великороси. Закони істнують не для крутійства й плутанини, а для того, щоб розмежити інтереси і одкинути геть всяке крутійство та всяку плутанину. 
В Холмщині й по сусідству живе не великоруський і не малоруський, а український народ і людність там не малоруська, а українська. Цей факт показує, як легко в нинішній Думі ставляться до питань.
 Ми не будемо вдаватися до історії 14 віку, коли греки вигадали назву Малої Русі для єпархій Галицької, Володимирської та Київської земель, з якого часу ця назва й пішла у книжників, постійно міняючись своїм змістом. Не будемо спинятися й над тим, як Москва й Польща, поділивши по Андрусовських умовах 1667 року Україну на дві частини, в супереч умов Богдана Хмельницького з Москвою, почали хазяїнувати по своєму і надавали українським землям своїх призвіщ. Завважимо тілько, що з того часу Малоросією зветься тільки теріторія нинішніх Полтавської та Чернігівської губерній, з невеликими одмінами меж в ріжні часи. Ми візьмемо близчі часи і розглянемо, що зветься Малоросією і малоросами в наших ближчих і сучасних законах. В скобках ми вказуватимемо номер закону з повного зібрання законів.
 20 октября 1775 р. вийшов указ на те, щоб приграничний „городъ Кіевъ присоединить кь Малороссіи“ і щоб всі його мешканці були „подчиненьї малороссійскому правительсгву" (№ 14.381). 13 іюня 1781 року вийшов указ про роспис „губерній Всероссій ской Имперіи" і тоді було запропо новано з „Малой Россіи“ зробити три губернії (№ 15.171), — але-ж спершу указом 10 сентября 1781 р. було наказано прилучити до Малороссії одділені од неї й прилучені до Новороссійської губ. указом 20 октября 1775 р. „остатокь Полтавскаго и два мъстечка Миргородскаго полковъ, Потокъ и Омельникъ, съ ихъ округами“ (№ 15.224). Указами 16 сентября 1781 року з Малороссії викраяно було три губ. —„Новгородъ-Съверскую", Київську та Чернігівську з 11 повітами в кожній з них (№№ 15.227—15.229). Повіти нинішньої Полтавської губ, було поділено між Київською та Чернігівською губ. Цікаво, що Київська губ. тоді складалася з повітів: київського,остерського, козелецького, переясловського, пирятинського, лубенського, миргородського, хорольського, голтвянського, городищанського та золотоношського. Оці три губернії звуться скрізь „Малороссійскими* (див., напр., З мая 1783 р. № 15.724). Так було до 1796 року, коли 30 ноября 1796 р. було видано укази, якими звелено було: 1) „Вь Малой Россіи возстановить Правленіе и судопроизводство сообразно тому, какъоное тамъ сходственно правамъ прежними обрядамъ  существовано"; 2) з трьох малоросійських губерній „бьіть одной губерній въ городъ Черниговъ“—Малоросійській, прилучивши до неї  де-які її попередні частини од Катеринославської губ., а в тім числі г. Кременчук; 3) й городь Кіевъ съ его окружностью, по положенію его за ръкою Днъпромь, оть Малой  Россіи отдплить» і зробить з його і правобережних земель нову губернію (№ 17.594). В роспису губерній — 12 декабря 1796 р. названі такі губернії: Слободсько-Українська (Харьківська), Новоросійська (замісць Катеринославської), Малороссійська, Волинська, Подільська, Київська (17.634). В оцім указі в п. б звелено було „Изъ бьівшей польськой Украиньі* зробить три губернії — Волинську, Подільську та Київську. Після цього в указі 1 января 1802 р. уже йде річ про дві „малороссійскія губ.“ (№ 20,099), а в указі 27 февраля 1802 р. ми читаємо приказ „чтоби изъ Малороссійской губ. учредить дві губерніи и именоваться одной Черниговскою, а другой Полтавскою губ., и въ каждой изъ нихъ бьіть по 12 повътовъ или уъздовъ“ (№ 20.162). Нарешті 27 марта 1803 року вийшов указ „возтановить древніе предпльі Малороссіи» і одповідно цьому було прилучено од сусідніх деякі округи і зроблено в Чернігівській і Полтавській губ. по 15 повітів (№ 20.684). З того часу, за невеликими змінами в межах повітів, Полтавська та Чернігівська губ. містять в собі незмінно всю Малоросію. Коли в 1837 році для України й західних губ. було складено окремого кодекса законів, то в офіціальній записці до цього кодексу було вказано, до яких країн він належить і там вказано, що Малороосія -це „нынъ губерніи Черниговская и Полтавская". Такі межі Малороссії й по новіших законах — див. напр., т. IX св. зак., про крестьян „Малороссійскихъ* губ. і т д.
 З цього ясно, що в Холмщині нема „малорусскаго населенія", бо воно живе в Полтавщині та Чернігівщині. В Холмщині живуть українці, українська людність, яку міністерство вважає„инородцами". Таким чином з юридичного боку не було б нічого незаконного, коли б хто вдався до начальства за дозволом завести для української людкости, визнаної инородцями, школи з наукою на українській мові, бо заборона в Холмщині лягла тілько на „малороссійское населеніе“, якого в Холмщині немає і такої людности там наш закон не визнав. 
Державна Дума 3 іюня через своє незнання та політикування наносить таку силу плутанини в свою працю і в життя, що багато треба буде потратити новим Думам сил і часу, аби все те росплутати. Вибіраючи в четверту Думу, мусимо пам'ятати, яких „законодавців" не треба вибірати.
 С. Павленко
