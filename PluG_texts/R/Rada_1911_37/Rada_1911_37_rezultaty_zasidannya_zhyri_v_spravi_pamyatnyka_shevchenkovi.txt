Результати засідання жюрі в справі пам'ятника Шевченкові.
Вчора в київській городеькій думі одбулося засідання жюрі для розгляду проектів-ескізів і малюнків, доставлених на другий міжнародній конкурс, оголошений Об'єднаним Комітетом. 
Засідання роспочалося в 12 годин. На засідання прибули художники і громадські діячі: С. І. Васильківський (худ.), І. Б. Іжакевич (худ.), Ф. С. Красицький (худ.), В. І. Кричевський (худ), Іван Труш (худ.) (зо Львова), М. Ф. Біляшівський, професор М. С. Грушевський, городський голова І. Н. Дьяков, український письменник М. М. Коцюбинський, укр. композітор М. В. Лисенко, О. І. Левицький, В. П. Науменко, О. О. Русов, Г. І. Квятківський, художник О. Г. Сластьон і гласний думи І. І. Щитковський. Насамперед на засіданню вибрали за голову жюрі українського художника О. Г. Сластьона. Засідання жюрі одкрилося після 12 годин. Усіх проектів-ескізів і малюнків на конкурс було представлено 45 і один без девіза. Засідання жюрі йшло 4 години. Після огляду кожного проекта і обговорювання, жюрі більшістю визнало, що є проекти, які можно преміровати. Разом з тим жюрі постановило не видавати першої премії. Премій малося видати 3: перша премія в 1500 карб, друга в 1000 карб, і 3 в 500 р. Окрім того жюрі мало право з'єднувать премії для видачі ех aeguo. Другу премію в 1000 карб, гипсового проекта-ескіза жюрі більшістю голосів постановило видати авторові проекта під номером 31, під девізом „Думи". Третю премію вирішено видати проектові під номером 45 „М. І.“. Коли роспечатали пакети, в яких подані призвіща авторів, то виявилося, що автор проекта „Думи" є відомий у Київі скульптор, який скінчив Академію Художеств, — Ф. Балавенський. Автор проекту „М. І.“, якому вирішено видати 3 премію, українець Михайло Гаврилко , що недавно скінчив Краківську Художню Академію. Тепер автор проекту живе у Львові. Окрім цих премій жюрі постановило видати 5 премій „поощрительныхъ" по 100 карб., замісць невиданої першої премії. „Поощрительні" премії присужено авторам проектів, доставлених під такими девізами: № 2 „Поэту Украйни", № 4 „Не дай спати ходячому", № 14 „Перебендя" (вісковий проект) і № 33 „Три круга". Окрім цих 4 гипсових проектів-ескізів вирішено видати „поощрительну" премію в 100 карб, авторові малюнка під девізом „Поэту".
 Імена авторів цих 5 проектів також в запечатаних пакетах, але жюрі не розпечатувало цих пакетів, поки не прийде згоди від авторів, що вони згоджуються з постановою жюрі.
 Проект пам'ятника художника Ф. Балавенського, якому присуджена друга премія, зроблений з глини. Т. Шевченко сидить на пьедесталі. Фундамент пам'ятника півкруглий; з правого боку сидить кобзарь. Внизу монумента гурток дітей і, притулившись до пьєдесталу, плаче українська дівчина. Докладний опис проекта буде в слідуючих числах „Ради".
 Проект скульптора Михайла Гаврилка, якому присуджена третя премія, уявляє Шевченка, що стоїть, склав руки. Внизу групами: кобзарь,козак і дівчина, жінка, два українських вояки. 
Постановка пам'ятника по проекту художника Балавенеького обійдеться коло 100 000 карб. Об'єднаний комітет пропонував поставити монумент за 100—150 тисяч карб.
 Засідання жюрі закінчилося коло 4 години. Сьогодня увечері у київській городській управі одбудеться засідання об'єднаного комітету, на якому буде розглянуто протоколи жюрі.
