Театр і музика.
Бенефіс артиста Ковалевського. Сьогодня в театрі М. К. Садовського справляв свій бенефіс артист і адміністратор труппи д. Козалевський. Як ми вже повідомляли, виставлено буде у перше в театрі д. Садовського п'єсу Карпенка-Карого —„ Прислужники". Бенефіціант виступить в ролі економа. Ролю Василини гратиме Л. П. Ліницька. В п'єсі беруть ще участь: д-ка Борисоглібська, д-ка Діброва, д. Левицький, д. Марьяненко, д. Корольчук, д. Милович, д. Мироненко, д. Миленко.

Городський театр. Сьогодня, 16 февраля, відбудеться бенефіс касірши малої каси д ки Білоглазової й управителя д. Білоглазова. Виставлено буде оперу „Фаусть" з найкращими артистами труппи в головних партіях.
Труппа І. Л. Саратовського з 26 декабря до 16 января грала у г. Пскові. Збори ввесь час добрі були. В труппі такі артистки й артисти, д.д. Думка, Задольська, Дубровина, Біганська, Білоблоцька, Гальська, Дроботова, Кулик, Сніжина, Тарновець, Тополина; Любченко, Калениченко, Безталанний, Берестовський, Гавалюк, Сєргієнко, Сагатовський, Талиський, Гаврилюк, Щербина, Вепський, Носенко, Мельник, Шеховцов.
Діріжор Віганський. В репертуарі труппи є пьєси Карпенка - Карого, Кропивницького, Грінченка, Старицького, Тогобочного, Володського та ин. У Пскові пройшли: „Суєта", „Бурлака", „Житейське море’’, „Хазяїн", „Мартин Боруля ‘’ , „Борці за мрії", „Талан", „Кума Марта" та ин. старі пьєси. З Пскова труппа їздила на 11 спектаклів у Порхов, де взяла на коло по 150 карб, при 25 карб, видатків. Тепер труппа грає в г. Самарі, де пробуде цілий піст. 
Цензурні заборони. Драматична цензура заборонила виставляти на українській сцені: пьесу М. Старицького „Чарівний сон" та історичну драму Л. Старицької-Черняхівської „Аппій Клавдій".
„Розбійники". Драматична цензура дозволила до вистави пьесу Шілєра „Розбійники" в перекладі О. Черняхівського.
Труппа Ф. Рудікова. Товариство „русско-малорусскихь" артистів під орудою Ф. Рудікова 31 января закінчило свої вистави у Черкасах і переїхало у Зіньків (ва Полтавщині), де й роспочало вистави 2 февраля. Збори середні. Труппа має тут пробути до посту, а потім до великодних свят її буде роспущено на відпочинок.
Т-во українських артистів під орудою Альбиковського роспочало вистави у станиці Лабинській, на Кубашцині, у новому театрі Суріна.
