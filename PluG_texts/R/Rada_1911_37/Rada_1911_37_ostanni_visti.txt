Останні вісті
Шевченківські свята.
ПЕТЕРБУРГ. Літературний фонд влаштовує 8 марта Шевченківський вечір. Т-во народніх університетів в помешканні тенішевської школи влаштовує Шевченківський вечір 28 февраля {Власн. кор.). 
ВАРШАВА. Українська „ Громада “ постановила 26 февраля одправити панахиду по Т. Г. Шевченкові. Ввечері впоряжається вечірка, присвячена пам'яти поета. Реферат прочитає д. Гінковський потім співочий од. В початку марта „Громада" впоряжає прилюдне святкування, {Власн. кор.).
 СТ. СТАРОМИНСЬКА (на Кубані). В тутешній однокласовій школі з дозволу п. інспектора впоряжаеться на масниці прилюдне святкування Шевченківського ювилею. Програма свята українська. Декламуватимуть і співатимуть виключно учні. Доклад про Шевченка прочитає вчитель. {Власн. кор.).
 КАТЕРИНОСЛАВ, Гурток гласних подав заяву до городської думи, щоб так вшанувати пам'ять Шевченка: 1) Назвати його ім'ям одну з вулиць у кращій частині міста. 2) Поставити бюст поета на Дворцовій площі і 3) Назвати іменем поета одну з городських шкіл на передмісті Чечелівці. {Власн. кор.).
 ХАРЬКІВ. На неділю, 20 февраля, призначено в двох авдіторіях читання, присвячені 50-літтю з дня смерти поета. Такі самі читання одбулися в минулу неділю. Читано житєпис поета українською і московською мовою і де-які твори поета. Кобзарь Гамалія співав думу „На смерть Шевченка*. Вкінці слухачам роздано плакати „Про життя Шевченка". {Власн. кор.).
Жертва на пам'ятник Т. Г. Шевченкові.
МИНСЬК. Городська дума асигнувала на пам'ятник Т. Г. Шевченкові у Київі п'ятдесят карбованців. ( Власн . кор.)
Ювилей Ганни Барвінок.
ЧЕРНІГІВ. Місцеве українське громадянство послало письменниці Ганні і Барвінок привітного листа з приводу 50-літнього ювилею її літературної ДІЯЛЬНОСТІ!. {Власн. кор.).
Самогубство учня.
МИКОЛАІВ. Застрелився учень 6 класу комерційної школи. Причина самогубства „жить обридло". (Власн. кор.).
Довговічна.
ВАРШАВА. На Зомбровській улиці вмерла єврейка 112 років. Вона зоставила 20 онуків і 25 правнуків. {Власн. кор.)
Не дозволено з'їзду.
ПОЛТАВА. Бюро Земської переселенської областної організації клопотало перед урядом про дозвіл скликати в г, Омську з'їзд земськ. переселенських агентів в февралі цього року. Тепер п. Голова Полт. губ. зем. одержав телеграму, що такий з'їзд визнано „не своевременнымъ’’ {Власн. кор.).
Клопоти варшавських мукомолів.
ВАРШАВА. Зважаючи на наплив німецького хліба на польські ринки, голова гуртка мукомолів подав міністрові торгу докладну записку, в котрій радить накласти мито на німецький хліб, бо він шкодить промисловим інтересам Царства Польського. ( Власн . кор.).
По вищих школах.
РИГА. В рижському політехнікумі почалася забастовка студентів. В помешкання політехнікума введено поліцію. Багатьох студентів, участників забастовки, арештовано. {Власн. кор.).
Чутка.
ПЕТЕРБУРГ. Петербурзькі газети повідомляють, що в сінодальних колах ходить чутка, ніби високопреосвящений Флавіан, митрополіт київський, виходить „на покой“ через старість. На місце київського митрополіта, ходить поголоска, призначено буде волинського єпископа Антонія.
Труси й арешти.
КИШИНЬОВ. Потрушено багатьох учнів. Крім де-кількох семинаристів, арештовано двох гімназисток і 8 реалистів. 
ВАРШАВА. Потрушено в друкарні Яхніаи, найдено багато білетів єврейської лотереї. Двох, причетних до друкарні, арештовано.
Самогубство в лаврі.
ПЕТЕРБУРГ. „Нов. Время* повідомляє про двійне самогубство в одділі Олександре-Невської лаври кіновії, що проти каплиці „Всіх скорбящих’’ Божої Матері. В одній келії жив рясофорний послушник Сирков. Цими днями з дівчиною Федуловою вони змовились вмерти. 3‘їздили вони в баню, вернулись вночі і пройшли в сумежну келію ієродіакона Ігнатія, де, як звичайно, піячили. Тут був ієромонах Іларіон і гості жіночого полу. Перед світом Сирков і Федулова пішли в свою келію. Незабаром звідтіля почувся стогін. Братія кинулась мерщій туди. На постелі лежав мертвий Сирков, а Федулова корчилась поруч його. Виявилось, що вони потруїлись стріхніном. Федулову в лікарні врятували. Вона оповідає страшні речі про роспусту в кіновії. Туди часто ходять в гості простітутки. Де-хто з братії хворіє поганими хворобами. Намістник лаври призначив слідство.
Судова справа.
ПЕТРОКОВ. Після трьохденеого розгляду закінчилась судова справа 15-ти душ, обвинувачених за приналежність до національного союзу. Одного присуджено на 7 років в каторгу, чотирьох —на 4, 7—на заслання, чотирьох виправдано.
Потішні.
ПЕТЕРБУРГ. Прибув організатор потішних рот Луцкевич. Він зробив смотр петербурзьким потішним. Його прийняли в себе Сухомлінов і Касо.
