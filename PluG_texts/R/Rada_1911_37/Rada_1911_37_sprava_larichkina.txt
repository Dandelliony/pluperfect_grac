Справа Ларічкіна.
В  Петербурзькому окружному суді при участі присяжних засідателів почалась справа Ларічкіна, якого обвинувачують в убивстві робочого Мухіна. 
Процес цей має багато цікавих подробиць і роскриває всі таємниці „союзу русского народу”.
На запитання, чи винен він, Ларічкін одповідає, що  Юскевич -Красковський доручив йому „снять’’ Мухіна, який видає революціонерам союзників. Юскевич обіцяв йому, що за вбивство Мухіна йому нічого не буде, бо це „діло за Царя і отечество". В приготовленню до вбивства брав участь Красковський, Лавров і Булаєв. До вбивства Мухіна Ларічкін жив в помешканні союзу, після вбивства у Юскевича. Першим допитують свідка Криса. Він каже, що Юскевич підмовляв його вбити Мухіна, але він одмовився. Тоді вбити доручили Ларічкіну. Свідкові доручили також вбити управителя семяніковського заводу інженера Гіппіуса, при чому Дубровин, Булацель і Юскевич-Красковський дали йому нову шапку з накладною бородою і вусами та 300 рублів. Криса гроші взяв, але од вбивства одмовився, за що його виключили з союзу. Булацель, — каже свідок, — доручив союзникові Булаеву вбити першодумця Петрункевича. Булаєв сказав про це Дубровіну, який передоручив це вбивство союзникові Криксі, давши йому завдаток 10 руб. Свідок, постовий городовий, Кудрявцев свідчить, що бачив вбивцю Мухіна, але не затримав його і повідомив про це начальство, яке не зробило ніякого приказу. Взагалі, — каже він, — союзників вбивців завше увільняли, а відібрані револьвери повертали їм. Свідок Зарін говорить про силу „союза р. н.’’Градоначальник Лауніц, — каже він, — часто одвідував союз. Мухіна вбито з доручення Красковського. Свідкові також доручали вбити інженера Гіппіуса. На запитання оборонця Ларічкіна —що ще робили в союзі, свідок одповів: „Крім вбивств—нічого". Союзники часто по ночах вривалися в кватирю для трусів. При прийомі в союз брали присягу про все мовчать. Голова Касаткін поясняє, що справа про вбивство Мухіна була припинена, бо не найшли душогуба. Тілько на процесі Герценштейна у Фінляндії вияснилося, що вбив Мухіна Ларічкін. Лзрічкін дає додаткові пояснення про вбивство Мухіна. Крім городового Кудрявцева, про вбивство знали ще городовий Семенов і околоточний надзиратель Гаврілов. З револьвером в руках підсудний пройшов біля городового Семенова і сховався в домі Лаврова, а потім виїхав в рязанську губернію, в маєток князя Голіцина. Там він перебував по підложному пашпортові на ім'я Курочкіна. Пашпорт йому видав начальник бойової дружини товариства боротьби з революцією, Яблочкін. Далі Ларічкін оповідає, що одержував од Юскевича відповідальні доручення, їздив у Фінляндію, в Войсковіци і на Охту красти кулемети з полігона. За кулемети платили в союзі, а потім їх одвозили до Лауніца, як ніби-то відібрані у революціонерів. Товариш прокурора вимагає вияснить причетність до справи Дубровина, Булацеля і Юскевича, які як видно з посвідчень брали участь в убивстві. Суд задовольнив вимогу прокурора і постановив повернуть справу для розслідування.
