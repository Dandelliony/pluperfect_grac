Дві радости.
Аж дві радости прийшло до мене одного дня, коли, нагнані теплим сонцем, озвались перші струмочки на вулицях. 
Перша радість: я здав двадцять дев'ять екзаменів філологичної науки в непривітних стінах університету. Поздавав екзамени й вільний, як орел. 
Можна вже, нікуди не поспішаючи, дивитись, як синіє теплим вітром обвіяне небо, як гомонить вулиця, як кожне людське обличчя несе кудись і комусь свою окрему радість, біжить до когось ділитися своєю журбою, кричати про своє горе...
 Світе ясний, та й скільки усякої втіхи тепер зазнати можна мені, вільному синові сонця.
 А а... остобісіли мертві філологичні книжки, понаписувані сухими, як ота тріска, людьми, що, мабуть, не знають, що то таке молодість! 
А друга радість ось яка.
 Дівчина прекрасна, як острівок зелений, що виринув з хвиль синього моря, подивилась на мене й сказала:
 А в вас хороше лице!
Чуєте, люде добрі, це в мене „хороше лице", —у мене, засушеного філолога?
 І можна ж отаке видумати? Приїхати десь аж з-над моря й сказати сірій людині, що в неї „хороше лице“
Та де ж там воно „хороше"! З люстра дивиться на мене навісне, начеплене на мою душу, раз-у-раз чуже мені лице неврастеника. 
Очі білі, позападали глибоко, нудять світом. На лобі зморшки. Щоки худі-худі. Вуси руді й стирчать, як стерня, а кудлата голова ніколи не зачісана. Що ж зроблю, коли не слухається мене упертий чуб? І тільки й добра, що зуби блищать і всміхаються на злість усім иншим кислим рисам обличчя. 
І це зветься „хороше лице"? А бодай вас, дівчино з далекого краю.
Мені чогось тісно сьогодня в моїй світлиці, що визирав вікном на брудний двір, на якому ніколи, за всі три роки мого тут істнування, не з'явилося ані одної щасливої людини, а тільки бруд, тільки драна одежа, пьяна лайка. 
Три роки жив —і нічого, а сьогодня душно мені з двома моїми радостями отут в сірих стінах з безліччю ікон, навішаних побожними хазяями. Дивно, як це так я ніколи не помітив, що лампадка, блимаючи під образами, смутком, безсиллям оповивав всю хату, одриває од життя, деспотично своєї співає:
 А ти корись, А ти молись. А ти не смій буть сам собою.
 Справді тісно тут і тхне труною. Труни ж не хочу я. Ще тільки двадцять сім років і „хороше лице" (кажуть добрі люде). І ні одного екзамену! За те й ні одної живої душі —на ввесь світ, яка б прийняла мої радоети й засміялася вкупі зо мною, та так голосно, так завзято, щоб потухли всі—чисто лампадки в побожних людей усіх п'яти частин світу. 
А, спробую. Он за стіною гомонять і доволі голосно мої хазяї: Андрій Сидорович з Марією Федоровною, люде давні, святого життя й кришталевої душі. 
Прочиняю двері і просуваю голову. Не чують і не бачать. 
Сухорлявий дідок Андрій Сидорович бігає стурбований по хаті й аж руками розмахує —так щось доводить кволій Марії Федоровяі. Він гарячиться, а Марія Федоровна сидить собі, позіхне та хрестить рота, щоб „душенька не вилетіла". 
Я став посеред хати, хочу таки діждатись, коли вже можна буде росказати, що в мене е аж дві радости одразу, бо ніяк не мовчить душа. Таки вглядів мене Андрій Сидорович. Вглядів, надбіг до мене, узяв прожогом за свого любимого гудзика на моїй старій тужурці, сіпає й палко говорить; 
От як раз нагодилася вчена душа. Розсудіть мене з моєю старою... 
А в мене дві радости, починаю я своєї.
Дві, кажете, А от, голубчику, в мене хоч би тобі одна. Цілий вік гризусь за це з старенькою й нічого не добьюся... 
Сьогодня я скінчив свої екзамени, силкуюсь я звернути на свої радощі. Не слухає.
Цілий вік благаю: зви ти мене, Масюню, моїм найменням. На вищо ж його і дано мені? І ніколи не назвала мене по найменню. Пуделеві Барбосові є ім'я, хоч собаче—та є, а мені нема. Не заслужив, старий йолопе, за сімдесят два роки. 
Я бачу, що не сила моя перепинити каскад жалів шановного хазяїна і повертаю голову до хазяйки: 
Учора дівчина з над синього моря... 
Горе мені з старим, — зрадівши, що заговорив до неї, ллє мені Марія Федоровна свою скорботу. 
Андрій Сидорович на мить вщухає і забуває про гудзика.
 Цілий вік не звала ніяк, а отеє захотілося: кажи на мене Андж...
 От і неправда, аж зайнявся хазяїн. Зараз як тільки побралися, я І тобі заявив: Андж і край.
 А я не можу. .- —смашно позіхає хазяйка й рушав спати.—Ат, говори  собі!
 Я хочу навздогін дій святій женщині послати хоч дрібок моєї радости. 
Маріє Федоровно, дівчина з над синього моря... 
Завтра, серденько, роскажете. Сон бере... 
І пішла, а мій безйменний хазяїн  усе викладає мені незручність звичок Марії Федоровпи, аж поки я, вирвавшись у сіни, не натягаю на плечі пальто й не опиняюся на ясноосвітлених вулицях. 
Іду вільний, йду молодий і веселий —і зорями сміється до мене тепла ніч. Зоряне небо, хоч ти послухай, як грає душа людини, що аж у двадцять сім років вирвалась на волю.
На другому кутку города живе такий, як і я, „визволений". І він, мабуть, заморився за книжками, втомився бігати за шість карбованців‘цілий місяць „на урок м і має тепер, так само як і я, спроможність ожити. 
Я прийшов до його й кажу:
 Як же ти, Семене, почуваєш тепер себе? 
А він підводить голову, що схилилась над якоюсь книжкою, дивиться на мене ніби здивований крізь скло окулярів. 
Я? чудне запитання. Так як і завше. Тобі нічого робити?
 А так. Ми ж, Семене, вже все покінчили? 
Ні, я ще піду на природничий факультет.
 Я остовпів. 
Семене? Чого? Та ти ж зовсім засохнеш!
 Ат, бо зна що говориш. Пьяний чи що?
 Авже ж, Семене! Я як пьяний. Дві радости в мене. 
Друга ж яка?
 Дівчина тут одна до моїх знайомих з-над моря приїхала...
 А ти й радий? Ну, й радій собі на вдоровля, а мені ніколи. От книжечк — глянь!
 Та що це ти, Семене! Мені тепер з місяць найменше ні одної книжки й на очі не показуй. Я хочу жити, Семене. 
І я розказую йому, що те й те хочу зробити, в самий корінь життя подивитись й згоріти в молодому запалі. Я кажу Семенові, що люде дуже інтересні, що світ такий широкий, вільний, що такого багато в ньому краси, огню, музики, звуків. А Семен немилосердно тягне своєї й своєї, немов той кріт уперто підкопується під всі мої радости й присипає їх своїм „здравымь смысломъ".
 Запал пройде. Очі потухнуть. Дівчата поїдуть собі десь до синього моря. Душу окрадуть люде. Витовче проза жиггя всі квітки надій —і тільки вічна наука спокіно царюватиме над усим. Невмируща, холодна — вона підрахує твої радости й жалі твої, напише статистичну табличку й оддасть до друкарні: дивіться молоді очі, як вьянуть ваші радощі!
 Який же завзятий книжник цей Семен! Я тікаю од «ого, од холодного скла вчених окулярів, біжу на свіже повітря, бо ніяк на хочу тушити свою радість. 
Чудний! Не хоче собі того зміркувати, що це ж справді радість —ні- більше не зубрити юсів великих і малих, ніколи з серіозною фізіономією не доводити простим смертним, ЩО в слові „возопи»  корінь „уп», або що Лука Жидята писав чудові „поученія"
 Щоб там не було: нехай собі виїздять за синє море дівчата далеких країв забувша, що є на світі самотнє, безпритульне „хороше лице", нехай гинуть надії — щось та зостанеться, аби жива була душа. Не одразу ж зав'яне ввесь зелений лист, а по одному опадатиме, по волі сходитиметься жовтим килимом смерти. Хтось та всміхнеться до самотного листочка на голому дереві. 
Я так захопився своїми радощами, що й на бачу, як обдертий жебрак заступив мені дорогу.
 Одну копійку. Не вистачає на сотку. І я був студентом, а тепер плюю на все з висоти абсурда, в „океанъ мыслей" плаваю... Ж з ву прі — одну копійку. Хо-хо... 
На тобі копійку, дві копійки на тобі, весела людино, і плавай в „океанъ мыслей". 
Браво, студент! — розлягається за мною радість людини, що вміє „плювати з висоти абсурда".
 Аби вміти хоч з „висоти абсурда" сміятись над життям, коли воно захоче одняти в тебе твою останню радість і зірвати останній листочок з голого дерева, і жити можна. 
Л, Пахаревський.
