ВІТЕР.
(Вірш Я. Коласа.). 
Ой, ти, вітре невгомонний, 
Дмеш без перестанку; 
Одну пісню нам співаєш 
З вечора до ранку. 

То заплачеш сиротою 
Тихо під хатами; 
То застогнеш, заридаєш 
Буйно над лісами; 

То засвищеш за причілком, 
Жалем розіл'єшся; 
То сердито стукнеш в двері, 
Слізно засмієшся... 

Ой, ти, друже мій бездомний, 
Рідний брате в долі: 
Роскидаєш сміх і сльози. 
В безлюдному полі!... 

З білор. перекл.
                        П. Г.