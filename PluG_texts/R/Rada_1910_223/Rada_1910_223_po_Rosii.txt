 - Правила про професійні товариства. Міністерство внутрішніх справ цими днями вносить в раду міністрів проект нових правил про професійні товариства. По цьому проектові дозволяється відкриття тілько таких професійних товариств, які мають на меті виключно оборону професійних інтересів,— напр., видачу допомоги своїм членам підчас безробіття, а також підчас стачок, за які не карають, допомагання членам найти роботу, відкриття читалень та подачу юридичної і лікарської допомоги і т. ин. Крім того, професійні товариства можуть брать на себе полагоження стосунків між робітниками і хазяями. В межах діяльности товариства в губернії, або градоначальстві допускається відкриття одділів товариства. З'єднання товариств в союз не допускається. Членами професійних товариств можуть бути або робітники і служащі одного промислового підприємства, або особи, які працюють коло одної галузі промисловости. Такі самі товариства можуть засновувати і господарі підприємств. Крім того, власникам підприємств дозволяється вступать і в товариства, які заснували робітники. Особи, яким нема ще 21 року, допускаються в члени, але без права брати участь в загальних зборах товариства і без права брати участь в виборах ради. Робітник, який покинув працювати в підприємстві, перестає бути членом товариства. Постанова ця не торкається часу дозволених локаутів і забастовок. Занотовують товариства губернські або городські в справах про товариства присутствія. На засіданні обовязково повинен бути фабричний інспектор або особа, яка заміняє його. 
                                                                                   (Р. В.). 
 - Діяльність „потѣшного" генерала. „Сов. Сл." наводить деякі відомости, що характерізують особу д. Луцкевича, якому оце недавно дано генеральський чин за „потѣшные" заслуги. Газета подає характеристику його діяльности, як інспектора народніх шкіл. Луцкевич служить інспектором в Батумі третій рік. Це людина а темним минулим, без вищої освіти (ценз освітний—звання вчителя городської школи), незвичайно честолюбива. Сухою канцелярщиною він довів до повного занепаду школи в повіті. В 1908 році в повіті було 119 шкіл, а інспектор був всього в 14 за цілий рік. За 117 днів 1909 року він перевів 40 уч., увільнив 22 і наново призначив 38—всього 100 душ. Вчителів і вчительок він всіма способами тиснув. Вимагав, щоб учителі звертали увагу не на вчення, а на гімнастику. Після подорожі з потішними в Петербург він зовсім загубив голову. Гарцює на коні перед школярами, розсилає по школах брошури, в яких розхвалює себе. Так, один циркуляр кінчається словами: „Бахмутці повинні бути щасливі, що їм Господь послав д. Луцкевича для виховання їх дітей на користь і благо Росії, а в цьому і вся суть діла"! 
 - Сенатор Гарін і Пурішкевич. В „Земщинѣ" надруковано листа Пурішкевича, в якому він переказує чутку, наче б то в торговельних книжках суконної фабрики члена Держ. Думи Протопопова од сімбірської губернії, октябриста, значиться такий запис: „На росходи по ревизії сенатора Гаріна—60 тисяч рублів". Пурішкевич радить сенаторові Гаріну притягнуть до відповідальности Протопопова, як він раніше оддавав під суд інтендантів. 
 - Поліція під судом. Приказом по области оддано під суд за хабарі і розтрати чинів пятигорської поліції: пристава Череднікова, його помішників Супрунова, Недєльського і Меркулова та канцеляриста Дубана. (Р. С.)