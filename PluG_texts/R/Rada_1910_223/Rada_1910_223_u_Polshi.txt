 - Ченстоховські події. „Рѣчь" переказує подробиці ченстоховської справи, які характеризують ту роспусту та лицемірство, що розвилися серед ченців. Під час допиту Мацох попросив їсти, і тут виявилося, що він не їсть скоромного в середу і пятницю: він просив замінить йому м'ясо, яєшньою. І той же Мацох з другим ще ченцем витягли з-під подушки вмершого скарбника Банавентури бумаг на 5,000 руб., продали їх в Варшаві і поділили між собою. Взагалі отці—„пустинники", що відрікаються од світу та його добра—мають кругленькі капитали. Родичам своїм дають вони придане, купують маєтки, а о. Мацох навіть полюбовниці своїй давав коштовні подарунки. Ченці держали собі лакеїв, коней, подорожували за кордон на теплі води. Звідки ченці брали гроші—невідомо. Відомо тілько, що о. Мацох присвоїв кілька десятків тисяч,— гроші, які зібрано од легкодухих прочан, що замовляли молебні і не знали про „святе" життя ченців. Мацох каже, що гроші він брав через те, що вважав всі манастирські гроші власністю всіх ченців. Польська газета переказує, що Мацох дуже жалкує, що не може через арешт одслужить заказаних молебнів. Поліція викрила, що до скарбниці, де переховувалися коштовні речі, у ченців були підроблені ключі і вони ходили туди і брали собі, що треба було.