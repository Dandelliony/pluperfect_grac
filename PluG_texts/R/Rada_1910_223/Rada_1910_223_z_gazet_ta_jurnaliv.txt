З газет та журналів.
*** Серед загальної байдужости не тільки столичної, а й місцевої російської преси до українства приємним винятком являється невеличкий „Голосъ Провинціи", що виходить в г. Умані. Газета ця охоче містить українську хроніку, переклади з українських творів, а також статті на українські теми.  З останніх особливо ті визначаються знаттям справи й літературним хистом, що підписані ініціалами П. Г. 
Неможна не згодитись з тими закидами, що д. П. Г. робить на адресу російської провінціальної інтелігенції, треба тільки, на нашу думку, викинути в його статті слово „провінціальної“, бо незнання українства—це гріх всього майже російського громадянства. 
„Російська провінціальна інтелігенція—пише д. П. Г. (Голосъ Пров. ч. 55)—дуже мало знайома з українською художественною літературою, а з українознавством, то майже і зовсім незнайома. 
Де ж причина?
Послухавшись мудрих слів Кузьми Пруткова: „смотри въ корень"!— ми повинні відповісти: „в політиці". Держава, що має обовязок пеклуватися про культурний прогрес всіх народів, з яких вона складається—вважає зайвим подбати про наукове студіювання та самопізнання народа українського, ігноруючи його мову, літературу, історію. 
А проте цей народ держить на своїх плечах більше, ніж четверту частину всього державного бюджету. Україна дає більше, ніж 500 милійонів карбованців що-року, се б то до 26 проц. всіх державних прибутків, а отримує коло 280 милійонів, се б то 15 проц. загальної суми видатків.
В російських університетах вчать мову, літературу і історію всіх славянських народів і не вчать ні мови, ні літератури, ні історії, ні права народу українського, найбільшого в славянській сем'ї після великоруського,— факт цей майже не має собі подібного! 
Нечувана, неможлива аномалія! 
Мало чим краще ставляться до українського питання і професорські корпорації. В 1905, 1906, 1907 роках українське студентство трьох південних університетів—одеського, харьківського та київського подавало петиції про засновання кафедр українознавства і про викладання його на рідній мові. 
Резолюції студентів-універсантів були підтримані студентами инших вищих шкіл на території України і по за межами її. Університетське питання викликало живе спочуття в більш свідомих колах народньої маси, серед українського міщанства і селянства. І всі ці вимагання було зустрінуто властителями ключів од університетської науки, як щось чуже їм, зайве, як якась дивна примха. Спроби поодиноких особ (як професора М. Ф. Сумцова в харьківському університеті і д. О. С. Грушевського в одеському) читати лекції по історії української літератури на українській мові не знайшли спочуття і допомоги в професорському колі і були зачавлені реакцією.
Що-ж сказати про наші дні, коли університети все більш робляться майстернями урядовців, а професорські корпорації бюрократичними „присутствіями по университетскимъ дѣламъ?"
І власті і жерці науки перейняті одною тенденцією—зробити український народ „Иваномъ, непомнящимъ родства". 
Коли українська молодь і пам'ятає своє „родство", то у всякому разі до сього й краплі не спричинилися ні храми науки, ні їх чиновні жерці. Професорі,—як чужі, прислані з великоросійських університетів, так і українські земляки ренегати, в своїх лекціях, семинаріях і т. ин.,— цілком нехтують Україну. Дають теми з історії і літератури великоруської, а українським темам не спочувають (так напр. мене, наперекір моєму бажанню взяти роботу з історії України,— примушено було писати на тему: „Старшіе и младшіе города въ Суздальскомъ краѣ. Мені скажуть, що українська мова, література, історія, право—входять почасти у відповідні їм курси російських наукових дісциплін. 
Але ж як раз це саме погано одбивається як на тих—так і на других. В межах українознавства відомости отримуються тілько „між иншим“, без всякого звязку і закінчення, як розрізнені шматочки, безформенні цурпалки. Ці хаотичні познання не дають звязного, цільного представлення про розвиток, еволюцію мови, літератури, історії і т. ин. Тому й дивуватись нічого, коли з уст людей, що не навчились нічому, крім цих клаптів та уривків,— можна почути відому фразу: „В українців єсть тілько один письменник Шевченко". 
Звичка до уривків заважає цим людям подумати над такою елементарною істиною: „у всякого генія есть довгий ряд попередників і преємників". 
Не зважаючи на заборону всяких офіціяльних - просвітних інституцій, котрі можна було-б використати для наукового самопізнання,— український народ все-ж витворив свою науку. Не находячи притулку у себе вдома— 
На нашій славній Україні, 
На нашій—не своїй землі, 
українські вчені зконцентрували свою роботу в Галичині в „Науковім Товаристві імени Шевченка". (Тілько після 1905 року явилась змога утворити „Київське Наукове Товариство"). 
Тілько саможертві своїх учених Україна завдячує те, що має досить поважний науковий арсенал в боротьбі за свої національні права. 
З боку представників російської науки до останніх часів були тілько як виняткові випадки, спочуття та активної допомоги. Імення Пипіна, Петрова, Єфіменкової, що дали цінні труди по студіюванню України,—ці світлі імення,— кажу ще раз—есть лише щасливі випадки.
В останні часи—рівночасно з оживленням інтересу до української белетристики і поезії і серед представників російської науки (представників неофіціальних) ми бачимо більш ріжностороннє і сістематичне студіювання українського народу. 
Росповівши далі про відомі вже нашим читачам заходи фірми Гранат і К° коло видавання української енціклопедії при участи українських учених, д. П. Г. каже: 
Для девьятьденят девьяти процентів провінціяльної інтелігенції ця енціклопедія (60 друкованих аркушів це б то до 1000 сторінок великого формату) відкриє "terram-incognitam"—землю невідому. Останньому процентові—вона дасть свіжий, наново виправлений та доповнений матеріал по части українознавства.
Велике спасибі повинна сказати ученому видавцеві п. Гранатові вся провінціальна інтелігенція на Україні за його сімпатичне підприємство. Для пізнання України книжка Граната має особливу вагу ще і з огляду на те, що в провінціальних бібліотеках немає наукових виданнів, котрі могли-б дати більш менш поважні відомости про український народ.