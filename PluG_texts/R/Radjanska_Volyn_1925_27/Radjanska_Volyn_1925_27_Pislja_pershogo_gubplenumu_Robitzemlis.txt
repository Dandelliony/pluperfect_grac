Робітниче життя. Після 1-го губплєнуму «Робітземліс».
Робіткоми приймали участь у господарській роботі підприємства, а саме: в обговоренні господарських планів і затвердженні їх, в роглядові справоздань та відчитів админістрації господарства, то-що. Робота на селі за минулий рік значно зросла й ми маємо на день пленуму наймитів, що охоплені труд’умовами, біля 8 тисяч (із 14 тисяч), а втягнено до спілки по губерні півтори тисячи. Участь членів нашої спілки в громадській роботі, поки-що, квола, але все таки наші члени спілки завойовують прихильність до себе селянства. Маємо членів спілки і в сільрадах, і кооперації та й по инших громадських організаціях. На губпленум робітземлісу прибули голови й секретарі окрфілій, голови робіткомів комбінованих лісництв та голови райсекретаріятів житомірської округи. Що-до діялньости правління губвідділу — пленум констатував великі досягнення в роботі серед головної кадри членів нашої спілка, себ-то робітників державних сільсько-господарських підприємств, досвідних установ та робітників лісництв, що втягнені до лав спілки на всі 100 відс. У підборі робітників для низових профосередків теж є певні досягнення: налагоджено роботу робіткомів та його комісій; культурно-освітня робота посунулася вперед; в значній мірі врегульовано тарифно-економичну працю. Що ж до перспектив роботи, то було ухвалено закінчити оформлення й складення єдиного районного центру — райкому; зміцнення та налагодження роботи делегатських зборів; налагодження роботи кас взаємодопомоги; піднесення економвиробничої роботи та врегулювання тарифу для робітників і розвиток культурно-освітньої роботи. По роботі на селі дано правлінню губвідділу певних директив щодо роботи серед наймицтва. 
