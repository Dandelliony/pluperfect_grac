Протест проти насилій англійців в Єгипті. Англія організує армію в Судані. Англійці захопили Судан.
Заглул-паша звернувся до міністра закордонних справ Англії Чемберлена з різким протестом з приводу вчинків англійців у Єгипті. Заглул від їмени партії «національного визволення» висловлює обурення з приводу спроби англійців з’організувати свою самостійну армію в Судані, узурпувати, наперекір формальним з’обовязанням, єгипетський суверенітет. Заглул у протесті пише, що англійці настояли на відкликанні з Судану єгипетського війська й з’організували там міліцію, від якої вимагали присяги на вірність також англійському генерал губернаторові. Останній користується в Судані необмеженою владою. Заглул далі вказує, що англійці захоплюють Судан, маючи на меті заволодіти найбагатшими бавовняними плантаціями для манчестерської промисловости.
