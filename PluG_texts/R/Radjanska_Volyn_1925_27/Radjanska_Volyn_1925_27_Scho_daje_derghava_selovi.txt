Що потрібно селу. Поліпшити сільське господарство. Що дає держава селові.
В царські часи на душу населення припадало податку 11 карб., а в теперішній час їх припадає всього тільки 7 карб. Селянам цікаво знати, куди підуть ті гроші, які вони платять по податкові. Адже сума, кінець — кінцем складається не мала. Од сільсько-господарського податку поступить за рік біля 250 мілійонів карб. Для того, щоб відповісти на це запитання, досить буде перерахувати, скільки держава витрачає на зміцнення й розвиток сільського господарства. Центральному сільсько-господарському банкові, якого організовано для кредитування сільського господарства, має бути відпущено 85 мілійон. карб на збільшення його капіталу. Торішнього року він одержав 55 мілійонів карб. Ця досить велика сума дасть можливість банкові багато допомогти сільському господарству позиками, які вона йому видає. Крім того, уряд одпускає 20 міл. карб. для поліпшення ріжних галузів сільського господарства, яких не досить обслуговує с.-г. банк. На зрошення полів у Туркестані для розвитку бавовни має бути дано 9 міл. крб. і на таке ж орошення на Кавказі — 2 з полов. міл. крб. На кредитування сільсько-господарських товариств призначено 5 міл карб. Крім, того, держава відпускає населенню, що постраждало від неврожаю, 48 міл. крб. із котрих 7 м. к. іде на годування дітей, а решта йде цілком на підтримку сільського господарства. Таким чином, виходить, що за 24 — 25 рік держава витратить на всілякі потреби села близько 110 міл. карб. Ми вже сказали, що єдиний сільсько-господарський податок дає державі 250 міл. карб. на рік, значить держава близько половини тої суми, яку вона одержує з села, зараз же повертає назад для села. : Юр. Казанський.
