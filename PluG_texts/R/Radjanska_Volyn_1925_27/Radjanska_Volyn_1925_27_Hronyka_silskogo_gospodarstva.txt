Хроника сільського-господарства.
Обслідування грунтів на Волині. Губземуправління звернулося з доповідною запискою до центру, в якій між иншим, зазначається: ще за довійськового часу на Волині було розпочато роботу по обслідуванню грунтів, яка через події останніх років залишалися не закінченою. Торік цю роботу було відновлено і на провадження її було витрачено 2.500 карб. Робота провадиться професором тов. Левченком і в біжучім році має бути закінченою. На цю справу по місцевому бюджету на біжучий рік було внесено 4 475 карб. Одначе, кредит цей, при розгляді кошторису губзу в центрі, було скасовано. Вказуючи на велике значіння цеї роботи — губземуправління просить центр переглянути цю справу й відновити кредит на закінчення робіт по обслідуванню грунтів. 
Допомога незаможньому господарству. Губерніяльна комісія незаможніх селян просить ВУЦ КНС порушити клопотання перед центральними установами про негайне відкриття Волинському губсельбанкові додаткової касінньової позики в розмірі 850,000 карбованців.
План машинопостачання. У найблизчому часі губплан приступить до вироблення плану машинопостачання населенню в 1925 році. Крім того, буде вироблено 5-ти річний план відбудовання сільського господарства в губерні. Секцією губплану по місцевому господарству накреслено вироблення плану електрификації губерні та 5-ти-річного плану відбудовання комунального господарства.





