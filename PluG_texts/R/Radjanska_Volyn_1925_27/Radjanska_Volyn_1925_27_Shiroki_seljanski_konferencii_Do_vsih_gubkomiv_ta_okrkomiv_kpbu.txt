Широкі селянські конференціі. До всіх губкомів та окркомів КП(б)У.
Для ознайомлення широких мас селянства з черговими завданнями Радянської влади та партії на селі, — ЦК КП(б)У пропонує скликати в березні широкі районні селянські конференції. Порядок денний такий: 1) про оживлення праці сільрад, 2) про кооперацію, 3) про селянські т-ва взаємодопомоги, 4) про землеустрій, а також про весняну засівну кампанію. Найближчим завданням конференції є втягнення широких мас селянства до праці сільрад, кооперації, товариств взаємодопомоги, а також до справи землевлаштування. У зв’язку з цим, постановка питань на конференції повинна мати суто-практичний характер для даного району, з ухваленням відповідних резолюцій, яких можна було б перевести через відповідні органи Радянської влади, а також селянської громадськости. У питаннях оживлення праці сільрад необхідно підкреслити ті заходи, які були б доцільними для притягнення широких мас селянства до праці сільрад: притягнення селянства на зборах сільрад; упорядкування праці сільрад, а також їхніх президій; наближення праці райвиконкомів до сел; виживання бюрократизму та инше. У справі кооперативного будівництва необхідно скерувати увагу на черговім завдання сільської кооперації: — притягнення нових членів, а також кандидатів — з’окрема обговорити питання про кредитову кооперацію на селі. Завданням третього пункта порядку денного є роз’яснення ролі, а також чергових завдань селянських т-в взаємодопомоги, як органів спайки середняків з незаможнім селянством; з’окрема необхідно підкреслити ролю т-в взаємодопомоги в наступній засівній кампанії. У питаннях землеустрію та засівної кампанії — зупинитись на плані землеустрію в даному районі, на підготівлі до весняної засівної кампанії. Конференції скликаються в районах. Підготовчу працю повинно перевести по селах, де питання конференції треба проробити на сходках, зборах комнезамів, т-в взаємодопомоги, кооперації, по комосередках, на комсомольських зборах, жіночих делегатських зборах та инш. Модус представництва вироблюється на місцях. Однак, треба як найширше оповістити селянство. --- У районах з суцільним населенням нацменшостей конференції треба проводити на рідній мові населення. До порядку денного можна вводити також питання, які є важливими та характерними для цих районів. Партійні комітети повинні вжити всіх заходів до забезпечення конференції доповідачами та матеріялами, приймаючи участь у підготовчій праці до конференцій також і по селам, для чого товаришів, яких командерується на конференції, надсилати за кілька днів до конференції для ознайомлення зі становищем справи на місцях.
