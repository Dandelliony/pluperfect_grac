До партосвітньої праці на селі.
У цьому році ми вжили новий захід в партосвітній праці на селі, а саме — так-звані пересувні школи. Ці школи повинні були обслуговувати тих членів партіі на селі, які не охоплені сьомимісяшними школами, школами короткотерміновими та курсами-з'їздами. Крім того, пересувними школами мали змогу користуватись активні робітники КСМУ а також до складу слухачів запрошувалися й селяни. Перший досвід пересувних шкіл цілком ствердив їх життєздатність: всюди вони зробили певний вплив і дали наслідки, які повинні прискорити розвиток політписьменности, як по-між членами партії, так і по-між селянами. Ми не будемо тут зупинятись на критиці роботи цих шкіл та на перегляді відношення, яке вони зустрічали на місцях з боку тих чи инших товаришів, що повинні були допомогати їх роботі. Звернемо лише увагу на те, як треба використати ті наслідки, що залишилися від праці пересувних шкіл. Робітники пересувних шкіл не тільки викладали ті чи инші предмети, не тільки вели бесіди зі слухачами, — вони також залишали по місцях літературу, яка цілком відповідає програмові пересувних шкіл. Пересувні школи провадили свою роботу в найкоротший термін. Вони мали змогу лише покласти початок партосвітньоі роботи в тому чи иншому комгуртку. Але на підставі проробленої школою праці, а також користуючись літературою, що ії залишала школа, товариші повинні сами взятись за свою політичну освіту. За де-кілька днів, що працювала школа, безумовно не було можливости засвоїти все, що викладалося на лекціях та бесідах, і школа не мала змоги ставити це засвоєння собі метою. Засвоєння повинно бути наслідком дальнішої роботи товаришів, що прослухали курс пересувної школи. І ось цю роботу повинно провадити обов'язково, аби праця пересувних шкіл не залишилася зайвою. За цим повинні стежити як сами осередки, яких обслуговували пересувні школи, так само й районові та округові парткомітети. Безумовно, в роботі шкіл були й помилки й хиби, що їх треба буде уникнути в майбутньому. Але те, що вони дали цінного, — треба розвинути. Зробити-ж це можливо тільки колєктивною самодіяльністю товаришів, для яких ці пересувні школи працювали. Засоби, хоч й маленькі, для розвитку цієі самодіяльности на місцях найдуться, — їх слід лише використати.
