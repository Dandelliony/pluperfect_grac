Резолюціі плєнуму Губвиконкому. Перевибори сільських рад.
1) Пленум Губвиконкому відмічає низку додаткових ментів у наслідках переведення перевиборів сільських рад: збільшення письменних між членами сільрад, збільшення кількости демобилізованих червоноармійців, жінок-селянок і т. д. Поруч з цим пленум визнає невисоким відсоток приймавших участь у виборах, а також вживання в деяких випадках методів тиску на виборців, тому цілком приймає постанову Губвиборчкому про відміну відбувшихся виборів і переведення нових по тих сільрадах, де були зазначені негативні менти. 
2) Підбиваючи підсумки перевиборів, ріст активности й самодіяльности селянства, а також необхідність більшого єднання й організації навколо Рад лав незаможницьких та середняцьких шарів проти куркульні, що підіймає голову, Пленум рахує за необхідне прийняти низку заходів до поліпшення праці Рад і радянських організацій. 
3) У першу чергу необхідно змінити негативні методи роботи. Треба твердо й рішуче перевести: а) цілковите знищення у взаємовідносинах з селянством елементи командування админістраційної сваволі. Не на командуванні, не на примусі — там, де цього зовсім не потрібується, — а перш за все, на принціпі переконання необхідно будувати й провадити свою працю, б) більш правдиву виборність сільрад та райвиконкомів; рішучу боротьбу з усякими порушеннями при виборах та примусом з боку радянських і партійних органів; в) практичне здійснення вільної критики діяльности місцевих органів селянством, утворення умов цілковитого виявлення з його боку своїх потреб на зборах, з'їздах і т. д. 
4) Очищаючи, зміцнюючи й поширюючи організації незаможніх, необхідно всеж визнати, що, при переведенні нашої політики на селі, ми не можемо обмежуватись тільки цією організац. Поруч із організованими незаможниками ми повинні притягнути до нашої роботи (до сільського активу) незаможників, що залишаються по за КНС, з'окрема середняків. 
5) Пленум губвиконкому рахує за необхідне як найбільше зміцнити робітниками-селянами районні, округові та губернські радянські відділи й установи. З огляду на те, що між виборами на районні з'їзди й самими з'їздами пройшов великий період часу та що ці вибори відбулися не скрізь, пленум доручає губвиборчкомові відмінити вже відбувшіся вибори делегатів на районні з'їзди й перевести нові, з тим розрахунком, аби представництво селян від плуга й робітників від виробництва було забезпечено цілком. 
6) Важливого значіння набувають ріжні форми, через які мусить проходити ожвавлення радянської роботи. Необхідно в відношенні сільрад здійснити стало, щоб сільради та секції (комісії) засідали не менше одного разу на два тижні. На засіданнях пленуму сільради та в секції мусять притягатись селяни й члени ради, причому особливу увагу в даному разі потрібно звернути на демобилізованих червоноармійців. У відношенні до РВК необхідно рекомендувати такі форми ожвавлення роботи: а) Скликання об'єднаних (всього району) й кущових засідань та сільрад ставлю чи на таких поширених зборах питання місцевого бюджету, лісового господарства, податкової роботи, агродопомоги й т. д. Такі ж об'єднання й кущові збори необхідно практикувати по лінії окремих секцій (комісій). б) Скликання нарад представників сільрад. Тут треба зазначити, що раніш і тепер вживаються скликання поширеного пленуму райвиконкому, на якому бувають присутніми голови сільрад та КНС. Форма ж нарад, що тут пропонується, мусить влучати в свій склад представників селян. в) Скликання районної наради зі змішаним складом, наприклад 2—5 членів партії, 5—8 кооператорів, 5 —10 комсомольців-селян, 1 агроном, 3—5 учителів, 3—5 голів сільрад, 2—5 голів коміт. незам. селян, 10 демобилізованих червоноармійців, 10 незаможників, 10 середняків — передових господарів. Ця нарада повинна охопити найбільш передових, активних селян. Не вирішуючи питання про утворення секцій при окремих відділах губВИК'ів — необхідно вжити таке: а) скликання нарад з участю непартійних селян та непартійних сільських робітників для перегляду низки болючих для селянства питань; б) притягнення на засідання президії окрВИК’у й президії губВИК'у селян та сільських робітників — по тих питаннях, які безпосередньо торкаються селянського життя. Потрібно поставити питання про зміну положення про РВК, в тому напрямку, щоб існували райВИК'и в складі 30—50 осіб.
