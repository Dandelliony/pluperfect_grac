Червоний суд. Справа пр вбивство й крадіжі та підсобництво.
Волгубсуд по кар відділу під головуванням т. Баланського, при участи народніх засідателів промпрокурора Башловки 26 ц січня розглядав справу по обвинуваченню гр гр Терешка й Варвари Захарченків у крадіжах, убивствах, перехованню зброї й т. и. У вересні 1923 р. Терешко Захарченко вкрав 1338 кар. Грошзнаками 1923 р. які були власністю всієї родини. Запідозрений у крадіжці, він пробував заперечувати, а потім признався в крадіжці і почав ховатись, боючись переслідування. Мачуха підсудного Варвара Захарченко знала, де він переховується, й принесла йому істи. У розмові з Терешком вона сказала, ще за крадіжку його переслідує дід і дядько Михайло і що слід одного з них забити, тоді й другий боятиметься. В ночі на того ж дня під 26 вересня 1923 р — підсудний прийшов до себе на подвірря, в той мент як його дядько, напоівши коней, повертався до хати, і пострелом з обріза влучив Михайлові в живіт. Дядько впав і почав кричати. Збіглися сусіди й пораненого було відправлено до лікарні. У цей час, коли поранений був у лікарні, а вдома, крім Варвари, нікого не було, підсудний наівся, вкрав деяку одежину й втік. У жовтні того ж року підсудний прийшов на подвір’я і увечері, підстеріг і забив свого діда. Після вбивства продовжував ховатись у лісі, куди Варвара Захарченко ввесь час носила йому істи й білизну — сама, або посилаючи через його маленького брата. У лісі Тер. Захарченко познайомився з якимсь дезертиром, який також ховався, і за його допомогою викрав з дідовоі комори 500 арш полотна, продавши його не відомо кому. Потім він зфотографувався й дав Варварі картку, яку в неі в скрині Михайлом Захарченком було знайдено й подано в суд. Як виявилося на суді, участь Варвари в злочинах Тереш. Захарченка з’ясовується тим, що старий дід Захарченко за життя заряджав господарством, що не подобалося Варварі й вона з старим ворогувала на цім грунті, так само як і з швагром Михайлом. На допиті підсудна сама не заперечувала того, що вона знала де ховається Терешко Захарчук. Судом встановлено, що через убивство швагра Михайла й його батька, тобто дядька й діда вбивці, Варвара Захарченкова сподівалася, що всеньке майно цілком перейде до рук обох підсудних. Суд визнав факт обвинувачення в убивстві, крадіжках і підсобництві доведеним і вирішив ув’язнити: Терешка Захарченко на 8 років із суворою відокремленністю а Варвару Захарченко — на 6 років також з суворою відокремленністю.
