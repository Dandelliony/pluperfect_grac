Кооперування й колективізація сільського господарства.
1) Пленум Губвиконкому відмічає, що серед населення Волині є досить велике прагнення до колективних та кооперативних форм господарювання. Про це свідчить загальний зріст с.-г. кооперативних об'єднань та с.-госп. колективів. У той же час пленум відмічає, що зріст кооперативних і особливо колективних об'єднань іде досить кволо в порівнянні з потребою населення в цих формах господарювання.
2) Пленум визнає: а) що напрямок роботи універсальної с.-г. кооперації має великий ухил до загальних торговельних операцій споживчого характеру, які не обслуговували головніших галузів господарств, об'єднаних товариствами членів, через що самодіяльність членів в кооперативних об’єднаннях виявляється дуже мляво: б) що с. госп. товариства, які переводили кредитові операції, були більш зв'язані з господарчими інтересами своїх членів, але за обмеженістю коштів не охопили всіх господарств своїх районів і не змогли притягнути кошти самого населення до кредитового обігу, в) що фахові товариства, — як молочарські та меліоративні, — в своїй діяльності організаційно міцніше зв'язують об'єднані ними господарства й члени цих товариств виявляють більшу активність у господарчих справах товариств, г) що прагнення земорганів та окрсельспілок до утворення вищих форм колективів --- гальмується цілою низкою перешкод господарчого та побутового характеру, а штучне переведення нищих форм колективів у вищі дає негативні господарчі та організаційні наслідки, д) що організаційна й господарча робота окрсельспілок не охоплює господарств, які прагнуть до фахових об'єднань, а земоргани не досить рішуче ставлять питання про утворення таких об'єднань. Плєнум пропонує земорганам та окрсельспілкам, аби надалі в справі поширення кооперування та колективізації був узятий такий напрямок: а) незаможницькі господарства, особливо по землевлаштованих селах, об'єднувати в товариства по спільній обробці землі та в реманенті товариства, уникаючи ріжних формальностей при утворенні таких об'єднань та при користуванні ними с.-г. кредитом через кредитові товариства, б) в залежности від напрямку розвитку с.-госп. по окремих районах утворювати фахові кооперативні об'єднання, які б сприяли розвиткові найбільш важливих галузів господарства й які б не роспорошували свою роботу на операції, націкаві для їхніх членів, в) повести підготовчу роботу по утворенню фахових спілок кооперативних товариств у найближчому часі утворити широку сітку низових об’єднань по бурякосіву, молочарству та хмілярству й инш., а потім утворити й спілки цих товариств, г) остаточно оформити мережу кредитових товариств, через які повинні кредитуватись і фахові товариства та дрібні колєктиви, д) утриматись від реорганізації існуючих колективів у бік переведення їх в вищі форми колєктивів і звернути увагу на поліпшення їх господарчого стану та збільшення в них членів з місцевого селянства до розміру, відповідаючого кількости посідаємої ними землі, е) уникнути адміністративного командування як кооперативними, так колективними об'єднаннями з боку ріжних організацій, так і в самих об'єднаннях — з боку окремих груп та осіб. Прагнути до повного самоврядування членів кооперативних об'єднань та втягнення до кооперації середняків, для виявлення ними своєї активности й господарчого досвіду. Резолюцію прийнято одноголосно. Поправка. У протоколі засідань 5-го поширеного пленуму Губвиконкому, в резолюції по доповіді про «план засівноі кампаніі» при друкуванні випущено другу частину пункту 11 в такій редакції: — «Порядок розподілу переданих участків у громаді встановити при переведенні землеустрію, додержуючись встановлених на це правил. ---

