У партіі. Сільосередок й культурно-освітня праця на селі.
На підвалинах зростаючого господарчого зросту в селі, накреслився стихійний зріст культурної творчости селянських мас, з'окрема серед молоді. Стихійно зростають культосвітні гуртки, стінні газети, сільсько-господарчі гуртки, зростає тираж сільських газет, зміцнився й сформувався сількорівський рух. Тому, цілком сучасним є питання про те, щоби стихійний культурний зріст села скерувати в організаційне русло, поставити його під ідейний й організаційний контроль та керовництво нашої партії, з'осібна наших партійних осередків на селі. Инакше може виникнути небезпека, що цей стихійній зріст культурної творчости сільської маси піде по шляхах дрібно-буржуазної, куркульської ідеології. Саме з питання про правдиве керовництво впирається тепер весь культурний зріст села. А цього керовництва в нас дуже мало, недостатньо, місцями ж його зовсім немає. Це ж саме приводить до непродукційної витрати енергії, сил без того малих по своїй кількости, — культурних робітників села та пробуркавшихся його мас. Ми бачимо, як зростають і загибають стінні газети, виникають й знищуються культосвітні гуртки, витрачається дарма надзвичайно багато енергії на вишукання організаційних форм, засобів роботи й т. ин. Треба змірковувати досвід. Потрібно керовництво. Центром всієї політико-освітньої роботи на селі по старому залишається хата-читальня. Виходячи з постанов і ХІІІ з'їзду партії й сучасного становища села, необхідно перебудувати роботу хати-читальні так, що би основним змістом її стали сільські питання, це б то вся робота мусить орієнтуватися на потребах селян, на тому, чим в данну хвилину живе та кволіє село. Тільки тоді не тільки молодь, але й дорослі селяни й селянки будуть почувати потребу в хаті-читальні, брати участь в її будівництві. Всю політосвітню роботу на селі, всю роботу хати-читальні, треба просякнути комуністичним духом, треба, що би наші, сільські осередки цілком увійшли в працю хат-читалень та кожен партієць активно в ній працював. В мент, коли партія здійснює гасло: «Обличчям до села», — завдання правдивого керовництва політосвітньою роботою є одним з найбільше важливих. 
