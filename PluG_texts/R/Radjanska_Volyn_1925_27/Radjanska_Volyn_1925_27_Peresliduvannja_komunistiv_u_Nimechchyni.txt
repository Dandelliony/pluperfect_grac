Переслідування комуністів у Німеччині. - Замах на життя проф. Ейнштейна. - Страйк робітників підприємств в Лондоні. - Страйки протесту проти класових присудів у Швеції.
У Мюнхені (Німеччина) поліцією заарештовано 33 комуністи. Заарештованих обвинувачено в організації військових вартових загонів для Південної Баварії. Заарештованих передано до лейпцизького верховного трибуналу по обвинуваченню їх у державній зраді. Берлінські газети повідомляють про невдалий замах на життя професора Ейнштейна в його берлінській квартирі. Вчинивша замах—відома Диксон, що пробовала вчинити замах нещодавно в Парижу та вдруге в Бельгії на життя т. Красіна. Диксон заарештовано й вона зараз утримується в помешканні душевнохворих при поліцайському управлінні. Страйк робітників муніціпальних підприємств у Англії загрожує перетворитись на загальний. Переговори уряду з тред-юніонами (профспілками) не дали жадних наслідків. У Лондоні гадають, що конфлікт найблизчими днями навряд чи буде зліквідовано. Добовий загальний страйк у Тронтгеймі (в Швеції), оголошений на знак протесту проти класових присудів, — роспочався в суботу. Страйк переведено з великим успіхом. Фабрики та заводи не працювали. Газети не виходили. Відбулася демонстрація, під час якої виступили проводарі компартії й робітничої партії.
