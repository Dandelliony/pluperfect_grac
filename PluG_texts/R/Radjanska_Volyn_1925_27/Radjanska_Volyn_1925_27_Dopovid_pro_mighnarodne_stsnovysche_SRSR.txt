Допов'дь про міжнароднє становище СРСР. 
Царських боргів - не визнаємо. — «Ще на всесоюзнім вчительськім з'їзді, — зазначає т. Риков, — я виступав по справі з царськими боргами Франції, додавши, що радянський уряд, як і раніш не визнавав царських боргів, так і не визнає і зараз. Еріо (голова французького уряду) ображений такою заявою покликав нашого повноважного представника у Франції, тов. Красіна та заявив йому свого протеста. Заява про невизнання нами царських боргів робилась з цілковитим переконанням, що уряд у цій справі має повну підтримку з боку робітниче селянських мас і виявляє їхню думку». Торкнувшись унутрішнього становища СРСР, т. Риков зупиняється на взаємовідносинах між селянами та робітниками. Докори селян, що робітники працюють менше за них, не правдиві. Однак — селяни мають рацію, коли скаржаться, що крам — занадто дорогий. Для боротьби з дорожнечою треба поширити організацію кооперативів. 
Допомога відсталим народам Кавказу. Тов. Риков повідомив, що ЦВК СРСР асигнував 5 мілійонів карбованців на допомогу відсталим народам північного Кавказу. Промову тов. Рикова було вкрито довготривалими оплесками. 
Тов. Риков серед селян. У супроводі секретаря північно-кавказького краєвого комітету РКП, голови волвиконкому та инших — тов. Риков завітав до села Батайську --- . Тов Риков виступив на великому мітингові робітників і селян прибувших із близьких до Батайську сел. Селяни Батайську розповіли про свої потреби голові Раднаркому, далі повели т. Рикова до хати, запросивши його до хліба-солі.

