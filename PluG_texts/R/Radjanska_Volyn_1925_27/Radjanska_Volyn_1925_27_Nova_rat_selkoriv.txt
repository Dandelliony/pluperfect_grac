Нова рать селькорів.
Проминуло вже більше, аніж 2 роки, як вийшло перше число стінгазети загону «На Червоній Межі». Тоді, в незабутньому 1922 році, прибуло до кордону поповнення призову 1901 р. Всі поповненці, в більшості, про газету мало знали, — а щоб писати до газети, — то можна з певністю сказати, — ніхто й не пробував. Починається вербування кореспондентів. Вже до травня місяця 1923 року кожна застава мала свого військора, котрий писав, хоча й невміло, до своєї стінгазети. Поволі стінгазета загону завойовувала симпатії прикордонників, — і, врешті, військорами своєї газети — поробились всі прикордонники. За два роки кожен з них уже навчився як-небудь писати замітки, навчився спостерігати те, про що саме слід писати. Останні переслідування селькорів з боку куркулівських елементів села ще раз підкреслюють важливість селькорівської роботи. У розмовах перед демобілізацією — груповоди «випинали» завжди питання про працю селькора, підкреслюючи, що селькора ніколи скривдити не дадуть, як дорогу для радвлади людину. Застави — одна за одною, обіцювали бути кореспондентами села, безжально викривати всі ті ненормальності та зловживання, які лише доведеться їм спостерігати. Наш загін видав на село нову стійку рать селькорів, котрі невтомною працею, тримаючи звязка зі своєю частиною, будуть «брати на мушку» всіх голуб'ят, що поводяться не так, як вимагає Робітниче-селянська Республіка. Роти селькорівської прибуде. Військор Скавутського Прикордонного Загону М. Горенко.
