Стан цукровоі промисловости Волині. 
Цукроварництво Волині в минулому році. Теперішня Волинь нараховує одинадцять цукроварень, які об'єднані в 7 самостійних комбінатів (об'єднання), при чому до одного з комбінатів належать 2 заводи київської губерні — Яроповичський та Махаринецький. 
Хто обробляв і засівав цукроварницькі землі. Із загальної кількости засівної площи цукрового буряку в 1924 році (на нацфонді та селянській землі), а саме — 18 559 дес., селянами вироблено, засіяно й оброблено буряків на власній землі —11 226 десятин, на нацфонді — 4 664 десятини, самими цукроварнями об'сіяно й оброблено на нацфонді власними економичними силами — 669 десятин та с.-г. кооперацією на нацфонді — 2 000 десят. Вказані цифри ясно кажуть за те, що домінуюча роля в бурякосіві належить селянам — окремим плантаторам. Це має величезне значіння для піднесення інтенсивности, прибутковости та культурного розвитку нашого селянського господарства. Загальна кількість десятин землі засіяної фабричними буряками на селянській землі й обробленої дрібними плантаторами селянами по комбінатах, у біжучому році росподіляється так: Андрушівський — 1.800, Антонінський — 1.664, Коровинецький — 1.063, Старокостянтинівський—1.424, Червонський — 1.584, Шепетівський — 579, Янушпільський — 1.485, Іванківський — 1.627, а всього — 11.226 десятин. У 1922 році селянами було обсіяно й оброблено землі загальним числом на всіх заводах — 5.589 десят. У 1923 — 6.119 десятин. Наведені цифри селянського бурякосіву свідчать про велику зацікавленість селян бурякосівом, надто за останніх три роки. У звязку з цим є надія, що в майбутньому з такою ж швидкістю буде поширюватися площа бурякосіву за рахунок селянських земель. Поширення площи селянського бурякосіву має величезне значіння для самих цукроварень, бо останні, при теперишньому економичному стані, не спроможні вповні постачати себе сировиною. Націоналізований фонд землі для цукроварських заводів Волині кількістю в 29.299 десятин, в яких фактично придатні до рільництва 26.876 (невдобної й під садибами та будівлями — 2.423 десятини) — не в достатнім для розвитку на ньому бурякосіву у такій мірі, щоб можна було одержати необхідну кількість буряків для нормального постачання цукроварень. 
Хто постачає буряки. Розглядаючи склад заводських плантаторів, ми зауважаємо, що перше місце серед них належить дрібним плантаторам або ж середняцькому елементові, який складає біля 97 відс. Останні є головними контракторами цукроварень на засів буряка, що в загальних умовах праці викликає ненормальности, які гальмують розвиток цієї справи. Цей склад плантаторів найбільш вигідний дія цукроварень в економичному розумінні. Великі плантатори, правда, більш стійкі й чутливі тільки до ріжного роду техничних умов обробки, але, за те, в неврожайні роки вони, витративши свої власні кошти, швидко видихаються й залишають свої плантації чи віддають їх під догляд міцніших своїх кумпанійців. А тому робітники по організації селянського бурякосіву повинні найперше втягати до цього дрібних селянських плантаторів, утворюючи для них сприятливі умови для поширення їх площи бурякосіву. Тут уже повинна зробити своє діло с.-г. кооперація.
Роля с.-г. кооперації в бурякосіві. Зовсім не думаючи про колективну працю силами своїх членів, — с.-г. т-ва вживали найману працю й завжди спізнювались з виробкою землі і справа від цього не мала успіху. Головною причиною недосіву слід рахувати повну неорганізованість праці с.-г. т-в на місцях. Крім того, до деякої міри, високий відсоток недосіву з'ясовується й тим, що з боку кооперації не видко втягування до колективного бурякосіву середняка. Не приходиться вітати кооперацію й за її агрикультурну працю. Поспіль і поруч виробка землі під буряки проходила без додержання агрономичних умов і достатнього постачання населення необхідним с,-г. реманентом... Врешті ж, треба визнати, що як би кооперація напружено й працювала, все ж таки вона, поки що неспроможна схопити всієї кількости плантаторів, що самостійно заключають конкракти на бурякосів. Ото ж останню групу плантаторів потрібно ставити в такі умови, щоб вони сами бачили користь од бурякосіву. 
Скільки вироблено буряків у 1924 р. Згідно відомостей Волинських цукроварень під фабричні та маточні буряки на 1924 р. було вироблено 8.657 десятин, з яких; силами цукроварень (живою силою)—1 499 дес.) тракторами — 7.526 відс.) Найманим селянським реманентом — 1.421 дес. 74 відс. і плантаторами-селянами — 4 985 дес. 74 відс. Значить засівна площа на нацфонді всіх цукроварень Волині в 1924 р. (ріжними культурами) склала 64,7 відс. в порівнянні з загальною кількістю націоналізованої землі, взявши до уваги, що загальної кількости нацфонду 29 299 десятин рільничої землі буде 26 876 десятин, що складе 70,5 відс. засіву нацфонда в 1924 р. Загальна кількість десятин нацфонду в біжучому році засіяна такими культурами: Фабричними буряками — 7.833 дес., житом — 3 905 дес., пшеницею — 1 385 дес., висадками —799 дес., маточними буряками — 291 дес., вівсом — 2.847 дес., горохом — 300 дес., ячменем —820 дес., картоплею — 5 дес., просом — 191 дес. й гречкою — 846 дес., мішанкою — 178 дес. Всього — 18. 900 дес. 
Яку шкоду вчинили цукроварням у 1924 р. посуха та шкідники. Із зазначеної кількости — 18 900 дес. нацфонду загинуло ріжних культур у цьому році 512 десятин або 27 відс. в порівнанні з усією площею засіву на нацфонді. Із загальної кількости 11.226 дес. селянської землі, засіяної фабричними буряками загинуло —133 десятиний, або 1,1 відс. в порівнанні з загальною площою засіву буряків на селянській землі. Таким чином, найнизчий відсоток загибелі цукрових буряків виявився на селянських плантаціях. Головні причини, що спричинилися до загибелі цукрових буряків, надто фабричних — були: 1) Кепська в багатьох випадках осіння виробка землі під буряки (мілка оранка), завдяки чому приходилося на весні переорювати землю й спізнятися з переведенням своєчасних робіт; 2) Запізнений засів буряків у зв'язку з запізненням весни; 3) Посуха, що не дала можливости прорости насінню буряків, в той час, як насіння буряків зійшло й захопило площу засіву й 4) З'явлення шкідників (корнеїда та борозняка) що остаточно доконали загибіль кволих і недорозвинених сходів... 
Внутрішній стан цукроварень. Торкаючись внутрішнього стану цукроварень та їхньої пропускної здібності, то сила хиб, що виникли в наслідок війни і т. ин.— поступово усуваються. Правда, надто велика централізація управління цукрової промисловости ставить цукроварні иноді в дуже тяжке ізольоване становище, особливо під час підготовки техничних робіт перед початком цукрових кампаній. Y більшости випадків, складені комбінатами кошториси на техничне облаштовання філіями цукротресту виконуються надто кволо, а инколи й зовсім лишаються без уваги. Часті затримки в своєчасному відпускові цукроварням, необхідних техничних засобів і матеріялів примушує адміністрацію заводів набувати цих матер'ялів на місцевому ринкові, звичайно дуже переплачуючи за них. Звертав на себе увагу порівнюючи велика заборгованість цукроварень, що на 1 липня 1924 р. дорівнювалась сумі 550.298 карбованців. 
Заходи, які необхідно вжити при майбутній контрактації. Для досягнення сприятливих наслідків майбутньої контрактації, крім додержання загальних умов, про які вже сказано вище, необхідно вжити таких заходів: 1) Виплачувати за берковець буряків 10 хунтів цукру, рахуючи цю норму за мінімум, низче якого спускатись не слід, при чому ціна ця повинна поширитися на плантації, що віддалені від заводу до 6 верстов. На віддаленні ж до 8 верстов набавляється 1/2 хунта; од 8 до 12 — набавляється 1 хунт та від 12 до 15-ти й більшт — 2 хунти. 2) Влаштувати низку прокатних станцій, де селянин-плантатор міг би як не даремне, то за незначну плату одержати сівалку, культиватор та ин. 3) Звільнити площу селянської землі, що зайнята під буряками, від сільсько-господарчого податку, що мало б велике моральне значіння для селян і що оплатилося б загальним піднесенням економичної міці селянства. 4) Знищити ріжницю в виплаті за авансові й безавансові буряки. 5) Запровадити незначне преміювання плантаторів за врожайність буряків. Це все потрібно зробити тому, що в 1925 р. площу бурякосіву на селянській землі накреслено збільшити на 12 відс. проти 1924 р.
