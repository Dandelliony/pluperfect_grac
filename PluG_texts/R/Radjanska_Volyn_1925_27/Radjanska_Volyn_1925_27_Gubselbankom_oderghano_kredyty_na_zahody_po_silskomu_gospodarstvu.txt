Губсельбанком одержано кредити на заходи по сільському господарству.
Губсельбанкові відкрито кредити на 2 ий квартал цього року. Загальна сума кредитів складає 492000 карб., які призначено на заходи по піднесенню сільського господарства. 
Росподіл кредитів. З цих кредитів призначено на заготівлю насіння 155000 карб., на постачання населення конюшиною — 40000 карб., на робочу худобу — 75000 карб., на машинопостачання — 40000 карб., на кредитування хмілярства відпущено 70000 карб. (з них довготермінового кредиту —50000 карб.), на розвиток бурякосіяння — 25000 к, на племівну худобу — 7500 к., на організацію зерноочистних пунктів — 5000 карб, на запровадження садків —12000 к., на землеустрій — 8000 к., на меліорацію —9000 карб, на переробку та збут молошних продуктів — 10000 карб., на кредитування колгоспів — 5000 к., та на инш. заходи 30000 карб. Частину коштів уже одержано губсельбанком. Сьогодня відбудеться нарада для обговорення питання про розподіл кредитів по-між окремими с.-госп. товариствами. 
Перегляд с.-госп. товариств. У сучасний мент переводиться робота по перегляду всіх с.-госп. товариств, які входять пайщиками до сельгоспбанку. Перегляд цих товариств має на меті виявити їхній стан та життєздатність. Поруч із цим накреслюються товариства, яким буде відпущено насінньові позики для розподілу по-між пайщиками.
