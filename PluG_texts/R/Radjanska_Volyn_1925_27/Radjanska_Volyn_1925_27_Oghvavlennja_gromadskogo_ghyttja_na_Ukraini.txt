Ожвавлення громадського життя на Украіні. На Украіні скликається нарада порадянському будівництву.
Голова ВУЦВК'у, тов. Петровський у розмові з представниками преси, присвяченій ожвавленню громадського життя на Україні та потребам села заявив: — поза всім треба відзначити надзвичайно киплячу діяльність української суспільности протягом цієї зіми, коли зверх звичайних з'їздів і конференцій та нарад відбулись і перші наукові з’їзди: — вчительський з'їзд та инші. Партійні, радянські й професійні органи поринули з головою в нову працю, виникло чимало нових проблем, зпоміж яких багато буде поставлено на обміркування чергової сесії ВУЦВК'у. Відзначаючи виниклі протягом останніх часів питання, звязані з потребами села, тов. Петровський зазначає, що перед сесією ВУЦВК'у буде скликано нараду по радянському будівництву, за участю по одному представникові — з кожної губерні, округи, району, села. Можливо, що випрацьовані нарадою питання підуть уже на остаточне вирішення сесії ВУЦВК'у. Нарада розгляне найважливіші місцеві потреби, обміркує справу зі зміною організації місцевих органів у дусі накреслених намірів. Зупинившись на всесоюзній нараді по радянському будівництву, — тов. Петровський указує на де-яку своєрідність оточення, властивого для України, в звязку з чим неможливо обмежитись всесоюзною нарадою, а необхідно окремо випрацьовати проекти, висунуті на Україні. Головною метою всеукраїнської наради — це є бажання розбуркати серед селянства свідомість необхідности його більш близької та більш активної участи, — як у внутрішнім, так і у зовнішнім житті України. Вже саме селянство вимагає від центральної влади планового перетворення сільського господарства, яке являється єдиною економичною базою села.
Найблизчі завдання. Відзначивши труднощі такого завдання, тов. Петровський підкреслює, що метою найблизчого часу являється максимальне кооперування, колективізація сільського господарства. Все це є надто великим та вдячним завданням. Наших сусиль в цій царині селянство ніколи не забуде. Правильна постановка цієї проблеми вимагає об'єднання незаможників із середняками навколо висунених життям пекучих питаннів села. Від цих двох головних шарів нашого селянства залежать міць спілки пролетаріяту з селянством. Активність сільрад та всіх взагалі сільських організацій треба використати, як і всіх, готових служити цій справі робітників, з‘окрема — трудову інтелігенцію села, котра вже прокинулась і тягнеться не тільки до лав радянської праці, але також і до лав партії. Треба памятати, що при несприятливих умовах розвитку громадського життя на селі, там можуть утворитись міцні куркулівські господарства. В цій справі потрібна велика чутливість. Не треба надавати можливости куркульництву побільшувати розміри панування на селі, та разом з тим не треба порушувати загальної економики села; необхідно притягнути міцні шари селянства до радянської роботи. Перед Радянською владою повстали величезні завдання: для вирішення їх треба мобілізувати ввесь колективний розум, революційну енергію та волю трудящих.
