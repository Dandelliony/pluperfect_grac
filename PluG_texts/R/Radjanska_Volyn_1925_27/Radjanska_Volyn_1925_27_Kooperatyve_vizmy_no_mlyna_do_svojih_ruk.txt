Кооперативе, візьми-но млина до своіх рук. Село Мар’ятин, Ваварськ. р. 
У нашому селі половина врожаю минулого року загинула від посухи. Хліба обмаль у кожного селянина, а купити — не докупишся, бо ціни не складе той, хто продає. А ще великі збитки завдають селянинові ріжні глитаї — орендарі ріжних підприємств, а надто орендарі млинів. Півтори верстви від нашого села є вальцовий і разом разовий млин. Лихо тільки, що він у приватніх руках. Привезе селянин з пуд зерна та й зараз же дай шість хунтів з пуда. Селянин може захтів би грошима заплатити. Ні, шість хунтів дай, за яких на весні доведеться тому селянинові вчетверо заплатити. І коли це вже позбудемося цих глитаїв? Час, би вже Мар'ятинському кооперативові забрати млина від приватніх рук. 
