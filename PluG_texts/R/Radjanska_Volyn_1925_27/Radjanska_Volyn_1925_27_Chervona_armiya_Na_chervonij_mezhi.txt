Червона армія. На червоній межі.
Перед безстрочним. Старі готуються до від'їзду в рідні села, до нової роботи. Заняття відбуваються при збільшеній активності слухачів, під час цих занять часто приходиться відриватись від головної теми — до справ земельного кодексу. Розійшлись чутки, що начзагону вже виїхав зустрічати поповненців. Одна застава за другою звонить у штаб загону, щоб перевірити правдивість чуток. Виходить, що правда. Значить — недовго часу залишається бути на кордоні. 
Охорону побільшено. Настає вечір — порожніє застава. Проходять обхожі, облави, дозірці, роз'їзди. Після випадку нальоту польської жандармерії, на участкові сусіднього загону доводиться зараз ходити «оглядуючись». Цупко стискує прикордонник свою вірну подругу-гвинтовку, непомітно переходючи від одного закриття до другого. А там, ззаду, за передовим ланцюжком прикордонників, — другий ланцюжок — селянство, котре завжди на поготові, щоб подати потрібної допомоги своїм же братам-бойцям Червоної армії, — охоронникам підступів СРСР. Часто-густо трапляються випадки, коли селяни, з киями в руках приводять до застави порушувачів кордону. Прибуваючий молодняк повинен остаточно зробити кордони непрохідними. 
Політперевірка. Перед безстрочним — політперевірка, виявлення політичної письменности відпусників. Хлопці шустрі — за відповіддю до кешені не лізуть, — не дурно-ж 2 роки відвідували політзаняття. Члени гуртка, активні друзі ленкутку особливо відзначаються своїми знаннями, своїми влучними й швидкими відповідями. «— Вже за голову сільради конче буду, — зазначає тесляр госпкомандитов. Копилів — спеціяльно й книжечки почитую по цьому питанню в останні часи». Політперевірка виявила, що переважна більшість відпускників готова до майбутньої політроботи на селі. 
Прибули подарунки. Звістка про те, що з політ'інспекції військ ДПУ-УО (української округи) прибули для відпускників подарунки, миттю облетіла всі команди гарнізона. Пильно розглядаються одержані портрети вождів і робітниче-селянського уряду. Зі свого боку й загін теж закупив для демобілізуємих літературу. 
Відгукнулись і шефи. Відпустивши потрібних коштів кожному відпускникові на передплату на 6 місяців «Селянської газети» — Славутська ж фаянсова фабрика заготовила для кожного відпускника іменові кварти й чашки. Для того ж, щоби подарунок цей своєчасно поспів, — робітники мусіли по де-кільки годин працювати позачергово. Найбільш щиро прийняли наших представників — робітники-друкарники Шепетівської держдрукарні. Нашу доповідь про життя прикордонників на межі вислухано загальними зборами досить уважно; по доповіді завдавалось силу запитань, що торкалися головним чином, життя застав охорони кордону, життя по той бік межі. Довідавшись про те, що в загоні готується до випуску часопис, присвячений демобілізованому прикордонникові, друкарники зараз же запропонували свої послуги й пообіцяли, протягом трьох день надруковати часописа, працюючи у вечірні часи. 
Зміна йде. А там, в учебному полкові прикордонників, провадиться напружена учеба, гартуються майбутні прикордонники — передові вартові революції. Хлопці все, як один в один. Кожний із них, розуміюча важливість дорученого йому посту, старається, якомога більш, одержати знавнів, аби, ставши на охорону кордону, не «підкачати». — Займаються з ними досвідчені камандіри й політробітники, що довгий час простояли на кордоні та вивчили його, що-називається. Учебу в полку закінчено. Цими днями молодняк поповнить поріділі лави прикордонників, дасть зміну старим бойцям, що, протягом двох років сберігали вільну працю трудящих союзу, стійко змагались з ворогами рад, наймачами закордонного капіталу — шпигунами і пачварами. Військор Славутського прикордонного загону. 
