Де спали, де не дбали. Але ж КВД не працювали. Так після виборів бути не може.
Ось Чернелівський сількомітет взаємодопомоги в Красилівському районі. До нього й самі робітники, й сама громада недбайливо поставилась. Сам КВД аж храпів, допомагаючи організації КНС спати. Переобрали недавно комітет, але ж він нічого не зробив, щоб притягнути громадян до складу членів. Певне, думає піти по стежці своїх попередників. А як сама громада поставилась до своєї загальної справи? От ті, що сіяли на спіл землю в комітеті, замісць врожаю з комітетської частки дали або трошечки жита, або самий бур'ян та хопту. Звичайно, що в Чернелівських комітетчиків навіть і над цим бур'яном не було господарського ока. Кого ж винуватити що справа взаємодопомоги в Чернелівці пагано стояла? сама ж громада винна. А як-то вона поставиться при перетворенню та виборах комітетів у лютому? Кобиць
А от в Карданах і громада цікавилась, і можна було багато зробити. Та доручили працю вайлуватим робітникам й вони за два роки так діло повели, що селяни не хочуть і дивитись на КВД. Комітет взаємодопомоги в Кирданівській сільраді склався два роки тому назад. Селянство зразу ж знесло на фонд більше як 200 пудів хліба. Комітет взаємодопомоги орендував і нетрудового садка, так десятин із п'ять. На перший рік КВД орендної платні зовсім не давав, на другий — мав дати всього 90 карбованців, але дав тільки половину, а друга половина ще за ним рахується. Садок за два роки міг-би дати найменш як 200 пудів садовини. А всієї допомоги од комітета було, що З0 пудів безповоротної позики та 50 пудів з поворотом. Та вже тепер новообраний комітет спить непробудимим сном, і не має зовсім коштів. А в коштах, в допомозі для селян в цьому році є велика потреба. Сільрада тепер хоче відновити працю КВД та селянство й не слухає. — Годі з нас, бачили ми його праці. Усе-ж, відновити працю треба, звичайно, не новим внеском, а на ті спираючись, що раніш внесли. Та таких сплюхів робітників помелом з комітету. А. І. Д.
