Звичайна історія.
      На весні, в маї, має роспочатись велика краєва виставка у Київі, що протягнеться ціле літо, до самої осени. На території виставки вже й тепер кипить робота, ставлять павільони; громадські, просвітні й промислові інституції жваво готуються, щоб показати людям свої придбання, свій хист та вмілость. Безперечно, що виставка оживить не тільки самий Киів, а й на цілому краї одібьється, - краї чисто українському, з українською людністю, з українськими промислами, індустрією і т. и. Але чи матиме ж виставка справді краєвий характер, чи показуватиме хоч що небудь, що відбувається вона в серці України? 
      На це питання треба дати дуже сумну відповідь. Виставка так, як вона улаштовується, показуватиме все що хочте, тільки не ту країну, на якій вона росташовується. Мало того, ми бачимо навіть умисні силкування затерти всякий натяк на місцевий характер виставки, надати їй якийсь космополітичний, без усякого обличчя, вигляд. Адже занадто вже симптоматично, що до участи у виставковому комитеті запрошено заступника --- преси російської та польської --- тільки українську. Ще характерніше, що чиняться всякі --- та труднації тим експонентам, що заважали-б виступати як українські. За невеличкий час маємо вже досить того досвіду, що показує, як ставляться орударі майбутньої виставки до українських експонентів.
       В газетах була звістка, що київські українські книгарні мають поставити на виставці свій власний павільон, щоб виставити зразки української книжкової продукції та кустарних народних виробів. Рік тому одбувся навіть конкурс на проект такого павільона, і вибраний проект, як мовляли |спеціялісти, міг-би бути окрасою виставки. Так само у власному павільоні мали намір виставляти свої експонати всякі українські промислові та культурні інституції з Галичини, яким є що показати хоча-б через те, що там усі ці парости народнього життя стоять безмірно вище, ніж на Україні тутешній. І що-ж? Певне, вже павільони будуються і заїнтересовані інституції готові заняти свої місця на виставці? Де там!..
       Ніхто ще й не знає навіть, чи зможуть українці взяти участь у виставці. Почалася звичайна тяганина, з тим націоналістичним душком, що становить сущу кару Божу за наших часів. Виставовий комитет недвозначно одтягається з рішучою відповіддю. Кілька разів обіцяно було призначити мене під українські павільони, але кінець-кінцем того місця й досі немає. Як пишуть з Галичини, комитет навіть не відповідає на запитання. Иде вже поголоска про якісь перешкоди адміністративного характера і справа готова набрати "політичного" (sic!) вигляду... 
      Одно слово, знов маємо звичайну за наших обставин історію: "не пущать". І ця тенденція тим чудніша, що торкається вже подій чисто економичної природи. Навіть економичні зьявища взято на зуб, скоро вони мають зненавистну українську марку. Своєрідна "націоналізація" вже доходить останнього градусу, вдираючись у ту сферу, про яку тільки мріють і наші доморослі "націоналісти".
       Звичайно, за таких умовин ледве чи доведеться українцям взяти участь у виставці. Чи виграє вона що з того, не будемо поки що говорити. Але що така "політика" вносить ще одну дуже промовисту рису до "націоналістичного курсу" - це вже напевне. І колись ці риси повинні будуть позначитись, хоч може й не так, як того сподіваються проводирі своєрідного "націоналізму"..,
