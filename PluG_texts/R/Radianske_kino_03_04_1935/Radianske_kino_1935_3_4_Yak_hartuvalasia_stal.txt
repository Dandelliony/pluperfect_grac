„Як гартувалася сталь“

У хаті Корчагіна тиша. Мати й Артем сплять, Павло не спить. При світлі гасової лампи він дивиться в дзеркало.
Він завтра знову зустрінеться з Рітою. 
Вій пильно вдивляється в дзеркало, і його хвилюють дві деталі: ніс і не покірні кучері. їх можна змочити олією, але ніс... ніс, безумовно, підведе... 
Стук у вікно обірвав роздумування Павла. Він розчинив вікно. 
На лутку лягли дві руки і в рівень з обличчям Павла зросла голова Жухрая. 
Павло одсахнувся. 
— Хто там? 
Це я... Жухрай... 
Кремезна постать Федора втиснулась у вікно. 
— Поклич брата! 
Павло пішов у сусідню кімнату. Жухрай закурив, виглянув на вулицю. Поклав руку на важкий "Кольт”. 
В кімнату ввійшли Павло і щойно розбуджений Артем. Зачувши кроки, Жухрай обернувся, промовив: 
— Прийшов до вас. Більше нікуди подітись. За мене, братішки, серйозно взялися сірожупанники. 
Артем лише зараз прокинувся посправжньому і добрав, у чому справа. Він промовив: 
— Я тобі, Федоре, казав не раз: щодо партій — я не розбираюсь, а тобі допомогти коли треба — завжди готовий. 
І спокійно пішов спати. 
Жухрай сів, відсапуючись почав скидати забруднені чоботи. Павло дивився на Жухрая. Він бачить, як той, не лягаючи, палить цигарку. 
Павло хотів про щось запитати і не наважувався. Нарешті зважився, підійшов до нього.
— Хто ти такий, Федоре? 
— Хіба ти не знаєш, хто я такий? 
— Я так думаю, що ти більшовик або комуніст,— тихо відповів Павло. 
— Це ясно, братішко. Це такий же факт, як і той, що більшовик та комуніст одне і те саме. Коли ти цього не розумієш, то запам’ятай; нікому і ніде про це говорити не слід, якщо не хочеш, щоб з мене кишки випустили. Зрозумів? 
— Зрозумів,— твердо відповів Павло,— зрозумів, бо я теж більшовик. Я в самого коменданта револьвер викрав. 
Жухрай засміявся. Павло сприйняв це як недовіру, навіть образився. 
— Мало для більшовика, цього мало,— лагідно сказав Жухрай. 
Павло посумнів. Жухрай раптом спитав його: 
— З електростанцією ти підстроїв? 
— Я, — чемно відповів Павло. 
— От бачиш, Павлуша... — підбадьорюючи промовив Жухрай,— у тебе є все, щоб бути добрим бійцем за робітничу справу. Тепер час такий... 
Жухрай підвівся з ліжка, і кожне його слово було Павлові як відкриття. 
— По всій землі почалась пожежа. Старе життя ми повинні скинути на дно. Що потрібно для цього? Відважна братва, не материні синки, а народ міцної породи. Відвага в тебе є. Але що один ти зробиш? Потрібні ще ребята... 
Павло його перебив: 
— Є! Є Ріта Устінович, Серьожа Брузжак. 
Жухрай задивився на Павла, що палав стремліниям взяти участь у боротьбі, замислився і раптом спитав:
— Ти можеш привести їх сюди? 
— Коли? Зараз? 
— Так. Зараз. 
— Можу, — відповів Павло, вже стоячи на порозі. 
Жухрай залишився сам. Він вийняв з кишені зірваний з стіни наказ коменданта, розгладив його і поклав на стіл. 
Перечитує його. 
— Знести протягом двадцяти чотирьох годин зброю. — Будь ласка!.. 
Кладе „Кольта" на стіл. 
— За невиконання наказу — розстріл... Чудово! 
Виймає з кишені прес-пап'є, складений ніж, зручніше сідає і починає вирізувати літери на лінолеумі, натягнутому на прес-пап'є. 
Розчинились двері без стуку. 
Рука Жухрая ковзнула швидко до „Кольта", але через мить непомітно „Кольта" сховано в кишеню. 
Перед ним стоять Павло, Ріта і Серьожа. Жухрай дивиться на ребят. Вони чекають. Тоді Жухрай сказав: 
Серйозна справа, ребята. За неї можна життям поплатитись. Знаєте? 
Ріта холодно, але з великою внутрішньою силою відповіла: 
— Коли під час погрому на твоїх очах убивають матір і трьох братів, то людина або стає на все життя боягузом, або безстрашною... 
Стільки сили, стільки нестерпного горя було в обличчі цієї дівчини, що Жухрай не втримався, його рука ласкаво лягла на її чорне волося, а суворий голос уже звертався до Серьожі: 
— А ти? 
За Серьожу відповів Павло. 
— Його батька машиніста Брузжака арештовано за страйк. 
— Добре, ребята, — сказав Жухрай і, підійшовши до столу, взяв наказ. 
— Прочитали? Сірожупанники гудуть на всю округу, що, після арешту залізничників, у Шепетівці більшовиків ліквідовано. Ми повинні сказати всім друзям і ворогам, що більшовики в Шепетівці є. 
— У нас у друкарні нічого не зробиш..., зітхнувши промовив Серьожа. 
— Хазяїн над головою стоїть, як собака. 
Жухрай відповів: 
— У нас є своя друкарня.
Помастив чорнилами прес-пап’є і відбив на наказі коменданта: 
Товариш! не здавайте зброї! Боженко йде на Ціепетівку. Озброюйтесь бити сірожупанників, Шепетівський комітет партії більшовиків. 
Серьожа навіть позаздрив такому друкарському мистецтву і захоплено свиснув: 
Ловко! 
Ріта наївно спитала: 
— Це ми комітет більшовиків? 
Жухрай розсміявся 
— Ого, куди цілите... Встигнете, а покищо ви комітетові лише помічники... 
Передав Павлові прес-пап’є. Серьожа взяв чорнило. 
Троє відважних поринули в темряву... II. 
Павло йшов по шосе. Він сповнений радості... Від сонця, що заходить, від чудового вечора. Від майбутньої зустрічі. Радість піснею рветься наверх. Павло співає і акомпаніює собі на гармонії. 
Він співає про боротьбу і любов. 
Він співає про шістнадцять років свого життя. 
Захоплений музикою, він не бачить Лещинського, що йде йому назустріч. 
Той звертає вбік, щоб обминути його 
Павло йде до Ріти, він співає і компаніює собі на гармонії. 
Раптом пісня застрягла в горлі, гармонія застогнала і замовкла. 
Ноги в Павла прикипіли до землі. Вій побачив... заарештованого Жухрая, а позад нього, майже торкаючись багнетом до його спини, йшов петлюрівець у сірому жупані. З двома патронташами на ремені. 
Жухрай наближався. 
Серце в Павла колотилося з страшною силою. 
Було очевидно — Жухрай загинув. 
Павло дивився на Жухрая, що наближався до нього, і рій думок і почуттів охопив його і схвилював. Що робити? 
Пальці розгублено побігли по клавішах гармонії. Озвалася гармонія на різні голоси, і Павло одсмикнув руку, наче ошпарив пальці об холодні клавіші.
Жухрай наближався. 
Міцно, до болю стиснулись зуби в Павла. Затиснута в руках гармонія застогнала.
Для цього потрібна відважна братва. 
Павло швидко озирнувся назад. Вулиця, що простяглась до міста, була вільна, лише в далечині бовваніла хлоп’яча постать. 
Павло відступив на край шосе. 
Жухрай побачив Павла, глянув на нього одним оком. 
Здрігнулися густі брови, від несподіванки затримав крок. Але спина наштовхнулась на вістря багнета. 
— Ну, ти, ворушись, бо прикладом огрію! — гримнув конвоір. 
Поширшали кроки Жухрая. 
Він щось хотів сказати Павлові, але стримався і, наче вітаючись, махнув рукою. 
Павло пропустив повз себе Жухрая, одвернувся, заграв навіть щось веселе. 
Хай не думає сірожупанник, що Павла торкається те, що діється на шосе. 
Але, коли той порівнявся з ним, Павло рванув з себе гармонію, кинув її на бік, щоб не заважала, кинувся до конвоїра і, схопивши гвинтівку рвучким рухом, притис Ті до землі. 
Багнет креснув об камінь. 
Петлюрівець, не чекаючи нападу, остовпів на мить, але зараз же рвонув гвинтівку щосили до себе. 
Але міцно тримав Павло гвинтівку притиснутою до землі. Бахнув постріл. Жухрай скокнув набік і обернувся. 
Віктор теж обернувся. Побачив. 
Конвоір люто рве гвинтівку із Павлових рук. 
Стривожені пострілами козаки у дворі комендатури сідають на коней. 
Конвоір викручує руки Павлові, рве гвинтівку. 
Віктор кинувся на допомогу конвоїрові. 
Але Жухрай в два скоки опинився поруч Павла. Його залізний кулак упав на голову конвоїра, І петлюрівець упав важким лантухом у рів. 
По шосе скакали козаки, вони гнали коней щосили. Їм назустріч біг Віктор і кликав на допомогу.

Жухрай підняв з землі Павла, крикнув: 
— Ходу! 
— Зараз, гармонію візьму... 
Павло, ще не отямившись від боротьби з петлюрівцем, кинувся шукати в рові гармонію. 
Вершники, наближаючись, наче виростали. 
Сонце глибше поринало за дерева. Ріта ходила біля ставу, чекаючи Павла. 
Павло і Жухрай побігли. 
Один вершник вирвався вперед — наздоганяє. 
Павло і Жухрай перескочили" через паркан чиєїсь садиби. 
Вершник жене коня на паркан, як на бар’єр. 
Жухрай обернувся, підняв гвинтівку до плеча, вистрелив. 
Вершник упав. 
По шосе розтяглися, скачуть один за одним вершники. 
Сутінь обгортає ліс. 
Ріта ходить по берегу, прислухається. 
Але навколо лісова тиша, кроків не чути, не видно Павла. 
Ні, не дочекається вона його. Пішла поволі стежкою Ріта. 
Біля напівзруйнованої цегельні зупинився Жухрай. Сказав Павлові: 
— Ти прямуй додому. 
— А ти? 
— У мене ще справи є. Є чутки, що Петлюра сюди їде. 
Мене на станції схопили якраз тоді, як я це з'ясовував. 
А в нас така вдача — взявся за діло — доводь до кінця. 
Я ночувати прийду, — і простяг Павлові руку на прощання. 
— Хвилинку, — сказав Павло і зник в руїнах цегельні. 
Жухрай не встиг спитати, в чому справа, пішов за Павлом. 
Павло розкидав биту цеглу, звалену біля печі, де випалювалася цегла, відкрив дірку і поліз у піч. 
Жухрай побачив лише ноги, що стирчали з печі, але через секунду виліз Павло, тримаючи в руках пакунок. 
Він розмотав ганчір’я і підійшов до Жухрая. Спід ганчірок блиснула поворонена сталь "Манлікера“. 
Простяг зброю Жухраєві сказав: 
— Ти сміявся, Жухрай, а комендантів револьвер згодився. Твого „Кольта” забрали під час арешту,— я так думаю... 
Жухрай перевірив револьвера. Він справний і повна обойма патронів. Цей дарунок схвилював Жухрая. 
Він обняв Павла за плечі, притис до себе і міцно поцілував...
III. 
По коридору комендатури вартовий веде Корчагіна на допит. 
Комендант зайнятий тим, що на чистому папері виводить: 
— Комендант міста Шепетівки - Осаул -- і ставить підписи один закарлючистіший від іншого. 
Саломига сидить на потертому шкіряному дивані і ретельно націляється з „Маузера". 
Коли Павло з'явився на порозі, Саломига вистрелив. 
Вартовий присів, здригнувся Корчагін. Саломига підвівся з дивана. 
— Пробачте... Я б’ю без промаху. 
І, 	підійшовши до протилежної стінки, 
зняв фотокартку, прострелену кулею. 
— Просто в серце... 
Сказав і наблизив фотокартку Корчаг  до обличчя. 
— Хай знає, як одбивати... 
Саломига багатозначно зиркнув на Павла і несподівано додав: 
— Чужих наречених... 
Сталь „Маузера" вилискувала в руках у Саломиги. Від світла лампи обличчя в коменданта було бліде, як обличчя мерця. 
Павла пройняв страх. 
— Облиште його, пане Саломига, ми з ним по-доброму зладимо. Сідай, хлопче... — майже ласкаво припросив комендант. 
Павло, не чекаючи нічого доброго, підійшов до столу. Сів. Комендант вкрадливо почав: 
— Зараз ти підеш додому... 
Павло з недовір’ям глянув на коменданта, а той продовжував: 
— Я знав, що ти не сам звільнив Жухрая, тебе підмовили це зробити. Ти скажеш, хто підмовив, і підеш додому... 
Павло нервово відповів: 
— Ніякого Жухрая я не знаю, нікого я не звільняв... 
Комендант грізно підвівся зза столу. 
— Не знаєш? — замахнувся на Павла.
Затуляючи обличчя від удару, Павло крикнув: 
— Ні!
— Ні, нещастя з товаришем ні в якому разі не знімає з нас обов’язку боротися далі... 
Голос Жухрая глухий і твердий. 
18  
— Діло треба довести до кінця. Завтра сюди приїздить Петлюра. Ми повинні приготувати йому зустріч... 
Ріта думає про Павла, думки прориваються запитанням: 
— Федор Іванович, Павку дуже катуватимуть? 
Струмені холодної води ллються Павлові на голову. До нього повертається свідомість. Комендант грубо дає йому рушника. 
— Обітрись, продовжуватимемо розмову... 
Павло механічно витирає розбите до крові обличчя. 
У підвалі в Ріти — Жухрай говорить: 
— Народ буде біля церкви. 
Кладе на стіл пакунок прокламацій. 
— Оце привітання треба з дзвіниці пустити за вітром. 
Серьожа впевнено сказав: 
— Пустимо. 
— Тільки так, щоб не провалитись,— попереджає Жухрай. 
— Досить того, що Павка у них,— спокійно сказала Ріта. 
— Привітання я беру на себе. З допомогою Жаркого, я сподіваюся, що зроблю це без особливого риску. 
— Це хто Жаркий?— насторожився Жухрай. 
— Безпритульний. Він батькові вночі носив передачу, — озвався Серьожа. 
— Можна довіритись? — спитав Жухрай Ріту. 
— Як мені, — відповіла Ріта і знову думка, що вогнем палить, не вгамовується. 
— Павка... Павлуша!.. 
Двоїться комендант в очах у Павла, мигтить перед ним. 
Слова коменданта наче долітають здаля. 
— Лише адресу ... і додому. 
Звук пострілу наповнив кімнату. Великих зусиль треба було Корчагіну, щоб стримати себе, не кинутись під стіл, сховатися від кулі в спину. А комендант наче вгадує його думки. 
— Пан Саломига може промахнутися... 
Павлові повернулась ясність і твердість. Смерть дивиться на нього з „Маузера" Саломиги. У вухах дзвенять слова коменданта: 
— Лише адресу... і додому...
Стиглі сливи висять перед Павлом. Перед ним стоїть мати. Пісня вривається в мозок. Вона рветься з тісного для неї черепа, вона палить голову. Пісня, що кличе Ріту. Ріта всміхаючись, стоїть коло ставка. Ріта йде назустріч йому. І в пісню, що бринить у мозку, вдираються слова коменданта: 
— Лише адресу... і додому... 
Павло скочив, тремтить від хвилювання, обернувся до Саломиги. 
— Стріляй... На, стріляй... Зразу стріляй... 
Він іде на Саломигу. 
Комендант кричить вартовому: 
— Забрать!.. 
Павла повели. З серцем комендант сказав: 
— От бандитський виродок. Розстріляти його, але присуду штаб не затвердять... 
Саломига бере зі столу протокол допиту. У графі про літа вказано .16 років”. 
— Ти кинь хвилюватись! Загни карточку і парня за милу душу до нігтя притиснуть. 
Взяв ручку Саломига і виправив число "6" на "8". 
Комендант узяв протокол. Тепер Павлові Корчагіну 18 років. 
IV. 
Лісовим шляхом кіннота йшла на Житомир. Темна ніч повисла під бійцями. 
Павло і Жаркий їдуть поруч. Ліс шелестить верховіттям дерев. 
— Хороше зараз у Шепетівці,— мрійно сказав Жаркий. 
— Ріта і Серьожа прокламації розклеюють. Бий Пілсудського і всяке таке. А може їх тепер уже не двоє, а більше... 
— Факт, що більше... — озвався Павло. 
— До нас прибавляється щодня і до них прибавилось...
Ліс шелестить верховіттям дерев, кіннота йде лісовим шляхом, повисло темне небо над бійцями. 
Не знає Павло і не знає Жаркий про те, що з двох їх товаришів ще взимку зросла організація на двадцять дев’ять. І всі вони ще зимою потрапили до ворожих рук, сіли на лаву підсудних, їх судив воєнно-польовий суд у складі трьох польських офіцерів. Вони стояли біля загорожі і слухали присуд.  Сивий кат у полковницькому мундирі читав присуд і після кожного прізвища — смерть. Повісити або розстріляти.
Коло загорожі стояло двадцять дев'ять юнаків і ніхто не плакав і не просив помилування. 
Ліс шелестів верховіттям дерев. Кіннота йшла лісовим шляхом. 
— Одвоюємось, Ваня... — казав Павло. 
— А в Шепетівці вже душ сто комсомолу... Красота! 
Морозяної ночі готували шибеницю напроти тюрми. 
Біля лісу, де круча, ген далі від шляху, копали братську могилу для двадцяти дев’яти. 
На Житомир, що ледь виднівся у передранковій імлі, мчала кінна дивізія. 
Кам’яна коробка тюрми. Камера переповнена людьми. Змучені, страдницькі обличчя. У камері хвилювання. У довгих, вузьких коридорах тюрми злітають сполохані крики. У місті бій. Невже це воля? 
Постріли вже у дворі. Біганина в коридорі, і раптом в’язні почули: 
— Товариші, виходь!.. 
Павло підбіг до дверей камери. 
У вікна тюремних дверей вп’ялися десятки очей. Павло з силою б'є прикладом по замку. Ще й ще сиплються удари. 
Боєць, що вдерся разом з ним у тюрму, вихопив з кишені гранату. Павло вирвав її в нього. 
— Стій, псих, чи ти не здурів? Зламаємо... 
Коридор наповнився обдертими, невмитими людьми, в очах у них світилась невимовна радість. 
Павло широко розчинив двері, вбіг у камеру. 
Товариші, ви вільні! 
Якась жінка з вологими од сліз очима кинулась до Павла і, обнявши його, заплакала. Коли жінка підняла голову, Павло пізнав Ріту. 
А вона пізнала Павла. 
І обидва застигли один проти одного, не в силі вимовити хоч би слово. 
Спорожніли коридори тюрми. 
У маленькій камері великої кам'яної тюрми зустрілися двоє друзів. 
Павло слухав, спустивши додолу очі. Розповідь Ріти була проста і трагічна. 
— Нас було двадцять дев’ятеро. Забрали вночі всіх зразу. Виказав провокатор. 
Коридори тюрми зяють порожнечею. миски. Там уже ні душі. 
Тільки двоє живих людей у тюрмі. Павло і Ріта. 
І весна буяє за вікном. 
Блакитне небо за мурами тюрми. Двоє людей — Павло і Ріта. 
М'який сніг під ногами, ліс од снігу сивий, дерева наче одягнені у вату. 
Сніжинки крутяться і, падаючи, поволі тануть на палаючих обличчях. 
Мороз, але холоду ніхто не відчуває, хоч усі і роздягнені. 
Біля шибениці військовий прокурор і вищі чини. 
Східці до шибениці запорошено снігом. 
Вирита братська могила. 
Їх двадцять дев’ятеро. Вони йдуть до шибениці. Шибениця ближче і ближче. 
Тоді вони заспівали. 
1 заспівала Ріта, стоячи в камері: 
„Повстаньте, гнані і голодні 
Пролетарі усіх країн.” 
А Серьожку солдати потягли на шибеницю. 
Петля гадюкою обкрутилася на молодій шиї. 
А Ріта співала так, як співала тоді біля шибениці. 
„Чуєш, сурми заграли, 
Час розплати настав"... 
Пісня билася об стіни тюрми, рвалася на повітря.
На вулиці різко трубили збір. Павло, отямившись, тихо промовив: 
— Ходім звідси, Ріто. 
V. 
Шепетівка. Сонце зазирає у вікно квартири Корчагіних. 
Тиф не здолав Корчагіна 
Сонячне проміння осяяло худе змучене обличчя Павла. Він важко встає на нетверді ще ноги. Тримаючись за стіни, намагається пройти по кімнаті. 
Підтримуваний матір’ю, добрався до вікна і довго дивився на дорогу. 
На подвір'ї перше передвесняне тепло. 
Перед вікном на вишневій гілочці гойдається сіропузий горобчик, неспокійно, злодійкуватими очима поглядає на Павла.

Мати з тривогою стежить за сином, що тільки но встав після хвороби, і ось комусь у вікно всміхається. 
— Що, пережили ми зиму з тобою? — тихо промови: Павло і постукав паль цем у шибку.

Мати злякано спитала: 
— Ти до кого це? 
— Горобчикові це я... Полетів, жулік... і, обернувшись до матері, посміхнувся.
ПАВЛО КОРЧАГІН ПОВЕРНУВСЯ ДО ЖИТТЯ 
Сонце розтопило сніг. Веселими струмками жене по землі снігову воду 
Мати збирає сина в дорогу. Павло бачить — ховає сльози. Мати каже: 
— Може, залишишся, Павлушо? Гірко мені на старість одинокою жити. Я тільки й бачу когось із вас, коли покалічитесь або занедужаєте. Ну, чого тебе в місто тягне? Чи може види - вився там собі якусь стрижену перепілку. 
Павло взяв матір за плечі, обняв. 
— Немає, мамочко, перепілки... Чи ж знаєш ти, старенька, що птиця собі подругу шукає з своєї породи. Що ж я, по-твоєму, перепел? 
Мати всміхнулася. 
— Я, мамочко, слово дав — не голубити дівчат, аж доки в цілому світі всіх буржуїв не порішимо... 
— Мені, сину, не дожити до цього... 
Покотилися сльози по зморщеній щоці. Павло обнімає матір, зазирає їй у вічі.
— Що ж це ми, мамочко, так невесело прощаємось. Дай мені гармонію, давно її в руках не тримав. 
Мати витерла рукавом сльози, достала гармонію. 
Павло схилив голову над перламутровими рядками клавішів. Мати слухає синову музику, повну ліричної схвильованості. 
Музика пливе над звільненим весняним сонцем шляхом, над роздоріжжям біля соснового ліска, і затихає над маленьким кладовищем за залізною загорожею. 
Ряд могилок прибрано вінками запашної ялини. 
Над кручею підносяться стрункі сосни. 
З вузликом у руках стоїть біля могили Павло. Перед його очима пропливає зверху вниз дошка. На ній, почорнілі від дощів і вітру, суворими літерами вирізані імена і прізвища (знайомі — Серьожа Брузжак — і незнайомі). Печаль — велика печаль сповнила серце. Рука поволі стягла картуза з голови. 
Могили стояли вряд, прикрашені вінками з молодої ялини. 
Павло поволі поклав вузлика біля могили, виймає з кишені складений ніж і йде до старої сосни, що посеред кладовища. Легкий вітрець розгойдує верховіття сосен. Вони привітно кивають Павлові. 
Павло здирає кору і на білому тілі сосни вирізає літеру за літерою. 
Прикрашені вінками з молодої ялини, стоять могили. Кивають верховіттям сосни. 
Корчагін забрав свого вузлика і пішов з братського кладовища. 
На сосні, що стоїть посеред кладовища, біліє вирізаний Павлом напис. 
„Найдорожче в людини — це життя. Воно дається йому лише раз і прожити його треба так, щоб не було болісної муки за марно прожиті роки. за підленьке дріб'язкове минуле, і щоб умираючи міг сказати: все життя і всі сили віддано найпрекраснішому в світі — боротьбі за визволення людства“.

