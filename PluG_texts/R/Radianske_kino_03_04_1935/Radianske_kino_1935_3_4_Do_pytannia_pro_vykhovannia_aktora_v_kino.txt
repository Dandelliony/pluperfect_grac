«До питання про виховання актора в кіно»
Соціалістичне будівництво, ріст нових людей і встановлення нових стосунків між цими людьми вимагають від радянської кінематографії — конкретно від людей, які створюють художні твори, особливо від тієї групи художників, творчість яких сьогодні є вирішною в кіномистецтві (драматурга, режисера, актора) — виконання величезних і відповідальних обов’язків. 
Основне творче завдання художника (в даному разі актора кіно) — це показати в образній формі типових і живих виразників соціальних характерів, виявити в художній формі всі елементи нового в людській праці, у психіці людини, її побуті і в суспільно-політичному житті. 
Які ж якості повинен мати художник, щоб повноцінно розв’язати поставлене завдання? 
Головним, що визначає обличчя радянського художника і його творчість, мусить бути: обдарованість, культурність і глибоке знання тієї галузі мистецтва, в якій він працює, майстерність 
у своїй спеціальності, висока ідейність і принципіальність у творчості, соціалістична правда, щирість у творах і в моральному обличчі художника, справжнє товариське ставлення, справжній колективізм у творчо-виробничій роботі. 
Геніальні слова товариша Сталіназвернені до металургів СРСР, про те, що людей треба дбайливо й уважно вирощувати, як садівник вирощує облюбоване ним плодове дерево, мають бути усвідомлені і прийняті як велике правило також і в нашій роботі по вихованню творчих кадрів кінематографії. 
Виховання акторських кадрів — це одна з актуально-гострих проблем радянської кінематографії. 
Гра актора, яку ми бачимо на екрані, це не самодовільний творчий акт, а підсумок складного творчого взаємодіяння цілого колективу художників, що працює над художнім твором у цілому і над окремим художнім образом або системою образів зокрема (творче взаємодіяння: драматурга і актора, режи- сера і актора, художника і актора, композитора і актора, оператора і актора). 
Робота актора в кіно — це не тільки система технологічних прийомів гри на знімальній площадці, а складний творчий процес створення образу (єдності змісту і форми зображуваної дійової особи), в якому техніка, знання спеціальних, властивих кінематографії навичок і способів вияву підкорені основному— правдивому художньому розкриттю ідеї — теми цілого твору. 
Тут треба зазначити, що суперечка про методи виховання актора кіно зводилась до ствердження або до заперечування особливих якостей, які повинен мати актор кінематографії. Часто-густо суперечка зводилась до абстрактних, догматичних стверджень специфіки акторської майстерності без зваження на конкретну практику, без усвідомлювання художніх образів, створених актором при творчій допомозі режисерського колективу, що працює над художнім твором — фільмом. 
Встановлення певних творчих функцій актора в процесі створення фільма аж ніяк не знімає творчих особливостей акторської майстерності в кіно, при чому так звані технологічні елементи фільма: крупний план, ракурс, наплив, комбіноване знімання, трансформоване звучання, колір, монтаж і т. д. визначають цю особливість, але тільки при умові, якщо вони є не самоціль, а виразні засоби синтетичного розкриття ідеї—образів художньою фільма.
Питання підготовки акторських кадрів треба поставити і розв’язати в масштабах всесоюзної системи нашого кіновиробництва. 
На основі перевірених даних ми відмовились від академічної системи виховання акторських кадрів, тому перед нами стоїть конкретна проблема знайти нові, реальні шляхи творчого виховання кіноактора, які відповідали б специфічним особливостям кінематографії як мистецтва синтетичного. 
Тут слід відзначити, що незадовільна якість підготовки акторських кадрів у московському інституті кінематографії була викликана незадовільним педагогічним складом акторського факультету, нерозробленістю профіля, методу і навчальної програми факультету, невмінням відібрати потрібний акторський матеріал і вести роботу в плані академічного, стабільного навчання.
Цілком правильно відмовившись від системи академічного навчання акторських кадрів, ми намагаємось знайти нові шляхи творчого виховання і зупиняємось на специфічному для всіх галузей мистецтва видів виховання — студійному. 
Принцип студійної роботи — це насамперед принцип творчої самодіяльності. оснований на взаємодіянні визначеного художнього кредо майстра, який керує студією, і групою молодих художників, що йдуть саме до цього майстра, а не до когось іншого, щоб розвинути свої ідейно-художні поривання. 
На прикладах з історії розвитку театральних систем ми бачимо, що до студій (МХАТ-у, театру Мейерхольда, Камерного і т. д.) приймались не взагалі талановиті люди, схильні до акторського мистецтва, а люди, обдарованість яких, творчі дані відповідали творчим настановам художника-керівника. 
Студійна система виховання, відмінно від академічної, за своїми принципами і методами є системою виробничого виховання. 
Вирішне значення у студійній роботі має творчий вплив майстра-вихователя. який передає свій досвід вихованцеві, тому залучення майстрів до створення студії аж ніяк не мусить мати обов'язкового характеру. 
Робота кожної майстерні або студії має вестись за програмою, виробленою відповідальним керівником даної майстерні, затвердженою дирекцією. Керівник студії персонально відповідає за свій метод виховної роботи і- за набір у свою майстерню студійних кадрів (бажаний середньорічний склад студійців— 8 — 12 чоловік на кожну майстерню при контрольному відборі 100 — 200 чоловік попереднього прийому). 
В давнему разі факт залучення того чи того майстра-художника до виховної роботи є вияв максимального довір'я до нього і до його творчих настанов. 
Організація акторських майстерень при кінофабриках є питання принципіальної важливості у підготовці й удосконаленні творчих кадрів кінематографії. 
Насамперед треба виробити єдиний профіль кіноактора при різноманітності творчих методів (способів реалізації) художнього виховання. 
Пропонований нижче матеріал є попередній проект профіля. 
Бажано, щоб він, після обговорення виробничниками і внесення поправок і додатків, став основою творчого виховання актора в кіно. 
Виробничі функції актора в кіно мусять бути такі: 
1. Вивчення авторського і режисерського сценарія для засвоєння всього художнього твору в цілому і взятої на себе ролі—образу. 
2. Поруч з цією роботою, ознайомлення і вивчення всього підсобного матеріалу (літератури, документів, речово-побутової, виробничої обстанови і т. д.). необхідного для всебічного розкриття образу. 
3. Складання акторської експлікації. Опис поставленого перед собою творчого завдання у зв’язку із сценарним образом та режисерським його трактуванням. 
В експлікації треба подати: 
а) визначення місця даного образу в системі образів цілого художнього твору; 
б) визначення світогляду, характеру, типових рис даного образу і створення біографії образу (класової, професіональної, побутової і т. д. характеристики образу), психофізіологічний портрет образу; 
в) визначення основних прийомів акторської роботи над виконанням ролі; 
г) внесення своїх корективів в авторське і режисерське трактування образу-ролі і, на основі свого творчого ставлення до образу, конкретні вимоги актора до драматурга, режисера, художника, композитора фільма. 
4. Розроблення образу самостійно і на репетиції за вказівкою режисера: 
а) розроблення і фіксація образу в дії (рух, жести, мова, інтонація, костюм, грим, робота з річчю і т. д.); 
б) робота індивідуальна, з партнером, в ансамблі; 
в) підготівна робота на знімальній площадці в кадрі: точне акторське завдання-поведінка образу в даному кадрі; встановлення, план, мізансцена, час гри; зваження на технічні дані знімання (апарат, методи знімання, метраж, мікрофон, освітлення і т. д.) 
5. Генеральне виконання ролі — (фіксація на плівку даної конкретної гри актора в кадрі І. 
Які ж знання і навички повинен мати кіноактор, щоб високоякісно виконувати свої творчо-виробничі функції? Кожному акторові необхідне знання революційної теорії, потрібно знати класиків марксизму — це основне, що дасть змогу розширити його політичний кругозор. Крім того, необхідне знання загальної історії культури, обов’язкове вивчення свого рідного краю, праці, побуту, мови, суспільно-політичного життя, мистецтва і т. д.; психології, загальної історії і теорії кінематографії, основ теорії і історії суміжних мистецтв (літератури, музики, театру, просторових мистецтв — знання принципів і методів побудови художнього образу в цих мистецтвах), поглиблене знання теорії і практики акторської майстерності (методологія, методика, техніка, творче взаємодіяння актора з драматургом, режисером, художником, оператором, композитором ї. 
Кіноакторові необхідно вміти нагромаджувати, обробляти і володіти матеріалом для образу; керувати й удосконалювати виразні засоби свого акторського обличчя; мати виробничо-технічні навички (робота на знімальній площадці); мати організаційно-педагогічні навички (вміти передати свій досвід і знання).
Виходячи з цього, первинні вимоги до профдобору такі: людина, яку залучається до акторської роботи, повинна мати фізично витривалий, здоровий організм; елементарну загальну освіту; особисту привабливість (моральне обличчя художника — ідейність, правдивість, щирість, воля і упертість у роботі, почуття товариської солідарності); добру пам’ять (зорову і слухову); добру моторику (гнучкість, спритність, точність, координацію рухів); ритмічність, музичний слух; повинна бути без органічних вад тіла (і мови); мати швидке і ясне орієнтування в усякій навколишній обстанові (чітке сприйняття, старанну спостережливість, виразну реакцію); ігрові дані — схильність до образної інтерпретації (рухом тіла, жестами, мімікою обличчя, голосом— інтонацією і т. д.) одержаного завдання (від поняття — до образу). 
При виконанні завдання треба, щоб було видно зачатки творчої уяви і винахідливості.

