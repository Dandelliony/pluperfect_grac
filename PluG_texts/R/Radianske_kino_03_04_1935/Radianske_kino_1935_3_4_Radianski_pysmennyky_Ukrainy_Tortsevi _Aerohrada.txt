«Радянські письменники України— ТЕорцеві «Аерограда»
ДОРОГИЙ ОЛЕКСАНДР ПЕТРОВИЧ!
Письменники Радянської України подивилися ваш новий фільм „Аероград“. 
Схвильовані цим великим твором, ми шлемо вам, одному з кращих виразників ідей більшовицького мистецтва, свої захоплені дружні привітання. 
„Аероград“ ще більше підносить нашу гордість за велику нашу соціалістичну батьківщину. Показуючи безмежну відданість синів трудового радянського народу великим ідеалам Леніна — Сталіна, „Аероград“ є конденсований вираз благородного радянського патріотизму. Перейнятий палкими почуттями пролетарського інтернаціоналізму, цей фільм показує братерство народів Радянського Союзу, що, скинувши навіки гніт експлуататорів, будують своє радісне, прекрасне соціалістичне життя. 
„Аероград“ дав нам відчути могутній пульс радянського Далекого Сходу, показав нам невимовну красу далекосхідної природи й глибину душі радянських людей, що готові віддати життя за незалежність своєї країни, за непорушність наших кордонів. 
Звірячий фашизм точить зброю на Радянський Союз. „Аероград“ з великою художньою силою показує готовість країни соціалізму завдати смертельного удару кожному, хто спробує на неї напасти. „Аероград“ запалює в наших серцях почуття ще більшої любові до героїв нашої батьківщини — відважних пілотів, безстрашних червоних партизанів, молодих і мужніх червонофлотців — невтомних будівників нових соціалістичних міст. „Аероград“ показує, що Радянський Союз є той могутній маяк, що освітлює шлях усім поневоленим народам, шлях до визволення й соціалістичної культури. „Аероград" є справжня патетична поема. Монументальні образи її героїв, могутні й величні картини тайги, над якою звучить переможна пісня радянських пропелерів,— все це викликає справжню радість і захоплення глядача, все це збагачує нас і кличе до невтомної праці над створенням мистецтва, гідного нашої соціалістичної батьківщини. 
З гордістю тиснемо руку сміливому шукачеві, великому майстрові радянського мистецтва. 
А. Сенченко, І. Микитенко, П. Тичина, П. Панч, А. Головко І. Фефер, Ів. Ле, І. Кочерга, М. Терещенко, О. Копиленко П. Усенко, Я. Городской, А. Первомайський, А. Любченко И. Ушаков, Б. Коваленко, X. Гільдій, С. Голованівський, A. Патяк, М. Тардов, С. Щупак, С. Аевітіна, А. Квітко, B. Собко, Н. Рибак, М. Булатович, Д. Гофштейн. 

.
