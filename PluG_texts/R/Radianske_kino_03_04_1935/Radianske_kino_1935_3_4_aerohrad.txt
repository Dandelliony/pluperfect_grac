„Аероград“ 
Біла-біла на прозорому небі хмара. Вируючи, то прискорюючи, то притишуючи швидкість, летить літак. Гудіння його пропелера виразно чує глядач. 
І, доповнюючи враження, пояснюючи глядачеві, гримить пісня: 
"Часовые перекликнулись—в ночи 
Подползает враг. Сквозь ветер и туман 
Украинцы, белоруссы, москвичи
Вылетаем мы на Тихий океан, 
Мы летим на Тихий океан". 
Так починається фільм „Аероград" — остання робота режисера-орденоносця Олександра Довженка. 
Як народився "Аероград“? 
В статті „Народження „Аерограда", вміщеній в газеті „Советское искусство" від 11 листопада 1935 року, Олександр Довженко розповідає про це так: 
„Я був на Далекому Сході двічі: вперше знайомився з краєм, його економікою, побутом, людьми, другий раз — для знімання фільма „Аероград". 
Під час цих поїздок я забирався в тайгу, знайомився з її жителями, з життям рибних промислів, лісового господарства, пушних підприємств, розмовляв з колгоспниками найвіддаленіших сіл Далекосхідного краю. 
Вивчаючи цей край, його економіку, я прийшов до висновку, що тут мають виникнути нові міста". 
... „Байкало-Амурська залізниця — думав я — має привести нас до нового соціалістичного міста — другого Владивостока. Місто аеропланів, місто великих швидкостей і висот, місто мужніх і веселих більшовиків, що розробляють багатства країни й охороняють її кордони. Отже, „Аероград" я розглядаю не як фантазію, а як реальність. Для мене, як художника, не важно, що цього міста немає, його немає, але всі знають, що воно буде! 
Уже після першої поїздки було зібрано чимало матеріалу. Із величезної маси вражень я відібрав найяскравіше. 
Образи фільма складались із спостережень над живими людьми. Такий, наприклад, старий партизан Степан Глушак. В тайзі живе справжній Глушак — старий тайговий мисливець, червоний партизан, що забив понад 40 тигрів. Це одна з найтиповіших фігур Примор’я. Образ старовіра Шабанова також взято із реального життя. Бандит Шабанов був убитий на Далекому Сході в 1931 році, як і інший старовір бандит Могилін". 
Наведений нами уривок із статті автора фільма Олександра Довженка переконує нас передусім в тому, що вибір теми в автора не випадковий. 
Далекий Схід — це край казкових багатств. Край, ще донедавна забутий, буквально на очах оживає, індустріалізується такими темпами, які властиві Країні Рад. 
Художник, справжній художник бачить матеріал для творчості не лише статично, як він є. Він бачить його в перспективі, ця перспектива художника, що добре вивчив і опанував матеріал, і наштовхнула Довженка на думку створити свій „Аероград". 
— Ного немає. Але він буде! — міцно переконаний Олександр Довженко. 
Почуттям громадянина Довженко відчув гостроту й актуальність теми про Далекий Схід, про його соціалістичне перетворення, про його значення для оборони радянських кордонів. 
Почуттям художника Олександр Довженко відчув перспективу краю. 
Із уривка статті О. Довженка, який ми навели вище, бачимо далі, як ретельно вивчав режисер матеріал перед тим, як приступив до знімання. Ми знаємо, що портрети учасників „Аерограда" списано з живих людей Далекого Сходу.
Ми знаємо, що засвоєння Далекого Сходу, як і засвоєння Арктики, породило тисячі, десятки тисяч відданих ентузіастів, які закохані в свій край, які готові віддати всі свої сили на його оживлення, на його освоєння. 
Літак, пісня, краєвиди тайги ніби переносять глядача з залу туди, далеко на схід до берегів Японського моря, до річки Амур. 
— Чи є ще на світі така краса і такі багатства? Ні, такої краси і таких багатств на світі немає! — каже партизан Глушак. Але за Глушаком слова ці про красу і багатства краю повторює і ворог, куркуль Худяков. 
Це ие випадково! 
І Худяков, і Самурай, і Шабанов теж знають: такої краси і таких багатств на світі немає. Про ці багатства марить тепер японська вояччина. 
Не тільки марить. Діє! Про ці дії час від часу дізнаємося з газетних повідомлень, про ці дії розповідає фільм. 
Багатства тайги показано просто і через те переконливо. Переконливість саме в простоті. Ми бачимо непрохідні, невиміряні і невиходжені ліси. Ми бачимо колосальні простори, вкриті лісами, що ховають під собою колосальні багатства надр Далекого Сходу. Це переконує глядача, збуджує його патріотичні почуття, посилює симпатії до тих, хто засвоює цей край, хто веде одчайдушну боротьбу з ворогом, який посягає на цей край. 
І в цій боротьбі центральне місце відвів О. Довженко колгоспникові, колишньому партизанові — Степанові Глушаку, роль якого виконує артист Українфільму Шагайда С. 
Степан Глушак в "Аерограді“ живе, діє і творить сьогодні. Глушак — це колоритна фігура сьогоднішнього колгоспника Далекого Сходу. Це та людина, яка і сьогодні свято береже традиції боротьби за радянську владу, традиції червоних партизанів, славних незабутніх легендарних волочаївських днів. Це патріот, великий патріот Країни Рад. 
В образі Степана Глушака цю якість підкреслено особливо чітко. Але вона є в кожному образі колгоспника — учасника картини. 
Глядач знайомиться з Глушаком вперше в тайзі, коли той обстрілює і забиває кількох диверсантів. Він переслідує їх. Розстрілює одного самурая... 
Глушак карає. Глушак просто і лаконічно розмовляє з ворогом. Розмовляє маузером і рушницею. Це один образ Глушака—невблаганного, немилосердного до ворогів радянської влади, твердого тайговика, як скеля, розумного, досвідченого. 
Глушак на квартирі у своєї невістки, що народила сина. На ньому вже немає рушниці. Він вбраний просто і чисто. Він лагідно поплескує дітей, коли ті йдуть вітати новонародженого сина льотчика. Глушака бачимо за столом, коли йому говорять, що його друг Василь Худяков зв'язаний з ворогами. Бачимо, як Степан прощається з своєю дружиною, коли йде в похід. Бачимо його в хвилюючій сцені розстрілу Худякова. 
Ці дві якості борця і людини неподільні. Вони не розділяють образу Глушака. Ні! Вони злились в одне — в образ людини з великими пристрастями, людини великого розуму, сили, волі, любові до батьківщини. 
Не перебільшуючи, можна сказати, що образ Глушака, створений в „Аерограді", вплине на цілий ряд галузей художньої творчості. 
Партизани, їх дружини, корейці — це не люди схеми! Це живі реальні люди Радянського Далекого Сходу. 
— Ми порох тримаємо сухим! — відповідають партизани на жарти льотчика Володимира, сина Глушака. 
Незабаром вони йдуть у похід проти ворога, прощаються з дружинами. Партизани вже в похідному одягу, з рушницями за плечима, з торбинами, — точнісінько такі, як ми їх собі уявляємо за часів громадянської війни. 
Партизани прощаються з дружинами. Прощаються по-різному. 
Кожен з учасників несе повноцінне навантаження, підкреслює потрібну авторові рису, має свою індивідуальність, свою властивість. І в той же час це єдиний колектив людей, об єднаних єдиною волею, єдиним бажаннім —до кінця захищати свою батьківщину. 
Цій правдивій, могутній, переконливо показаній силі радянських людей в картині протистоїть сила ворогів — Шабанових, Худякових, куркулів-старовірів і їх натхненника — посланця зза моря самурая, впевненого, гордого, хитрого й сміливого ворога. 
Це теж не схеми. Ворог в „Аерограді“ це не той. якого можна „шапками закидати". Ні! Це ті, з ким треба вперто боротися, яких треба ненавидіти, яких треба знищувати. 
— Убийте дітей, ідіть мститись, бо рубають тайгу, будують міста і залізниці, бо музика грає в тайзі і армія на кордонах... Трактори, трактори, трактори землю орють. Більшовики орють і співають! — кричить білогвардієць,— фанатичний ворог радянської влади, перебіжчик з Манчжоу-Го — Шабанов. 
Це не декламація. 
Це зойк запеклого ворога, ворога, здатного на все, ворога, який відчуває свою смерть в тому, що більшовики тракторами орють, в тому, що музика в тайзі, в тому, що більшовики орють і співають. 
Тайгу більшовиків ненавидить не тільки Шабанов і старовіри. Її ненавидить і типовий сибірський куркуль, колишній власник 75 круторогих оленів — Василь Худяков. 
Роль Худякова — заслужений артист республіки Шкурат — в „Аерограді" епізодична. 
Але цього було досить для О. Довженка, щоб показати Худякова — типового сибірського куркуля — саме як ворога, що ненавидить нас, ворога, що здатний на все. Особливо яскраво це підкреслює сцена вбивства Ван-Ліна, коли Худяков з звірячою ненавистю кидається на корейця-колгоспника. 
— Нарешті ти мені попався! 
В цьому „нарешті* і презирство сибірського куркуля до „інородця" — корейця. В цьому „нарешті" і в хижацькій ненависті — та довго приховувана, звіряча злість колишнього власника оленів до колгоспника. 
Тайгу більшовиків ненавидить і самурай — посланець зза моря. Ненавидить і боїться. 
Перед початком куркульського повстання самурай виходить у ліс. Він святить свій меч. Осатаніло фехтує ним. Кожен його рух, кожен його жест перейнятий звірячою ненавистю до нас. Так і уявляєш собі, як цей самурай, сповнений цього почуття ненависті, з такими ж звірячими жестами, рухами кинеться на нас. 
Дві сили, що протистоять в „Аерограді" — сила червоних партизанів-колгоспників і сила ворогів — показані не схематично, а переконливо, чітко і правдиво. 
1 в цьому перший успіх фільма. І в цьому його сила. 
Успіх в реалістичності образів. Борються не манекени. Борються живі сили, живі люди. 
О. Довженко великий майстер розробляти окремі деталі,_ що виразно і чітко підкреслювали б, випукло подавали глядачеві думку режисера. 
З цього погляду „ Аероград" особливо підкреслює дальше творче зростання Довженка. 
Почнемо з тієї сцени, яку згадували майже всі рецензенти „Аерограда",— сцени розстрілу Худякова. 
До нього підходить Глушак. 
— Це ти, Василь? 
— Я. 
Спійманий на гарячому, Худяков не може дивитися в очі Глушакові. Він дивиться в землю. Він, колишній приятель Глушака, що видавав себе за друга Степана, не може дивитися в очі, спокійні й допитливі. 
Худяков знає, куди його веде Глушак. Він покірливо йде - Але як іде! 
Ось він зупинився на якусь мить. Оглянувсь. Провів очима по верхів’ях дерев і знову, незграбно переступаючи, іде далі за Степаном. 
— Туті — глухо говорить він. вибравши сам місце для свого розстрілу. 
Механічно поправляє картуз, гладить бороду. 
— Ого-го-го-го! — кричить він на всю тайгу. Могутній голос цього „дуба", цієї людини-ведмедя — куркуля Худякова далеко розноситься по тайзі. Він чує ехо свого голосу. Він відчуває його силу. Цим „ого-го" він водночас і прощається а тайгою і хоче в останні хвилини відчути свою міць, свою силу. 
— Убиваю зрадника і ворога трудящих, мого друга Василя Петровича Худякова, 60 років. Будьте свідками моєї печалі... 
Степанові Глушакові розстрілювати Худякова важко. Так важко, що після цього в нього — сивіє борода. Його обличчя сумне, до зворушливості сумне. Сцена ця виняткова і своїм задумом, і виконанням. Вона йде в супроводі трагедійної своєю суттю музики і справляє на глядача непередаване враження.
Звернемось до другої ролі. Ролі артиста, що протягом цілого фільма говорить лише одну фразу і одну монотонну пісню — чукчі, який ішов „восемьдесят солнц", щоб дій ги до „Аерограда", де хоче вчитися. Спочатку може здатися, що роль чукчі органічно не зв’язана з картиною, має якесь самостійне завдання, що вона ніби відокремлена. Але як переконуєшся в невірності цього погляду після повстання старовірів куркулів Молодий, життєрадісний чукча біжить через снігові пустині, через тайгу, через річки, біжить, наспівуючи одну пісню, щоб дійти до „Аерограда" вчитися. 
І коли після цього повстають куркулі, мимоволі глядач боїться: — а раптом вони (куркулі) спіймають оцього чукчу і вб'ють, не дадуть йому змоги здійснити його мрію. 
І тоді оця майже безсловесна роль юнака, що прийшов вчитися, виростає в значну, важливу. Вона, бо підсилює ненависть до куркулів-повстанців, вона, бо зарані виправдує безжалісну розправу з повстанцями і водночас підкреслює і показує ставлення колишніх „інородців" до тих заходів, які здійснюють більшовики, оживляючи тайгу.
Повстанців розгромлено. Кривляючись, міцно тримаючи в обох руках меч, з такими самими кривляннями й жестами, як і в сцені під час освящення меча, самурай кидається на сина Глушака льотчика Володимира. І чути спокійне, упевнене і сильне: 
— Стоп! Прошу без провокацій. 
Шабанов повертається в Манчжоу-Го. 
Розпалений власною промовою в старовірському скиті, приходить додому. Сідає за стіл. Він ні на кого не дивиться. Він крячить сам собі про тих більшовиків, що землю орють і співають. 
— Геть дітей!
І коли діти, мов злякані зайчата, кинулись по закутках, Шабанов кидається до них, хватає одного. 
— Що він робитиме? — мимоволі із острахом виникає у глядача. 
Шабанов міцно притискує дитину до себе. Шабанов.. людина... 
Мовчки згоджуються старовіри-куркулі з пропозицією Шабанова про потребу організувати повстання проти радянської влади. Мовчки згоджуються вони і з промовою самурая про це саме. 
— Армії страшно... 
Приглушено кидає один з них. І в цьому — армії страшно— велика сила наша. Велика і переконлива. Це не фраза — це стогін ворога, і навіть самурай, завжди спокійний, впевнений, жваво і рухливо реагував на цей знайомий для нього стогін — армії страшно.
Після розстрілу на екрані бачимо безконечні ескадрильї літаків. Крила їх заповнюють екран. Гудіння їх моторів наповнює зал.
Приамурські, алтайські, чукотські і іркутські, свердловські, уссурійські, амурські, волгодонські, дніпровські, московські, ленінградські, київські, запорізькі летять вони на екрані. 
Непередавана сила! Пісня про силу. Пісня про міць. Це гудіння моторів захоплює. Ці крила підіймають. 
Глядач аплодує. Він аплодує силі, ним створеній, ним випестованій. 
„Аероград" — оборонний фільм. Оборонний від початку до кінця. В ньому немає армії. Але ви цю армію, її міць відчуваєте в усьому. 
„Аероград" — фільм, перейнятий романтикою соціалістичного будівництва, романтикою нових людей. 
А саме ця якість — романтика — надто рідкий гість у наших кінокартинах. Саме ця якість дуже рідкий гість на сцені театрів. Ось через що Довженка слід вітати як одного з режисерів, що створив фільм великої патріотичної сили, фільм, оповитий революційною романтикою. 
„Аероград" вчить любити і ненавидіти. І в цьому його колосальне виховне значення. 
В кінематографії Довженко, як режисер, посідає окреме місце. Він створив і створює власні прийоми, власні методи, вплив яких помітний на роботі цілого ряду молодих радянських кінорежисерів. 
З цього погляду, з погляду виявлення творчої індивідуальності Довженка, його методів „Аероград" є повноцінною і вичерпною характеристикою О. Довженка як кінорежисера, що вкладає в свої твори. високу ідейність, принципіальність, правдивість. Фільми Довженка динамічні, а тим часом — стільки глибини і простору. 
„ Аероград“ це справді твір, де „думкам вільно, — словам тісно". 
І молодий чукча, що йшов „восемьдесят солнц", щоб дійти до незбудованого ще міста вчитися, і Щербань, що веде загін, і Ван-Лін, що вмирає як герой — всім їм дано небагато слів. 
Але повнокровні й повноцінні ці образи перед глядачем. Як економно зроблено фільм. Економно і широко. Потрібна виняткова робота режисера, увага до найменших деталей, щоб саме в цих деталях і в цілому фільм і разом окреслити характер, художній образ кожного з учасників. 
Заслужений артист республіки Н. Добронравов в статті, вміщеній в газеті „Кіно" за 11 листопада, розповідає про свою спільну роботу з О. Довженком так: 
... „Довженко пропонував мені зіграти роль у своїй картині „Аероград". 
Це була роль Шабанова — старовіра, фанатика, бузувіра і контрреволюціонера. 
Спочатку, коли я тільки обізнався з сценарієм, ця роль здавалась мені мало значною і я вже хотів від неї відмовитись. 
Однак, режисер зумів довести мені, наскільки важливий цей образ ворога в картині і наскільки важливо зробити його значним, таким, щоб Глушакові було з ким боротися. Потрібно було створити фігуру темпераментну, 
концентровану, а не блідий плакатик, не картонного чоловічка, що падає від першого легкого подиху. 
... Мені довелося багато працювати над створенням образу Шабанова, і величезну допомогу в цьому мені подав режисер картини О. Довженко. 
... Є режисери, що розповідають, є режисери, що показують. 
Довженко належить до останніх. Він сам розігрує перед актором окремі епізоди, показує, який жест треба зробити, якої інтонації потребує дана фраза, який вираз в обличчі повинен бути в актора. 
... Режисер вимагав від мене максимальної „простоти" в грі, позбавленої будьякої „театральщини". І мені здається, що я цього домігся. 
... Можу з певністю сказати, що робота з таким великим майстром, як Довженко, значно збагатила мене як актора і „Аероград" є серйозним етапом у моїй творчій біографії". 
І ці якості режисера великою мірою сприяли успіхові артистів, що виконують ролі в „Аерограді". 
Ми зазначали, що в розпорядженні виконавців ролей в „Аерограді" були дуже обмежені можливості щодо словесного матеріалу. Це зокрема ми зазначали щодо ролі Василя Худякова (артист Шкурат) і до ролі Щербаня (артист Новіков). І однак, саме стиль Довженка, його дбайливість, як режисера, значною мірою сприяли тому, що ці артисти створили закінчені образи, які врізуються в пам’ять глядача і які вій пам'ятає і не забуде. 
Робота операторів — заслуженого діяча мистецтв Е. Тіссе, М. Гіндіна і М. Смірнова заслуговує на те, щоб вона була вивчена якнайдокладніше. Винятково чітка фотографія, вдала композиція, м’якість і чіткість кадрів мають стати за приклад для наслідування. 
Слід пам’ятати до того ж, що під час знімань „Аерограда" весь творчий колектив, і особливо оператори, зустрілися з винятковими труднощами. Згадуючи про них, оператор Тіссе пише: 
„Основну частину картини ми знімали в „Тигровій паді“. Про будьякі більш-менш пристойні проїжджі дороги не можна було і мріяти. Не тільки підводи, а й верховий кінь не міг пробиратися по тих головоломних доріжках, по яких ходили ми. Всю апаратуру, дзеркала — все це доводилося тягти на собі, частогусто роблячи по 20— ЗО кілометрів пішки. Це була справжня глуха тайга за 50—100 кілометрів від житла. Треба було будувати знімання так, щоб передати ввесь аромат тайги, дати глядачеві відчути найтиповіші її риси, щоб не було схоже на підмосковний ліс чи на жалюгідні павільйонні деревця.
Ми забиралися в таку гущу вікових дерев, що під нами внизу панувала напівтемрява, і для знімання деяких кадрів доводилося рубати лісові велетні, щоб пропустити трохи сонячного проміння в кадр“. 
Те ж саме розповідає оператор Гіндін. 
Та частина знімань, що провадилася в павільйоні, а не в тайзі — де треба було записувати розмову — відбувалась, як відомо, в Москві. Перед художниками А. Уткіним і В. Пантелеєвим стояло завдання створити таку обстанову, яка б ні в які З мірі не різнилася від справжньої тайги, щоб глядач не помітив ніякої різниці між зніманнями на натурі і в павільйоні. 
Мусимо одверто визнати, що глядач цієї різниці не помічає. Висока майстерність художників і дбайливість режисера забезпечили нам це. 
Слід виділити авіооператора Смірнова. Його робота проходила у виняткових умовах. 
Кадри з парашутистами, моменти стрибання з літака, нарешті польот самих ескадриль зроблено винятково.Знімання вражають і захоплюють. 
Не можна обійти і винятково вдалу роботу композитора Д. Кабалевського. Вже не кажучи про пісні партизанів і льотчиків, написані на текст Гусєва — пісні повні бадьорості, свіжості і мелодійності — музика „Аерограда" варта серйозного дослідженню. Кабалевський справді розв’язав завдання, яке він поставив перед собою, щоб музика в „Аерограді“ була не прикладним мистецтвом, не ілюстрацією, а щоб відограла роль одного з компонентів картини. 
Хочемо виділити окремі, просто блискучі місця музики Кабалевського. Це, насамперед, музика до кадра, коли Глушак несе мертвого Ван-Ліна. Музика печалі (про вбитого друга), що переходить у траурну і водночас у тріумфальну симфонію, є ніби вступ до повної життєрадісності, бадьорості фіналу картини.
Отже, Довженко працював з міцним творчим колективом, де кожен якнайширше розгорнув свої здібності. 
Картини Довженка повні творчих шукань, творчих дерзань. 
І „Аероград" саме характерний цими рисами. Манера художника залишилась та ж сама, що й в попередніх фільмах. Манера в розумінні своєрідного трактування і показу окремих сцен. Але „Аероград“ відрізняється від попередніх фільмів закінченістю, художньою витонченістю і, водночас, простотою і чіткістю політичної цілеспрямованості автора-режисера. 
Картини Довженка в цілому носять на собі відбиток поетичності. Ця поетичність передає настрій творця, підкреслює його думки. 
В одній із своїх статей про „Аероград“ Довженко пише: 
„Аероград" не вигадка художника, а реальність наших днів... В цьому фільмі мені хотілось бути не ілюстратором заходів, здійснених партією, урядом і трудящими, а застрільником заходів. 
А поетичний жанр фільма — від того, що життя прекрасне, вкрай прекрасне і чужим прапорам в цьому краю не бувати ніколи." 
І тоді у фінальній частині „Аерограда" глядач чує пісню 
Знаменам чужим не бывать." 
— Бийте ворога в око, бийте його в серце, — закликає в останній сцені Глушак молодих льотчиків на святі закладин „Аерограда". Такому ставленню до ворога вчить весь фільм.Так і лише так можна поводитись з ворогом, що простягає свої пазурі до нашого краю. 
„Аероград" — ще один доказ великого зростання радянського кіномистецтва.

