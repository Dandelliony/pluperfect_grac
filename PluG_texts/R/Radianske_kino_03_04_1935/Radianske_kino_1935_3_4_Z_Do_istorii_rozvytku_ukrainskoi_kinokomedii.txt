«До історії розвитку української кінокомедії»

Комедійний жанр в українській кінематографії має вже досить велику та багату на різноманітні факти історію. Перші комедійні кінофільми на території сучасної УСРР знімалися ще в 1911 році, коли південно-російське прокатне бюро „Художество" випустило в прокат першу „малоросійську" кінокомедію „Наталка Полтавка" за Котляревським (257 метрів). Цей кінофільм був точною копією театральної вистави. На першому плані в деяких кадрах досить виразно виділялась театральна суфлерська будка. Того ж самого 1911 року товариство „Мірограф" в Одесі випустило в прокат дві невеличкі кінокомедії „Жілец с патефоном" (режисер Марченко, оператор Дробін) та „Находчивий апаш" (реж. Башилов, оператор Гросман). 
За часів імперіалістичної війни „Сінематографічие ательє Сахненко і К°“ (в Катеринославі) випустило комедію „Грицько Голопупенко" (1915 р.). В цьому фільмі яскраво відбились мілітаристичні та чорносотенні тенденції російської царської кінематографії часів імперіалістичної війни. 
Після Жовтневої революції, за часів громадянської війни 1919 р., в Одесі кіносекцією при Подиві 41 були зняті сатиричні комедії агітки „Паразити11 та „Саботажник". Обидва фільми були восени 1919 року знищені денікінською контррозвідкою. 
В Києві — на фабриці київського фотокінокомітету були зняті в 1919 р. короткометражні комедії „Герой баба" та „Радянські ліки“. Негатив цих короткометражек загублено під час евакуації кінокомітету з Києва 
1920 р. був заснований центральний фотокінокомітет у Харкові. Основні завдання фотокінокомітету були: облік націоналізованого кіномайна, кінофікація України, організація кінопрокату. Робота фотокінокомітету провадилась у занадто несприятливих умовах Націоналізовані кіновиробництва в Одесі та в Києві були цілком зруйновані. Кадри творчих працівників були дуже обмежені. Розгортати при таких умовах виробництво було дуже важко, проте фотокінокомітет спромігся на постановку кількох фільмів, що були зняті на одеській кінофабриці на позитивній плівці. Режисерами працювали тоді С. С. Ценін (зараз актор Камерного театру) та Б. Глаголін, відомий своїми реакційними статтями в галузі театрознавства.
Одеський відділ наросвіти 1921 р. доручив Глаголіну постановку антирелігійної сатири „Знову на землі" за романом Ептона Сінклера „Христос в Уестернсіті". Постановку було закінчено, але в прокат цей фільм не пішов, бо замість антирелігійної сатири Глаголін поставив відверто релігійний фільм. 
Фотокінокомітет у 1922 році був реорганізований на всеукраїнське фотокіноуправліиня „ВУФКУ". Кіновиробництво ВУФКУ почалося того ж таки 1922 року на одеській та ялтинській кінофабриках. 
Першими комедіями ВУФКУ були фільми „Дворянське багно" (Одеса, реж. Лоренцо, 1922 р.) та „Кандидат у президенти" (Ялта, реж. Чардинін, 1923 р.і. „Дворянське багно" було побудоване на сюжеті новели Чехова „Шведская спичка", „Кандидат у президенти" (за сценарієм Туркіна) був побудований на сюжеті п’єси Нотарі „Три вора". В цих комедіях грали ханжонковські актори ялтинської фабрики — Баранцевич, Таланов, Фрейліх, Панов та актори одеської драми — Барбе, Гарін, Гольдфаден, Славатинська тощо. 
Обидві ці комедії були українськими лише номінально. Тематика цих фільмів нічого спільного з українською радянською дійсністю не мала. Постановку було здійснено методами дореволюційної-ханжонковської" кінематографії. Тому першим етапом у розвитку української радянської комедії слід вважати 1924—1925 рр., коли правління ВУФКУ приступило до видання кіножурнале „Маховик", де в програмі кожного випуску була короткометражна комедія. Таких короткометражних комедій для "Маховика" було поставлено дев'ять: 1) "Генерал з того світу" — реж. Чардиніна, 2) „Радянське повітря" реж. Шефера, 3) „Аристократка" — реж. Коврігіна, 4) „Октябрина" — реж. Тасіна, 
5) „Сон Товстопузенка"— реж. Перегуди, 
6) „Ряба телиця" — реж. Тезавровського, 
7) „Магнітна аномалія" —реж. Чардиніна та ін. 
Всі ці фільми були зазняті в Одесі, за винятком „Октябрини", що знімалася в Ялті. В цих короткометражках вперше пробували свої сили молоді режисери Коврігін, Тезавровський, Перегуда, Шефер, Тасін та молоді оператори Фельдман, Бистрицький тощо. Іноді ці експерименти приводили до анекдотичних фактів, наприклад фільм „Аристократка" був знятий так, що в кадр попали сусідні декорації, фільм „Руки геть від Китая" знімали тричі, бо перші два оператори попсували весь негатив. Акторська гра в цих короткометражках була дуже різномасна: серед акторів цих комедій були відомі театральні актори: Мар’яненко, Крушельницький, Бучма, Шагайда, Значківський. поруч з ними кіпомолодняк, вихованці одеської кіностудії ВУФКУ — Оксана Підлісна, Паршина, Ігнатьєв, Клименко та вихованці київської кіностудії Вознесенського — Ердман, Брайнін. 
В усіх комедіях „Маховика", що поставлені здебільшого в натуралістичному плані, як правило, всі вороги — контрреволюціонери, куркулі — або божевільні, як генерал Скулодробов у фільмі „Генерал з того світу", або потворно дурні, як генерал Болванеску в фільмі „Радянське повітря", піп та дяк у фільмі „Вендета". 
Засоби досягти комічного ефекту в комедіях „Маховика" вкрай примітивні та фізіологічні, що цілком відповідає стилевому оформленню фільмів у цілому: собака псує генеральські штани („Генерал з того світу", реж. Чардинін), управдом кілька разів питає аристократку, чи працює в неї вбиральня („Аристократка", реж. Коврігін), піп хапає куркулиху за ноги, куркулиха влучає ногою в самісіньку пику попові („Сон Товстопузенка," реж. Перегуда), хворий на бігунку дяк осоромився перед зачиненою вбиральнею („Вендета") піп обкурює ладаном корові зад („Ряба телиця", реж. Тезавровський).
Вірно вибираючи об’єкти для висміювання (буржуазні забобони в побуті, релігійні обряди тощо), комедії „Маховика" недосить глибоко розкривали зачеплені конфлікти. 
Більш того: деякі з цих короткометражек подавали відверто ворожу ідеологію. В короткометражці „Сон Товстопузенка" автор сценарія та режисер демонстрували здійснення куркульських мрій: обирання куркулів до рад, нахабне знущання з незаможників, розгром сільської кооперації тощо. Цю відверто антирадянську агітацію, подану до того ще в натуралістичному плані, було дуже наівно мотивовано сном куркуля, але в дійсності куркулеві були протиставлені лише анекдотичний Добросерденько та схематичний незаможник на прізвище Іван Голодранець. Художнім керівником цієї комедії був, до речі, націоналіст Лесь Курбас. 
Кіножурнал „Маховик" в середині 1925 року закінчив своє існування. Останньою короткометражною комедією „Маховика" був фільм Шефера „Радянське повітря". 
В 1925-1926 рр. були взяті у виробництво три повнометражні комедії: 1) „В пазурях Радвлади" — за сценарієм Софії Левітіної, реж. Петро Сазонов, 2) „Непевний багаж" — за сценарієм Золіна-Френча, 
реж. ГрічерЧеріковер, 3) „Вася реформатор'1 за сценарієм Олександра Довженка, реж. Лопатинський. Найдосконалішою з цих трьох комедій був фільм „Непевний багаж", що був по суті варіантом сюжетної схеми фільма „Радянське повітря", тільки замість футбольного м’яча - був кошик з апельсинами, замість генерала Болванеску — голова фашистської поліції та невдалий шпиг Сміт, якого грав актор Дмитро Капка. 
З ім'ям актора Капки (тепер актора театру ім. Франка) пов’язані перші спроби створити комедійну маску в українській кінематографії. Спеціально для Капки протягом 1925-1926 року було написано 8 сценаріїв, між іншим, сценарій „Весілля Капки‘‘ Олександра Довженка. 
Трохи схожий зовні на відомого Анрі Діда (він же Глупишкін), Капка, як здавалося керівництву одеської фабрики ВУФКУ, мусив був створити певний стандартний образ, певну маску, що повторювалась би з фільма в фільм. 
Легенди про Капку та про можливість з його допомогою побудувати справжню радянську кінокомедію було нарешті спростовано конкретними фактами: в ролі завгоспу Лушпай синдикату в фільмі „Вася реформатор*1 Капка подав образ занадто близький до найгірших зразків дореволюційної буржуазної комедії. 
Восени 1926 року на ялтинській кінофабриці ВУФКУ реж. Константинівський поставив комедійний фільм „Герой матча“. Константинівський, що грав роль невдалого футболіста, в цьому фільмі старанно копіював з допомогою гриму зовнішню маску відомого фрацузького кінокоміка Габріеля Лев'єля (Макс Ліндер). Зачіска, пробор, вуси та ін. механічно запозичено Константинівським у Ліндера. Це запозичення потягло за собою зміну сюжету: в сценарії „Герой матча“ мова йшла про матч між футбольними командами двох профспілок — Міськтрансу та шкіряників. При переробці сценарія режисер переробив профспілкові команди на аматорські гуртки буржуазного типу. 
Як видно з усього вище згаданого, на кінофабриках ВУФКУ систематично проводилась політика доручання постанови комедійних фільмів саме молодим режисерам-дебютантам. Керівництво кінофабрик та редакторат ВУФКУ вважали комедійний жанр за надзвичайно легкий жанр, в якому можуть упоратись молоді кінематографічно малограмотні режисери. 
В наслідок такої невірної думки багато комедій було знято режисерами-дебютантами, позбавленими будьякого кінематографічного керівництва та консультації. 
Лише незначна кількість молодих режисерів-початківців спромоглися навіть у перших кінематографічних спробах показати свій талант, художній смак, вміння працювати з актором та над композицією кадра („Ягідки кохання"  — Довженко, 1926 року). 
На протязі 1926-1927 року було приділено більше уваги комедійному жанрові. Для роботи над кінокомедіями був запрошений правлінням ВУФКУ ряд режисерів, а саме: режисер Держкінпрому Грузії Іван Перістіані, актор театру Мейерхольда — Микола Охлопков та режисер Межрабпомфільму Микола Шпиковський,автор комедії "Шахова пропасниця" та „Чашка чаю". Одночасно сценарії комедійних фільмів були замовлені видатним письменникам та сценаристам — Маяковському, Маріенгофові. Ці заходи ніби посунули розвиток комедійного жанру в українській кінематографії в позитивний бік, але на цьому етапі свого розвитку українська кінокомедія не була позбавлена напрямів та тенденцій, запозичених некритично від західноєвропейської та американської формалістичної комедії.
Над творчою практикою режисерів та сценаристів тяжила ще проклята спадщина дрібнобуржуазної ідеології. 
Особливо чітко позначився на розвитку української кінокомедії вплив класичної американської комедії „гегів“, що її розвиток за останні 20 років мав велике значення в розвитку буржуазної кінематографії. 
Некритично запозичуючи в комедіях Бестера Кітона, Монті Бенкса та Гарольда Ллойда засоби комічного, сценаристи та режисери забували, що для комедійного фільма характерний не конфлікт, а саме засіб розв’язання конфлікту. 
Забуваючи про це, вони перевантажували свої комедійні фільми трюками, серед яких безнадійно губився зміст фільма, що, безумовно, знижувало художню якість твору. Найяскравішим прикладом некритичного наслідування творчої практики американської трюкової комедії був фільм режисера Охлопкова „Митя" (1926 р.). 
Колись Арнольді в книжці "Комічне в кіно" розробив цікавий каталог комедійних засобів та трюків. Сценарій фільма „Митя" являв собою вичерпну збірку ілюстрацій до цього каталога. В сценарії можна було знайти багато прикладів для кожного комедійного засобу, як-от: дія напевно некорисна, комедійний рефрен, комедійне нагромадження, комедійне переслідування, комедійна несподіванка тощо. Цей фільм Охлопкова мав ряд органічних недоліків та вад, з яких основними є такі: критикуючи міщанство. Охлопков не розкрив соціальне коріння, соціальну суть міщанства, він дає лише механічну суму вчинків та прикладів, він безсилий дати вичерпний аналіз явища "Крі„ того, фільм насичений фізіологічними трюками. В цьому слід вбачити вплив театральної практики Охлопкова у Мейерхольда та натуралістичної кінокомедії попередників Охлопкова. Неприємно вражає глядача надмірно розвинений у фільмі мотив штанів, панталон, бюстгальтерів тощо. 
Значно вдаліший та художньо-повноцінний фільм  "Проданий апетит" — друга постановка Охлопкова в українській кінематографії. Це памфлет, побудований на твердженні Лафарга, що експлуатацію людей капіталістами настільки вдосконалено, що навіть самі особисті. найінтимніші властивості людини може використати хтось інший. 
"Проданий апетит" — цс історія про те, як капіталіст Рапе, з допомогою буржуазного вченого проф. Фукса, експлуатував шлунок безробітного шофера Еміля. Історія продажу шлунку безробітним шофером для експлуатації одним з видатніших багатіїв Европи та той конфлікт, до якого неминуче призвело це співвідношення: продаж та купівля — ця історія та конфлікт, узагальнені в фільмі режисером Охлопковим, — голосно промовляють з екрана про гострий конфлікт між всіма експлуататорами та тими, яких вони експлуатують "Проданий апетит" своєю формою та своїм змістом був новим засобом кінопоказу, бо досі (1927 р.) 
форма памфлету не була здійснена з допомогою образотворчих засобів кіномистецтва. 
Охлопков вдало знайшов манеру гострого гротеску у зображенні образів капіталіста Рапе, буржуазного професора Фукса, власника ресторану Бідара. його доньки та фінагента Жіго. Художня якість цього фільма особливо виразно виступає, коли порівняти його з фільмами „Октябрюхов та Декабрюхов“ та „Троє", що були поставлені в Ялті та Одесі за сценаріями Маяковського. Обидва ці фільми були невдалими. Між іншим,у сценарії фільма „Троє" Маяковський дещо запозичив з новели О. Генрі „Викуп красного вождя (Мир приключений, 1915 р. №8, стр. 31). Сюжет та комедійні конфлікти в сценаріях Маяковського зовсім були відірвані від радянської дійсності (приклад — крадіжка дитини у фільмі .Троє" бандитами, що механічно запозичено автором сценарій з американських детективних фільмів). До низької якості фільмів, що поставлені за сценаріями Маяковського, чималою мірою спричинилося те, що постановку знов було доручено режисерам-початківцям — О. М. Соловйову та А. М. Смірнову. 
Шляхи дальшого розвитку української радянської кінокомедії в творчій практиці режисерів Шпиковського, Грічера, Урінова та Шмайна, що знаменують переборенні буржуазних впливів та традицій буржуазної кінокомедії, свідчать про піднесення цього жанру на вищий рівень розуміння його питомої ваги, і будуть матеріалом наших дальших статей.

