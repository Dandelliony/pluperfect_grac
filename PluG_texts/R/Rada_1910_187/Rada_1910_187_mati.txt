МАТИ.
Нарис. На дворі тільки засіріло, а Ганна Рогозиха, удовиця, вже підхопилась, затопила піч і заходилась вимішувати тісто на пиріжки. Звечора їй пощастило взяти у батюшки на одробіток пшенишного борошна, та сусіда дала трохи кислої капусти, і ось вона поспішав напекти пиріжків, щоб свіженьких занести своєму Петрусеві. Вже що там люде хай не гомонять, а він же її син, та ще й одинак. Ніхто його тепер, сердешного, не пожалує, не розважить. 
Порається Ганна в пітьмі, а в самої сірі-сірі думки снують у голові. Все про Петруся. Поки наче не збіралась іти одвідувати його, то й байдуже було. Стала вже навіть потроху привикати, що й люде на селі глузують, насміхаються з його, а за-одно і з неї самої. 
„Боже милосердний! — тяглася Ганні думка. — Чи цього я сподівалася собі на потіху? За-молоду зазнала горя, натерпілась доволі лиха без чоловіка, царство йому небесне, — гадала хоч на старості літ матиму коло кого безталанну свою голову прихилити. Та не так судилося"...
I як це справді нещастя спало? Ганна пригадує, силкується уявити, але дебелий розум не звик до цього. Люде кажуть, що Петрусь щось недобре вчинив... 
„Ні, ні! Він такого не міг, він такого нічого не міг зробити", — заперечує в думці Ганна і ніяк не збагне, що ж саме сталося. 
Ось несподівано розійшлася по селу чутка, що Петра Рогозенка вкупі ще з иншими парубками забрато з сахарні в острог. Він це третій рік служив у Мирові на сахарні. Боляче вразила Ганну ця звістка. А люде ще гухорили всячину, все таке негарне. Це, казали, хлопці забунтувались на сахарні і їх всіх забрали, посадили в острог, а далі судитимуть. І певно, нікого не помилують. Мабуть так що й шибениці їм не минути. Не такі тепер часи. 
Сціпила Ганна, вгамувала своє серце, журиться сама про себе. Надією себе потішає. Петрусь тут не винний. А ось загомоніли вже голосніше люде. За призвідника у бунті виставляють її Петруся і всі за віщось його кленуть, ганьблять. Почали й її самої не пропускати без лихого слова. 
- Он іде бунтарева мати, — часто-густо бувало чує Ганна позад себе, проходячи селом. 
Страшно було, але Ганна якось наважилась і пішла в Мирів, у містечко, одвідати сина в стані. Добилась до його. Памятае: Петрусь був зовсім не сумний, бадьорий, говіркий, навіть жартував і все тішив її, що от швидко його випустять на волю і він знов піде на сахарню. Тоді, мовляв, знов нам доля усміхнеться. Ганна й поняла віри. Стала ждати. Але час минав, а Петруся все не було. 
Аж цими днями надійшла в село звістка, що всіх парубків-бунтарів із Мирова перевели в повіт у острог. Защеміло серце Ганні, немов прочуваючи якусь біду. Ох, як це тяжковажко самотою терпіти! Ні з ким душу одвести. А люде, що були трохи забули за бунтарів, цього разу загомоніли знов і більш упевнено. 
- Ну, вже тепер не минути шибениці отим бунтарям. Про їх і писарь, кажуть, начитував у газеті, — балакали на селі. 
Чуючи таке, Ганна й надумалась оце сходити в повіт, хоч і не дуже близький то світ, і провідати свого Петруся. Він про все скаже, не утаїть нічого. 
„Невже правда, що люде верзуть — думала Гаяна.— Мій Петрусь не лихий. Вія усе тільки було про инших журиться. "Усім добре буде, і нам покращає", казав не раз він. Так за віщо Його і батюшка ганьбить? Навіть не хотів був дати борошна. „Для лиходія не дам, сказав. Він пішов проти Бога і проти людей. Це великий гріх. І сором, що ти маєш такого роспутного сина“. Шо ж це? Схожу в повіт, то все узнаю. Петрусь наставить мене, нерозумну, все роскаже". 
Вимісила Ганна тісто і почала виробляти пироги. Трохи рідкувате тісто, але нічим підмісити, то так уже й буде. Треба поменше капусти класти, то й ціленькі повиходять пироги. 
Сире галуззя зрештою підсохло і палахкотіло в печі. Червоні вогняні язики лизали всю піч, і до хаті розійшлося незвичайне на цю пору у Ганни тепло. 
Повироблявши пироги, Ганна похапцем згорнула в печі на бік дрібний жар і заходилась сажати на черінь пиріжки. Скинувши з лопати останнього пирога, Ганна прикрила піч заслонкою і стала прибірати в хаті. 
Підмела хату, винесла сміття, а тут і пироги попеклися. Ганна вийняла з печі спершу одного, розломила на-двов і попробувала пальцем, чи не глевкий. Гострий дух печеної капусти і свіжого печива вдарив у ніс, але Ганна не спокусилась, не стала їсти пирога. Де все для Петруся. 
„Я тут на людях і за хлібом святим обійдуся, а він же, сердешний, певно і не доїдав) і не досипляє", — подумала Ганна. 
Повиймавши пироги і склавши їх, і розламаного теж, у вузол, Ганна почала зодягатись. Їсти її чогось не тягло, то вона взяла собі на дорогу хліба та цибулі. На дворі було вже досить видно. Треба поспішати. Ганна надягла стару, РУДеньку свиту і підперезалась, замісць пояса, рушником. Голову з очіпком перевязала хусткою. Чи воно там дуже холодно, а так безпечніше буде.
Зодяглась Ганна, взяла свій клуночок і тричі побожно перехрестилась на образи. Далі й вийшла похапцем з хати. Причинивши двері знадвору, вона рушила в далеку путь. 
Спершу було так легко йти і Гаяна тюпала швиденько, бадьоро. Але далі виснажене на чужій праці її тіло почуло втому. Думка, що от вона побачить свого Петруся і про все-все довідається, окриляла її; ноги, спотикаючись, не зважаючи на біль, рухались, переступали ступінь за ступ нем і поволі наближались до городу. 
Було так як після сніданку, коли Ганна нарешті допленталась, добігла до городу. Он уже блищать баня на соборі. Там поуз собор проходить широка, обсажена деревом по обидва боки вулиця і нею можна дійти як раз аж до самого острогу. До того прикро-жовтого острогу, мимо якого без остраху й пройти не можна. Буваючи в ряди-годи в повіті, Ганна й гадки не мала, що колись-то і їй доведеться стукатись у страшну, величезну залізну браму до острогу. 
Високі жовті мури острогу ще здалеку завиднілись. Он зони, такі непривітні, такі суворі. Серце затіпалось Ганні, як вона уздріла їх. 
Поволі наближаючись, вона побачила, спостерегла, що коло брами острожної стоїть якийсь гурток — панів та паній і все з пакунками. Ганна надійшла до їх і привіталась. Кільки голосів увічливо одказали їй на здоровкання. 
„Це ж вони мабуть теж одвідувати острожників, — подумала Ганна. — І пани, а які привітні, щирі видно". 
Вона насмілилась і підступила до одної панійки, що ніби найпростіше була зодягнена. 
- Ви мабуть когось навістити прийшли?— стиха запитала вона. 
- Еге ж, брата. А ви до кого прийшли? — одказала та. 
- Та я до сина. Оце їх недавно всіх сюди перевели з Мирова, од станового. 
-А за що ж ваш син попався в острог? 
- Та я либонь, панночко, й сама гаразд не знаю. Може ви чули, як ото був бунт на мирівській сахарні, то й мого Петруся там забрали. 
Панна чогось посміхнулась, немов це оповіданая їй щось приємне нагадало. 
- Чула, чула, — сказала вона. — Там багатьох тоді забрато. Значить, ваш син політичний? Як ви кажете? 
- Політичний ваш син? За політику його посажено? 
- Еге, ге. Може. 
-А ви ж його давно бачили? 
— Ще як у стані. Тутечки я оце вперше. 
- Уперше? Ай-ай, як же ви так сюди вирвались? А тут до політичних як раз тільки в сьогоднішній день на тижні й пускають, 
- Ну, скажіть ви! А я була на завтра порішила, щоб прийти сюди, та це не втерпіла. 
- Дурно були б такий світ забилися. От же вийде помічник начальника острогу, то ви його й попросіть, щоб записав вас на побачення з сином. 
- Щоб записав кажете? Оце спасибі, що хоч напутили мене. Я й не знала, як його тут і достукатися б. А швидко ж уже вийде той помічник? 
- Та вже повинен швидко. 
Ганна так і не одходить од цеї привітної панночки. Така вона щира, та ще й по простому балакала. І ніяково їй, а хочеться ще з нею поговорити. 
Аж це за брамою щось заскреготіло, немов одперто там здоровенний замок, потім грюкнуло і брама росчинилась. Прямо у брамі стояв гурт москалів із шаблюками на-голо і оточував арештантів, — старих, бородатих і таких молодих-молодих. За браму вискочив острожний доглядач і крикнув до панів і паній: 
- Геть з дороги! На бік! На бік! 
Усі розступились на дві лави, а Ганна й не ворухнулася. Чи не в цьому гурті вона побачить і Петруся? 
- Бабо, на бік! З дороги! — гукнув на неї доглядач. 
Тут хтось її смикнув за рукав і вона собі подалася осторонь. Поуз пройшли сірі, бліді арештанти і брама за ними знову зачинилась. 
- То уголовних повели на суд, - сказала до Ганни привітна панна, немов одгадавши, про що саме вона думала. — Політичні сидять у своїй одежі. В чім хто хоче.
I забилось Ганні дужче серце. Так ось вона вже побачить свого Петру, ся. У тій самій чумарці, що й завше він ходив. О, коли б же швидче! Петрусь не лихий, не погане чинив, коли ці пани не гудять, не ганблять його. Серцем вона чує, що він добрий, щирий. 
- Що ж то буде бідним хлопцям за бунтарство? Мабуть тяжко їх покарають?— снуючи свої думки далі, промовила Ганна в голос до панни. 
- Ні. Певно тільки повисилашть їх геть звідси, в далекі місцевости. 
- Аж у Сібір? -
Як кого то й у Сібір. 
-А в нас у селі гомонять, що їх усіх перевішають, сказала Ганна, сама аж радіючи, що неправда все те, що так турбує її. 
- Ні, ні. За це ще не вішають, слава Богу, і в нас. Ні, тіточко, тому не йміть віри. 
Легче стало Ганні на душі і вона вже жде-не дождеться, щоб швидче пустили її побачитися з Петрусем. 
Уже повинні й пускати на побачення, — промовив хтось у гурті. 
„Диви, мабуть не по разу їм доводилось тут бувати, що вони й це знають", — подумала Ганна. 
І справді, цю мить маленька брама, що в тій великій, тихо розчинилась і на вулицю вийшов якийсь панок, ніби воєнний. Ну, хто сього дня на побачення? — запитав він. 
-Я... я... я... — загули всякі голоси з гурту і панок усе записує собі на папірець. Усіх знає по голосові. 
-„Це ж і є той помішник", — подумала Ганна і собі підступила до його.
- Прошу милости, ваше благородіє запишіть і мене, — промовила вона. 
-А ти ж до кого? — суворо запитав він її. 
- Та я до сина... 
- Не сьогодня, не сьогодня тобі, бабо, зневажливо перебив її помітний начальника острогу. Сьогодня побачення тільки з політичними. 
- Та я, ваше благородіє, забилася такий світ. Зробіть уже таку ласку, запишіть мене, - крізь сльози почала просити Ганна і низько вклонилась. 
-Я ж сказав, що не сьогодня тобі. Прийдеш... 
- Та вона до політичного, пане домішнику,— обізвалась із гурту привітна панна, що була на цей час з кимось заговорилась. 
-А як твоє, бабо, призвіще? —Помякшав трохи помішник. 
-Рогозиха. Ганна Рогозиха. 
-Я такого призвіща між політичними щось не пам'ятаю, одказав помішник, проте щось черкнув собі на папірці. 
- Та вже потрудіться, подивіться там у себе, не одстає Гаяна. Я прийшла до сина, до Петра Рогозенка — отак і запишіть. 
-Рогозенко, Рогозенко... — промимрив під ніс помішник.—Що таке Рогозенко. Ну, та там побачим. Добре, добре. 
Ганна одійшла на бік. Нарешті, здається, вона достукалась. Аж тепер заспокоїться її материне серце. Такого наслухалася в селі, а тут знов ця панна ще иншого наговорила. Неначе потішав. Вже од Петруся про все довідаюсь. 
Тимчасом помічник начальника острогу посписував усіх, з де-ким пожартував, посміявся і пішов назад у острожний двір. Знову тут зосталися сами пани та данії і вона одна в своїй руденькій свитині серед їх. Чекають нетерпляче. Де-хто вже й нарікає, що так довго нікого не кличуть на побачення, а людей таки чи мало очікує. 
Аж ось розчинилась знову маленька брама і в ній з'явився,острожний доглядач, з папірцем у руці, начитуючи по йому: 
- Хто до Каца й до Дмитренка, йдіть на побачення! 
Двоє — високий пан, видно, жид, і та привітна панна виступили з гурту і подалися до брами. Тільки підійшли вони до доглядача, як пакуночки од їх з рук забрав другий доглядач, що десь виступив із-за брами. Далі брама грюкнула і їх не стало видко. 
Що воно? Ганна дивується. Але не встигла вона й розміркувати до ладу, як брамка знову розчинилась і з'явився той самий острожний доглядач з папірцем у руці і загукав: 
- Хто до Рогозенка? 
-Я! — скрикнула Ганна і так і метнулась наперед. Кров їй ударила в лице, серце так незвичайно защеміло—защеміло.
- Стій, бабо! Куди прешся? — спинив її доглядач. — Ти до Рогозенка? 
- Еге ж. До Петра Рогозенка. 
- Ну, то нічого ж до його ходити: переказував вам довго жити, —не до речі пожартував доглядач. 
-Я до Петра Рогозенка. Та він же помер. 
- Га? що? — незрозуміло перепитала Ганна і в очах їй закружляли якісь смуги то чорні, то жовті, то червоні — червоні.
- Позавчора й похоронили вже, — сказав доглядач. 
- Петрусь умер? Що ви кажете? —не можучи збагнути, про що це їй говорять, запитала знов Ганна і рванулась наперед, немов бажаючи там швидче все роз'яснити. 
- Та куди ви, тітко? Кажу ж, син ваш помер. Помер од тифу. 
- Ні, неправда!— скрикнула Ганна, починаючи розуміть, що саме сталось, і замахала руками, немов проганяючи од себе якісь страшні привиди. 
- Ви з Карпилівки? — запитав тоді доглядач, мов сам став не певен у тому, що тільки-но сказав Ганні. 
-З Карпилівки. 
-І сина вашого забрали на Мирівській сахарві. 
- Еге. 
- Ну, то це ж Петро Рогозенко, ваш син, і номер. 
- Мій Петрусь умер? Умер мій Петрусь? Го-го-го, ви його повісили, тільки брешете, що він умер. Брешете, брешете!! О-о, — несамовито вигукнула в нестямі Ганна і повалилась на землю непритомна. 
Всі кинулись до неї. Навіть острожний доглядач забувся, чого він тут, і похмурий задивився на цих чужих і їй, і одно одному людей, що заразом вовтузились коло непритомної. Мовчки, думками розуміючись. 
Страшний, божевільний вигук безталанної матері прокльоном бренів у вухах кожному, і ніхто перший не насмівав перепенити тяжку мовчанку... Гр. Квасницький. У Харькові, 15 лютого 1910 р.