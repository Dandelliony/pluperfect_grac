ДОПИСИ.
(Од власн. кореспондентів).
С. ВЕРБІВ, сквирського повіту (на Київщині). Непорозуміння. У нашому селі цього року міщане платять другий раз чинш. Це трапилось так. Міщанський касір зібрав в 1908 році чинш і віддав його помішникові писаря ходорковської волості, одібравши за оддані гроші квитанції —в підписом того ж таки помішника і з волосним штемплем. Чи ті гроши пропали у помішника писаря, чи у самого писаря, чи у старшини — цього ніхто не знає. Тим часом, з міщан с. Вербова беруть другий раз чинш: перший за цей рік, а другий, як недоїмку, за 1908-й. Люде показують квитанції за 1908 й рік, але це нічого не помагає. Люде спершу думали, що гроші забрав каеір і закликали його до свого села аж із мінської губернії, куди він торік переселивсь. Але касір привіз квитанції і всі побачили, що гроші оддані. Тепер діло касір передав слідчому. Поки що начальство дало міщанам на який час спокій.
Г. ХАРЬКІВ. Троїцький ярмарок. Недавно скінчався в Харькові щорічний Троїцький ярмарок, який має дуже велике значіння для торгівлі всеї південної України. Сьогорішній ярмарок пройшов мляво. Вовни привезено: митої рунної 8.000 п., підпару 500 п., охвостів 1000 п., обору 200 а., немитої рунної 12.000 п., усього 21.700 п. Продано вовни: митої рунної 6,000 п., підпару 500 п,, охвостів 1.000 п., обору 200 п., немитої рунної 12.000 п., усього 19.700 п. Вовна продавалась по 42,50 —44,25 карб., за пуд митої рунної, підпар 38 —39 карб., охвостя 32,50 —33,50 карб., обір 32—33 карб., немита рунна 11—14,50 карб., за пуд. Шкур продано до 2000 п. по ціні 8,80 —9,50 карб, за пуд. Вовну й шкури закупили московські, клінцівські й инші фабриканти. Мануфактурного краму на ярмарку було на 5.320.000 карб., продано тільки на 2.138.000 карб., переважно бавовняного краму. Гроші платились дуже мляво, й більшість покупців брали наборг. Покупців з'їхалось мало. Вовни зосталось непроданої 2.000 пуд. Загалом вовни привезено на ярмарок небагато, бо частину її закуплено на місцях стрижки, а також через те, що на Україні занепадає вівчарство. Усього на ярмарок навезено краму на 5.894.500 карб., а продано на 2.632.500 карб., менше проти торішнього ярмарку на 1.485.500 карб.
ЄЛИСАВЕТГРАДСЬКИИ ПОВІТ (на Херсонщині). Холєра. Місяць тому в селі Мігії трапилося перше слабування на холєру, яка хутко почала ширитися. Народ заметушився, пішли байки, що лікарі навмисне труять людей. Дякуючи енергійним заходам сельської й взагалі місцевої інтелігенції, були улаштовані зібрання, на яких пощастило довести людям, що то все чисті брехні, яким не треба йняти ніякої віри. Вибрали санітарну комісію, яка подбала про охайність та чистоту всього селища, поставила п'ять кубів, щоб варити воду, і пеклувалась, щоб усі брали тільки варену воду: на питво, на вмивання і навіть на прання. Хворих негайно забірали в барак, а в хаті, де лежав слабий, робили дезінфекцію. Таким чином довелося запобігти лихові і врятуватися од великої небезпеки. Вже скілька часу нема нових слабуваннів; можна сподіватися, що й не буде більше. За увесь час занедужало на холєру душ двадцять, з яких половина вмерло. 
З Мігії холера перекинулась у велике село Благодатну, в якому живуть переважно кацапи, де й почала косить людей страшенно. Народ прямо збожеволів і 8 августа зчинив „холерний бунт“; порозбивали куби, бараки і т. ин. На другий день після цього (9 августа) туди їздив п. губернатор.
Г. ОЛЕКСАНДРІЯ (на Херсонщині) Учительська семинарія. Міністерство народньої освіти постановило одкрити в г. Олександрії вчительську семинарію. Для цього в городі збудовано дуже гарний дім. Але міністерство дає гроші на семинарію тілько з іюля 1911 року і через це семинарія сього року не відчинилась би, як би не город і не земство, котрі взялись содержувати семинарію в цім році на свої кошти. 
Через це семинарія одкривавться в цім році. Приймаються в семинарію
хлопці, що скінчили 2-х класову школу такі, котрим не більш, як по 18 і не менше, як по 15 років. Екзамени тим, хто хоче вступити в семинарію, почнуться 8 сентября, а прохання про прийом приймає од 15 августа інспектор народніх шкіл 6-го району херсонської губ. (г. Олександрія, херсонськ. губ.). 
Вчить в семинарії будуть без всякої плати. Од тих, хто подав прохання, вимагають метричне свідоцтво і свідоцтво про скінчення 2-х класов., або однакової з нею школи.