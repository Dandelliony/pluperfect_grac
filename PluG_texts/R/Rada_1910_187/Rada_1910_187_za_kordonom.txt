У Сполучених Штатах.
У Сполучених Штатах вже почалась передвиборча кампанія, бо в ноябрі там мають бути вибори до конгресу (парламенту). Найсильніша з тамтешніх політичних партій, республіканська, переживає тепер, одначе, глибокий внутрішній крізіс, і це може значно змінити теперішню політичну фізіономію держави. Республіканська партія тепер поділяється на дві частині — праву й ліву. До першої належать великі фінансісти й їх прихильники; вони домагаються, щоб уряд не вживав ніяких заходів проти трестів; ватажками цього крила являються теперішній презідент Тафт і його помічник Шерман. Ліві ж республіканці—їх називають „інсургентами" домагаються, щоб уряд як найгостріше повставав проти трестів і щоб; у боротьбі з ними вживались найрадікальніші заходи; лідером лівих "вважають бувшого презідента Рузвельта. Антагонізм між цими двома течіями республіканської партії набрав таких великих розмірів, що комітет республіканської партії в штаті Нью- Йорк не схотів вибрати Рузвельта головою партійного з'їзду, що має відбутись у сентябрі в Саратозі. Річ у тім, що партійний комітет штату Нью-Йорк складається з правих республіканців, а що Рузвельт ватажок „інсургентів", то його забалотовано й головою вибрано віцепре ідента Шермана. При цьому один із членів комітету сказав: „ми повинні показати Рузвельтові його місце". З початку думали, шо Рузвельта забалотіровано заходами Тафта, й тому зо дня на день сподівались офіціального розколу партії. Одначе, Тафт у листі на імя голови комітету в штаті Нью-Йорк заявив, що він, навпаки, послав до Шермана телеграму з привітанням з приводу внесеної пропозіції про обрання Рузвельта головою з'їзду, але Шерман цеї телеграми не опублікував. Рузвельт цим поясненням задовольнився. Одначе, в цих заявах бувшого й теперішнього презідента публіка добачає бажання сховати од сторонніх очей ту розколину, що вже утворилась у республіканській партії між інсургентами й правими республіканцями. Становище правого крила партії стає все У де-яких штатах, напр., у Канзасі й Йові, комітети республіканської партії попризначали інсургентів кандидатами в депутати на близьких виборах. Трудно думати, що республіканська партія незабаром розпадеться, але безперечно, що вона переживає серйозний крізіс і що це несподівано може збільшити шанси другої великої партії Сполучених Штатів — демократичної.