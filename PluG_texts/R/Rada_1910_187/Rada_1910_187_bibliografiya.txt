Бібліографія.
Д. Святскій. Крестьянскіе костюмы въ области соприкосновенія орловской, курской и черниговкой губерній. (Відбитка з журналу „Живая Старина", вип. І—II, 1910 р., 15 стор. —20 коп.) 
Д. Святський, відомий дослідувач орловської губ., влітку минулого року з доручення етнографичного одділу „Рус. Муз. Имп. Алекс. 111“ об'їхав трубчевський повіт і полуденну частину сєвського повіту, орловської губ., та сусідні повіти — новгород-сіверський, черніговської губ., і дмитрівський—курської губ. 
Для етнографа ця місцевість має виключний інтерес, бо тут сходяться етнографичні межі трьох народностів — велико-руської, української і білоруської. Колись пролягали тут „литовскій" і „черкасскій" „рубежи", а в народній терминології і тепер часто вживаються такі назви місцевости: „литва", „хохлатчина" і „Московщина". 
Етнографичні межі між великоросами, українцями і білорусами ще й досі точно не визначено і через те етнографичні матеріали (мова, одежа), зібрані Д. Святським, безперечно мають певне значіння. 
Ми проминемо описи великоруського старосвіцького вбрання, зібраного д. Святським, і зупинимося тільки на загальних його висновках. Висновки ці ствержують досліди проф. Є. Карського, що до великорусько-білоруської границі (річка Десна) і спростовують його думку про границю українсько-великоруську. Проф. Є. Карський (къ вопросу о разграниченіи русскихъ наречій" —„Изв. И. Р. Г. О. т. XLI, в. IV) каже, що східну частину новгородсіверського повіту (сусідню з севським пов., орл. губ.) заселяють великороси. Святський же, побувавши в цій місцевості, пересвідчився, що людність тут чисто українська і етнографична українська-великоруська межа тут цілком відповідає межі географичній, що одділяє орловську губ. од чернігівської. 
Ріжниця між народностями по обидва боки цеї межі різко кидається в вічі не тілько в убранні, але й у мові, в домашній обстановці, характері будівель, господарства і т. д. Українська людність живе в чистих хатках, густо обсажених тополями, сусідні-ж великороси (орл. г.) —в „невозможно грязныхъ избахъ", а тополю, не зважаючи на однакові з сусідньою українською місцевостю кліматичні умови, побачиш тільки як виняток. Місцева людність, очевидно, сама розуміє свою окремішність і висловлює це так: то „московщина“, то „литва", а то „хохлатчина". 
П. Н. Тихонов цітує в своєму „брянскомъ говоре" слова М. Левченка, який ще в 1861 році помітив таке цікаве з'явище: народний говор в цій місцевості зміняється відповідно до змін... шапок. „Близъ Новгород Северскаго (по дорозі з Кролевця на Стародуб) вы заметите, что верхъ шапки белый, тамже услышите и белорусскій акцентъ. Переехавъ Десну, вы увидите уже только белыя шапки, но где встретится на нихъ хоть небольшая полоска темнаго цвета, тамъ еще слышится говоръ малорусскій" (П. Тихоновъ „Брянскій говоръ 14 стор. 125 —126 сборн. II отд. И. Ак. Н., т. 76). Досліди ці цілком ствержує й д. Святський. 
Взагалі д. Святський цілком добросовісно поставився до свого завдання і з працею його цікаво буде познайомитись як великоруським та білоруським, так і нашим етнографам. М. Л—ний.