Холера у Киіві.
За останні сутки по київських лікарнях було слабих на холеру: в єврейські —13, в кирилівській —14 і 3 з ознаками холери і в олекеандрівській—18 та 15 слабих з ознаками холєри.
3 Київщини. Скинуто сельського старосту. Київо-васильківський з'їзд мирових посередників цими днями скинув з посади сельського старосту с. Расави, канівського повіту, Тимофія Бевзенка. Сталось це, як написав з'їзд в своїй постанові, через те, що Бензенко лагідної вдачі чоловік і цим може призвести селян до того, що вони перестануть справно виплачувать всякі податі.
Нові школи. Цими днями в бердичівську повітову управу надійшло прохання селян с. Ярославки, бердичівського повіту, про збудування в них школи. Під школу вони дають дві десятини землі.
В селах бердичівського повіту Гурівцях, Санині і Овсяниках земство одкривае 15 августа двохкласові школи, а в Фридрові однокласову. З першого октября при білопільській школі одкриваються ремесничі класи.
3 Волині. З урядових наказів. Волинський губернатор видав два накази за №№ 67 і 68. Першим з цих наказів звелено мировим посередникам і повітовим справникам „неукоснительно" стребувать з селян всі позики і залеглости селянському банкові. Другим наказом примушено сельські громади виплачувати гроші на содержування місцевих шкіл за півроку наперед. Ці гроші повинні лежати в волостях в окремих скриньках, під двома замками: волосним і шкільним.
Арешт старовірів. 7 августа в містечку Левкові арештовано двох старовірів, тутешніх селян Опанаса Мазура і Наума Приходька. Арештовано їх за те, що прилюдно проповідували старовірчество. Поліція списала про них протокола і подала його судовому слідчому.
Пожежі в житомирському повіті. За останні дні в житомірському повіті було скілька великих пожеж. Так, 5 августа в м. Лещині згоріло чотирі селянських садиби з новим хлібом; 6 августа в с. Великих Коровинцях погоріли де-які будинки і ввесь звезений хліб в шістьох хазяїв, а 7 августа в тому ж селі погоріло ще ц‘ять хазяїв. Всього збитків в В. Коровинцях на 9000 рублів. 8 августа в с. Трощі в економії Олдиря з підпалу згоріли ожереди; збитків на 2.200 рублів.
Лихо з недоїмками. Недавно в селі Головні, володимирволинського повіту, тутешній волосний старшина в двома стражниками і урядником хотів продати сіно селянина Мусія Верещака за казенні недоїмки. Коли Верещук побачив, що стражники забірають сіно, то схопив косу і кинувся з нею на старшину і так його порізав, що прийшлось одвезти в лікарню. Верещака арештували.
Аматорська вистава. 7 августа в м. Долонному гурток місцевих аматорів виставляв „Невольника“ і „По ревизії. Спектакль пройшов нічого собі, тільки затягнувся до чотирьох годин ранку.
3 Катеринославщини. Наказ з сенату. Губернатор прислав для відома губернської земської управи наказ з сенату про заборону земству розповсюджувати книжечки, де пишеться про політику.
Вбивство двох дітей. З Новомосковська повідомляють: в селі Підгородному знайдено цими днями двох забитих дітей, що стерегли баштан. Це безглузде вбивство всіх дуже дивує. Вбивців і досі не знайдено, бо вони ніяких слідів після себе не лишили.
Розбій. На границі з Донщиною в станиці Милютинській четверо невідомих тяжко ранили сторожа Семенихина, вломились в хату урядника Іванова, вбили його, а жінку задушили. Забравши 500 рублів, розбійники втекли.
3 Херсонщини. Розтрата. „Од. Нов.“ сповіщають, що в Вознесенському в казенному очистному складі викрито розтрату. Касір Тамошенко і служащий Соболевський розтратили 6.000 рублів. Обидва вони втекли за кордон.
Перед виборами. Зважаючи на те, що 24 августа в Єлисаветі мають одбутись вибори гласних до городської думи, гласний Якубовський скликав був в себе 15 августа передвиборчу нараду. Зібралось душ БО виборців. Вже нарада кінчалась, як явилась поліція, переписала всіх і написала протокол.