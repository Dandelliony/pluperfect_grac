Замах на життя тов. Красіна.
Замах зроблено російською білогвардійкою. Викази затриманої Диксон.

Диксон обвинувачується в носінні зброї без дозволу. 
ПАРИЖ, 14 (Роста). Агенство „Гаваса" повідомляє: На допиті в поліцейському участкові затримана біля будинку радянського посольства невідома назвала яка себе вдовою Диксон, народженою Егор'евою, 41-го року, одруженою та овдовілою в Н'ю-Йоркові, але народженою в Росії. 
- „Я прибула, — мовила вона, — щоб забити Красіна, тому, що він чинив революцію у Франції (?), як учинив ії і в Росії". 
Після особистого трусу, в Диксон знайдено револьвера, 40 набоїв і листа італійською та російською мовою. Вона прибула з Італії та пробувала в Парижу протягом кількох тижнів у мебльованих кімнатах. Диксон додала, що вона письменниця. Диксон заарештовано й до неї підведено обвинувачення лише в тім, що вона носила зброю без дозволу. Отже Диксон буде звільнено за 5 день.
Хвилювання серед робітників. — Привітальні телеграми т. Красіну. - "Робота" угодовців.
ПАРИЖ, 15 (Ратау). В робітничих колах Парижу відомости про замах, який готувався на Красіна з день коли в ручав ввірительні грамоти презідентові, викликали надзвичайне хвилювання. Красін одержує тисячі привітальних листів і телеграм. 
Французькі комуністи вказують, що моральна відповідь на спробу й підготовку замаху падав на угодовців. Лише напередодні замаху угодовець Поль Гор росказував палаті ріжні небилиці про Красіна.