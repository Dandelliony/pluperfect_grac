Наш перший доброволець-комуніст-на село
Це тов. Фудалі.
За ним підуть десятки. 
Велике й важливе завдання стоїть тепер перед цілою нашою партією. Це—найбільше зміцнення спілки робітників та селян для спільної будівничої праці, для піднесення добробуту нашої трудової республіки. Отже, гасло партії „лицем до села" й спрямовано якраз на те, щоб дати можливість найширшим верствам трудящого селянства пліч-о-пліч з робітниками будувати нове життя.
Але для того, щоб постанови та вказівки партії й Радянської влади в справі відродження села не перекручувались, а йшли цілком та повністю на користь села, — потрібні свідомі працьовники. Для допомоги тим робітникам, що вже є на селі, партія ухвалила відрядити на село ще кілька тисяч комуністів, певних та загартованих товаришів. Цей захід забезпечить правильну лінію роботи на селі та зміцнить зв'язок селянства з партією й Радянською владою.
І в першу чергу партія звернулась з закликом їхати на село до тих товаришів комуністів, що цілком свідомо добровільно підуть на село та віддано працюватимуть на користь селянства.
Першим у Житомірі відгукнувся на заклик партії член комосередку нарзв'язку (робітників пошти й телеграфу) тов. Фудалі. Він перший заявив, що хоче добровільно поїхати працювати на селі.
Тов. Фудалі Людвиг Феліксович — робітник-слюсар, поляк, має 27 років. На виробництві він працює вже 13 років. За громадянської війни тов. Фудалі ввесь час служив у Червоній армії, на фронті. Він—активний працьовник, політично письменний, скінчив курси-семінар секретарів осередків та антирелігійний.
З сільською працею й життям тов. Фудалі добре знайомий, бо змалку жив на селі, працюючи за наймита в Волинських куркулів.
Округовий партійний комітет надіслав тов. Фудалі до Потіївського району для праці на селі.
Ми певні, що наші міські організації Волини дадуть не один десяток загартованих, витриманих товаришів, що, як і тов. Фудалі, усвідомили собі завдання партії. Вони підуть па село й там прикладуть свої сили, знання та досвід для піднесення виробничих сил села, зміцнюючи незламну спілку робітників та селян.
Тукалов.
