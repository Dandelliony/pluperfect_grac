НАШ ПОРАДНИК
Хто має яку справу, надсилай запитання до газети. Вона дасть тобі відповідь.
Газетні. 
Запитує Правдивий із с. Святець, Теофипільського району: 1) чи завжди треба підписувати під дописами своє прізвище й адресу, 2) чи платить редакція гроші за дописи, 3) чому дописувачеві не можна писати фейлетонами? 
Відповідь: 1) Під дописами треба обов'язково підписувати своє прізвище й адресу для відому редакції. Як-що дописувач уже одержав із редакції свій номер, треба ставити й номер. Прізвища дописувача редакція нікому не видає (тільки на вимогу суду), а як посилаємо дописа на розслідування, то тільки передрукованого без прізвища дописувача. 2) Грошей редакція не платить за дописи, а видає гурткам дописувачів, а також і окремим активним дописувачам бібліотечки по робселькорівському рухові. 3) Дописувач може писати й фейлетони, як-що вони йому вдаються. Ваші фейлетони як раз були невдалі й незрозумілі, краще, щоб ви про ту саму подію написали звичайного дописа.
Лікарські. 
Запитує Сорока С., яка різниця в половому відношенні між молоддю робітниче-селянськокі й буржуазною. 
Відповідь: Різниця та, що умови життя кожного з них по-різному впливають на половий розвиток. Робітнича молодь працює фізично, а праця дає нормальну фізичну втому, спить па твердому ліжкові, їсть просту та здорову їжу. Все це сприяє нормальному розвиткові. Крім того, робітнича молодь простіше ставиться до полового питання, що позбавляє її того особливого нездорового „смаку" до полового життя, полових ненормальностей, онанізму (солодійства), полових зносин з людиною свого-ж полу (зветься педерастія) й т. инш. Що до буржуазної молоди, то вона харчується ліпше, а працює мало, або зовсім не працює фізично. У здоровому тілі збираються невитрачені фізичні сили. Іжа дуже ситна, ліжка м'які та теплі. Через те припливає кров до живота, а також і до полових органів і побільшує полове чуття. А коли до цього додати той виключний інтерес до полового настрою, той смак, який виробляється в буржуазної молоди від читання любовних книжок, театру й кіно з різними любовними картинами, то стане зрозуміло, через що серед буржуазної молоди більш розвинуте ненормальне та несвоєчасно-раннє полове життя.
Комнезамські.
Запитує дописувач сільКНС з с. Семица Малайського р., чи має право голова КНС брати гроші від тих,хто вступає до КНС, як от це робить наш голова, що бере по 25 коп. з кожного. 
Відповідь. В Житоміреькій окрузі не береться ніяких грошей з тих, хто вступає до КНС. Береться одних тільки 10 коп. на членського квитка. Останній пленум Губ-КНС був висловився за те, щоб запровадити для членів КНС невеличкі членські внески, але ж у Житоміреькій окрузі цієї постанови в життя ще не переведено. Можливо, що на Коростенщині вже ввели членські внески й тому голова бере. Запитайте про це в райКНС.
Різні.
Запитує Лук'янчук, коли саме будуть призивати 1903 рік до Червоної армії.
Відповідь. Про час призвів буде своєчасно оголошено в газеті.
