На сільсько-господарському фронті.
День урожаю на Київщині. 
В Київі одержано перші відомості про святкування «Дня врожаю».
В деяких селах Київщини випустили спеціяльні газети до дня врожаю, відбулися мітинги і урочисті збори. У Велико-Димерськім районі 6 вересня відбулася демонстрація, де взяли участь члени комнезаму, сільради, кооперації, члени комун і колективів.
Комуни й колективи виступали зі своїми знаряддями (тракторами й ин.).
Сіль.-госп. курси на селі. 
Подільське округове земельне управління розробило план агропропаганди на селі на 1925—26 р.
В 38 землевлаштованих (де переведено землеустрій) селах і в 28 неземлевлаштованих частково відбудеться 3-х тижневі сільськогосподарські курси.
В селах, де ще не переведено землеустрій і де є сільсько-господарський кооператив, або колгоспи влаштовують 2-х тижневі курси в справі землеустрію і колективного господарювання. По инших селах агропропаганду провадитимуть через сельбуди, хати-читальні й школи.
Пільги недорідним районам.
Ярошівський район (на Поділлі), що дуже постраждав від недороду — звільнено від внеску єдиного сільсько-господарського податку.
