Відпускник-передовик села.
Сьогодні починається в червоноармійських частинах відпускна кампанія. Не одна сотня червоноармійців, вислуживши в армії свій строк, виконавши свій громадянський обов'язок — підуть у безстрокову відпуску. Робітники й селяни Волини, провожаючи їх, дають їм свій наказ: Зміцнювати змичку міста з селом". Промінявши гвинтовку на плуг, серп, або на молот, — скинувши шинелю й зодягнувши селянську одежу, або робітничу блюзу. вони повернуться продовжувати господарче будівництво радянської країни. В переважній своїй більшості вони роз'їдуться по селах і селищах України та инших Радянських Республік й будуть там, як найбільш передова частина. Бо наші червоні касарні виховали з них свідомих, культурних громадських робітників. В Червоній армії вони проходили не тільки військову учбу, але навчались також читати й писати, розбиратись у складному внутрішньому та міжнародньому оточенні, готувались до того, аби стати за передовиків села. Проживаючи в касарнях, вони ознайомились з містом, з життям робітників, більш перейнялись культурою, полюбили знання, учбу,— вони виросли на цілу голову культурно й політично. Отже, розуміючи значіння єднання міста з селом, вони повинні взятись за роботу, щоб це єднання, яко мога, зміцнити. Ім доведеться, коли вони повернуться до села, одразу ж з головою поринути в громадську працю. Відпускники повинні допомогти партії й Радянській владі відживити радянську роботу на місцях і  зорганізувати навколо рад широкі селянські маси. Зміцнити село, посунути його до кращих форм господарювання й стати передовим борцем за нове культурне радянське село—ось найпочесніше завдання червоноармійця-відпускника. Що правда, йому багато доведеться попрацювати, бо кволі ще парости нового в нас на селі, занадто вже вкорінилась спадщина старого. Але червоноармієць —це досвідчений, випробований борець. Його не зупинять труднощі завдання.  За підтримкою місцевих партійних організацій він, підсилений одержаним в касарнях знанням, буде успішно боротися на цьому новому фронті.
А.
