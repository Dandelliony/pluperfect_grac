Рух проти чужоземців у Хіні не вщухає.
Цими днями минуло 25 років від того дня, коли чужоземні держави, задушивши народній рух у Хіні (так зване, „боксерське повстання“), примусили Хіну підписати з ними нерівні угоди. Ці ганебні угоди надавали чужоземцям права й привілеї, віддаючи їм на поталу хінських трудящих. Хінське населення тепер відзначило відповідним чином цю річницю, ще раз заявивши, що хінський нарід не хоче далі коритись чужоземцям, а сам будуватиме своє життя.
Вже одержано відомості з міст Ханькоу та Вучану, що там відбулись величезні демонстрації. В цих демонстраціях брало участь понад 150 тисяч чоловіка.
Під час демонстрацій найбільш висловлювались проти англійців. Було ухвалено резолюції, де закликали всі пригнічені народи світу розпочати боротьбу з англійським імперіялізмом (загарбницькою політикою).
