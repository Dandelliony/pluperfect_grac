Чергова робота серед наймицтва
(До районних конференцій спілки „Всеробітземлісу")
З другою половини вересня почнуться районні конференції спілки „Всеробітземлісу" на Житомірщині.
Питання, які стоять перед райконференціями спілки „Всеробітземлісу", в цілому такі: а) облік і наслідки роботи після переходу на райкомівську систему і б) наслідки роботи серед наймицтва та захист їхніх інтересів на підставі Тимчасових правил». 
Профробота серед робітництва на сільсько-господарських і лісових підприємствах уже в де-якій мірі оформлена й дає більш-менш гарні наслідки. Проте серед наймицтва вона лише на початку оформлення.
В цілому в нас виявлено наймитів—4819, з них охоплено труддоговорами й підписками —3057, членів спілки наймитів—929.
Основні завдання, що стоять тепер перед спілкою „Всеробітземлісу“, такі: у звязку з виданням „Тимчасових правил" про найману працю в сільському господарстві, а також у звязку з новими заходами Радвлади до підняття селянського господарства, треба ще раз перевірити наші спілкові способи роботи серед наймицтва, як по захисту їхніх інтересів, так і по втягненню їх до лав спілки. Наймит і наймичка повинні мати ясну картину того, чого добивається спілка, втягуючи їх у спілкову роботу. 
Райконференції повинні також обговорити питання що до організації допомоги безробітньому наймицтву за рахунок соціяльного страховання, організації батрацьких кас взаємодопомоги та артілів на зимовий період для лісорозробчих робіт, для роботи по очистці шляхів від снігу та инше.
Взагалі, районні конференції треба використати з метою оживлення й поглиблення спілкової роботи, наближення районної організації до мас, втягнення більшої кількости низових робітників, особливо жіноцтва й фахівців, до активної профроботи. 
Ясенчак.
