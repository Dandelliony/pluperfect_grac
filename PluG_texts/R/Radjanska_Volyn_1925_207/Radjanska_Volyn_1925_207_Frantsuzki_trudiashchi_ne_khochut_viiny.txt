Французькі трудящі не хочуть війни.
Комуністи—на чолі руху проти мароканської бойні.
В останній час у Франції дуже поширивсь рух проти війни в Мароко (в Африці) та в Сирії (в Азії), де буржуазний французький уряд бажає придушити повстання тамошніх народів, що не хочуть коритись французьким буржуям. Проти цієї бойні, де з-за інтересів буржуазії ллється кров французьких салдатів-юнаків, все більше виступають французькі робітники, селяни й сами салдати. 
Французький уряд, вбачаючи в цьому велику для себе небезпеку, взявсь за комуністів, що викривають усім ганебну діяльність буржуазії.
По багатьох місцевостях Франції заарештували комуністів за пропаганду проти війни, за поширення відозв серед населення й за підбурення війська проти свого начальства. Лише кілька днів тому суд у місті Нансі засудив за це 12 чоловіка комуністів. Видано розпорядження поліції не припускати виступів проти війни.
Одначе, не зважаючи на всі урядові заходи, трудящі маси Франції, за проводом комуністів, все більш підносять голос протесту проти кривавих вчинків буржуазії.
