Економічне зближення Польщі з СРСР
відкриває широкі обрії для польського торгу.
„Газета Варшавська" надрукувала статтю Новачінського, що їздив недавно в Литву для переговорів з литовським урядом. Вказуючи на той факт, що СРСР вперше виступає в цьому році на східньому ярмаркові в Львові зі своїми експонатами в великому маштабі, Новачинський заявляє, що це є перший крок на шляху необхідного зближення обох сусідніх країн. Новачінський доводить далі, що ніяка инша Росія, крім Радянської, не буде безпечною для Польщі і тому вважає, що стремління до сталої угоди з Росією могло б бути головним принцініяльним пунктом польської зовнішньої політики. На думку Новачінського,  участь СРСР у львовському ярмаркові щиро вітатиметься польськими реальними політиками, тому, що економічне зближення з СРСР відкриває широкі обрії для польського торгу й промисловости. Ілюструючи цифрами велике значіння для Польщі торгу з СРСР й згадуючи також з задоволенням про факт утворення акційного товариства „Радпольторга", Новачінський пише: „Раз Франція продає СРСР літаки, то ясно, що Німеччина, навіть і Італія використовують нині цей ненормальний стан польсько-радянських відносин. Період лайки Рад за їхні колишні „гріхи", мусить закінчитись. Треба забути минуле.
