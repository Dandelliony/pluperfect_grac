Як Харків шанував японських літунів.
Ще задовго до прильоту японських гостей, на аеродромі (спеціяльному майдані—станції для літунів) зібралось багато тисяч червоноармійців, робітників та селян околишніх сел. Скрізь маяли червоні прапори з привітаннями на них японською мовою. На аеродром прибули члени уряду на чолі з т.т. Максимовичем, Єгоровим, Затонським, а також секретар японського посольства в Москві й кореспондент японської газети „Асаха", що організувала цей перельот. На зустріч японським літунам вилетіли наші літуни.
Коли прилетіли, нарешті, японські літуни,—їх зустріли гучними оплесками й привітаннями. 
Від імени уряду першим виступив заступник уповноваженого наркому закордонних справ на Україні т. Максимович. Він сказав:
 — „Від імени уряду України, а також багатомілійонних робітниче-селянських мас нашої країни вітаю вас, наші дорогі гості, із країни сонця. Ваш перельот має велике політичне значіння як для Японії, так і для СРСР, з окрема для Радянської України. Наше основне завдання—дійти до справжнього міжнароднього братерства та міирного співжиття зі всіма народами". 
Далі виступали від Аерохему тов. Затонський та від українських газет редактор газети „Вісті" т. Кас'яненко.
Першим з відповіддю на привітання виступив кореспондент газети „Асахи“, а після нього секретар японського посольства в Москві Сасаки. Він сказав: „Від імени уряду Японії та японського народу дякую вас за врочистий прийом наших літунів. Це має тим більше значіння, що в той момент, коли ви зустрічаєте тут наших літунів, радянські літуни перебувають у столиці Японії, де їх також гаряче зустрічає японський нарід. Це найкращий доказ того, як міцніє японсько-радянська дружба".
