
У кого обмаль на зиму паші,— готуй силос!
Скотина в нас зимою часто стоїть на одній соломі й полові.— В-осени в кожному господарстві пропадає різне городнє листя, отава то що, яких не можна висушити, й вони пропадають задарма. З них можна приготовити силос, дуже гарний корм для худоби на зиму.
Які трави треба силосувати. 
Силосувати треба такі трави, яких не можна висушити на сіно, а саме: різні бур'яни, як от кропиву то що. Як-що ці трави сушать на сіно, то листя з них облетить і зостається тверде, сухе стебло, яке на пашу не годиться. 
Силосувати треба гичку з корнеплодів: моквяну, бурякову, капустяне листя й качани, картопельне огудиння дає силос паганий, тому з нього силосу робити не варто.
Там, де розводять сонячника, добре силосувати сонячникові шапки. 
Осінні дощі часто мішають висушити отаву, особливо важко висушити отаву на низьких місцях. Таку отаву краще буде силосувати. Добре також силосувати кукурузяне листя й стебло. Як-що ж запас паші обмалий, можна в-осени збирати в лісі опале листя й силосувати.
Яма для силосування. 
Силосують пашу в ямах. Найпростіший, але за те й не дуже гарний, силос можна робити в ямах з земляними стінами. Такі силоси можна приготовляти тільки в твердому грунті й у місцях сухих та високих.
 Але на-багато краще буде стінки ями обшивати товстими шалівками, бо така сшита яма краща.
В них трава на краях не псується від забруднення землею.
Ще краще, як-що стінки силосу обкладати цеглою на цементі.
Ями роблять круглі, квадратові й прямокутні, але найзручніша яма кругла, тому, що в ній нема кутків, а кутки трудно набити щільно травою.
 Яку завглибшки робити яму, це залежить од того, скільки будемо силосувати паші. Але робити ями глибше 1½ сажн. і ширше 4 аршин не треба, бо виймати пашу з таких ям буде трудно. Щоби в силос не забігала сверху вода, стінки повинні бути трошки вище над землею. Як-що гадають силосувати небагато паші, наприклад капустяні качани, гичку, то можна викопати яму і вставити туди велику бочку. Над силосовою ямою треба поставити катрашку, щоби в силос не попадала дощова вода.
Як класти траву в силос.
Дрібну траву, наприклад, отава, морквяне й бурякове листя, кладуть у яму цілком, а що більше, наприклад капустяне листя, бур'ян, кукурузяне стебло треба попереду порубати тоненько чи порізати на січкарні. 
Через те, що силос із гички виходить дуже водянистий, то корисно буде домішувати до гички трохи полови чи січки. Полова й січка набираються соком із гички й стають дуже смачними. Тому їх худоба їсть охоче. Щоб силос мав кращий смак, його трошки підсолюють, приміром, на 1 пуд трави біля четв. фунта соли.
Силос буває кислий і солодкий, як його приготовити.
Кислий силос. Кислий силос роблять так: траву зовсім свіжу, або трошки зав'ялу кладуть у яму шарами по пів аршина, а аршинові завгрубшки, негайно утрамбовують чи утоптують ії й посипають зверху сіллю. Потім накладають новий шар трави й знов утоптують і т. д. Чим щільніше трава зляжеться, тим кращий буде силос. Особливу звертати увагу не краї й кутки, бо як на краях і в кутках трава не щільно втоптана, то там зостається повітря й од цього заводиться пліснява.
Трави накладають по-верх ями аршинів півтора, а потім накривають дошками. На дошки навалюють каміння. Як трава почне осядати, в яму ще добавляють трави. Добавляти треба до того часу, поки вона зовсім не стане осядати. Після цього здіймають дошки, а поверхню накривають шаром полови, а потім дошками. На дошки накладають каміння, або насипають землі з розрахунку на квадратовий аршин 10—15 пудів.
Як настануть холода, силос треба накрити соломою, щоб він не замерз.
Солодкий силос.
Його приготовляють у таких же ямах, як і кислий. Різниця лише та, що траву в яму накладають не зразу, а потроху. Так заповняти яму можуть де-кілька тижнів.
Потрібно тільки що-дня добавляти шар свіжої трави. Це робиться для того, що як трава нагріється до верху, то починає псуватись. Для того, щоб трава нагрівалась в ямі досить сильно, вона не повинна мати в собі багацько води, бо щоб одержати солодкий силос із водянистих продуктів, ці продукти повинні попереду пров'ялюватися, бо инакше буде звичайний кислий силос. Солодкий силос має приємний запах, він смачніший і худоба їсть його охотніше за кислий.
Ян годувати худобу силосом.
Яму треба розкривати потроху, але ніколи не здіймати всього накриття. Корм треба вибирати в розкритій частині ями до дна й потім, у міру потреби, відкривати яму далі.
До силосованої паші худобу треба привчати помалу, бо вона має в собі багато кислоти, худоба часом не може її стравити й від цього трапляється бігунка.
Силосованою пашою особливо добре годувати дійних корів, бо від цього вони дають більше молока. Не вредно буде ним годувати також і свиней. Телятам силосу давати не варто, бо він може попсувати їм харчотравлення. 
Дійній худобі силосу дають до 40 фунтів на голову в сутки, а для відгодовання—й більше. Коней силосованою пашою не годують. 
Агроном І. Е.
