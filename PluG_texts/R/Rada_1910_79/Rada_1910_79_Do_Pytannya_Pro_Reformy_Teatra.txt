До питання про реформу театра.


Справа з реорганізацією українського театру ось уже п’ять років як стоїть на черзі. Не раз і не два з
української суспільности підносилися голоси про те, що треба нарешті, здвигнути театральну справу з
мертвої точки, на якій вона стоїть від 80-х років минулого століття. Перед нами ще дві таких статті, що
мають на думці розвязати це складне питання, і знайти, нарешті, той певний шлях української
вмілости, щоб були і вовки ситі і овечка цілі. Перша стаття д. І. Кончіца в другій книзі „Української
Хати». Стаття ця нас мало задовольняє, бо автор зовсім не


Торкається, так сказати, псіхології часу, не міркує над тим, як розплутати сучасний заплутаний клубок
соціальних відносин, а нагромадивши кілько окремих фактів, приходить часом до безпідставних
висновків. Так, напр,, за єдину причину занепаду українського театру автор вважає „зловредність “
наших антрепреньорів: мовляв, —і репертуару сучасного досить, і артистів талановитих до біса, і
зголодніла публіка аж „ломиться» на нові п’єси, а проводирі театра свідомо ухиляються від грошових
прибутків і навмисне (кумедіянщики!) годують українське громадянство ріжною макулатурою!
Послухаємо автора: „Життя котиться мимо них, а вони зовсім і не гадають вийти з того становища
напів-етнографичного музею напів-цірку, в яке поставили наш театр вороги українства». Навіть
„трупа д. Садовського, з котрою можна звязати українську національну ідею, також далеко не стоїть
на сторожі українського мистецтва та загально-громадських інтересів». (Стор. 125). Мораль ясна:
„нравствеаное самоусовершенствованіе» антрепреньорів і побільшення градуса іхньої національної
свідомости та громадянського альтруїзму! Дивні міркування! Невже ж, коли б були прибутки од
нових п’єс, антрепреньори їх не ставили б? Досить порівняти хоча б нещасливу долю „Забавок»
Шніцлера, або „Моральноети пані Дульської» з успіхом прекепського фарса „Пан Штукаревич», щоб
заходитись шукати якихось глибших причин сучасного сумного становища українського театру.
Видима річ, що не можна погодитися з таким ідеалізуванням смаку сучасної публіки та цілковитим
обвиноваченням антрепреньорів. Переходимо до другої статті, що була надрукована в 3-ій книзі
„Української Хати»: „Опера і Драма» д. М. Григ... Ця стаття далеко солідніша, бо рахуючись з сучасним
становищем театра, пробує вирішити складні питання української вмілости. Конкретний проект
реформи театра засновується, власне, на таких підставах, що раїть Д. М. Григ...: „Проект той зводиться
до того, що необхідно відокремити оперу від драми. Коли все (?) лихо нашого театру полягає в
бракові діференціації, в формах спеціалізації з амплуа, то утворюймо їх. Необхідно вивести наш театр
з його „античної» стадії й наблизити до сучасного європейського театру. З драми раз на завжди
необхідно вигнати співи й танці, драма повинна зостатись строго-словесною, без ніякої сторонньої
примішки». Необхідно закласти окрему українську оперу. На доказ можливосте цього, автор
наводить десяток назв опер на українські сюжети, що спромоглись би стати за фундамент
майбутнього репертуару. Таким механичнии способом автор розвязує питання псіхологічного
порядку. Навіть коли б здійснення цього проекту мало успіх, то все ж таки з теперішнього становища
український театр не вийде на кращий шлях, бо не будуть усунені ті причини, через які він в тому
становищі зараз пробував. Лихо українського театру полягає не в тому, що не має діференціації
драматичної й оперної вмілости, а насамперед в страшенно малій літературно драматичній
продукції. Не можна не згодитись з тим, що театр живе і нормально розвивається під


„взаимодѣйствіемъ» двох величезної ваги чинників нашого національно-політичного життя: гарної,
придатної до сучасних вимог літератури і певного контінгенту одвідувачів театру. Тільки маючи на
увазі ці два найважніші чинники розвитку театру, можна вказувати на ті способи, що спромоглись би
стати великим стімудом до реорганізації театральної справи, спромоглись би направити театр по
„равнодѣйствующей» найкращого задовольнення естетичних вимог. Між тим, відомо, що поминаючи
відомий „старий» репертуар (Карпенка-Карого, Старицького, та ин.), у нас зовсім майже нема нової
драматичної літератури, котра змогла б стати поруч з п’єсами російського репертуару. Більш
продуктивний сучасний драматург — Винниченко, але його п‘еси мало рахуються з вимогами
театральної техніки, з другого боку, вони не визначаються цільністю художественного вражіння і
наскрізь пройняті вузькою „половою» тенденцією. Ця тенденційність, залишаючи в тіні инші боки
людського життя, висуває наперед в значно побільшеній формі ті риси дієвих особ, що частенько
нагадують основні погляди прихильників гедонизму. Через свій проповідницький дух, ці п’єси ледві
чи спроможуться задовольнити вибагливі вимоги інтелігентного глядача, що спізнався з коріфеями
европеської літератури. Проти п‘ес перекладних, звичайно, нічого не можна сказати, але вже
виявилось, що публіка майже не підтримує „благихъ начинаній» українських антрепреньорів. Досить
вказати на „Нору» (ставила „Просвіта»), коли театр був далеко неповний, або на „Блакитну Троянду»
Лесі Українки (яскравий приклад!). Ясно, що український театр, дійсно, стоїть на роздоріж‘ї.
Зачароване коло, в якому опинилась сучасна сцена, тільки тоді зникне, коли наші письменники
постачать гарного матеріала, а для публіки театр український зробиться серйозною органічною
потребою. Через те нам здається, обвинувачувати цілком антрепреньорів (річ йде про свідоміших)
мало рації. В значній мірі винно само громадянство, що з одного боку не дає нових п‘ес, з другого
—не підтримує матеріально постановки п’єс перекладних. Коли усунути ці причини, тоді тільки
питання сучасности буде розвязано. Механичеим способом цього вузлика не розрубаєш. С. Дорош.