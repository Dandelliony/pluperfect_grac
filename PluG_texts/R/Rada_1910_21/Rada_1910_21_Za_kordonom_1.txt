Одним із наслідків призначення Куена- Хедерварі на посаду венгерського прем'єра являється відновлення конституційного режіму в Хорватії. Річ у тім, що хорватський 
сейм не збірався вже коло двох років, бо вибори, що відбулись у початку 1908 року, дали більшість у сеймі членам сербсько-хорватської коаліції. Це дуже не 
вподобались банові, баронові Раухові, й як тільки сейм одкрився, між сеймовою більшістю й баном виникли дуже гострі суперечки. В результаті, засідання сейму було 
„відкладено" аж до сього часу. Таким чином, у Кроації протягом останніх двох років не було затверженого сеймом бюджету, а барон Раух робив усе що міг, аби 
скомпромітувати сербсько-хорватську коаліцію. З цією метою, між иншим, було утворено й відомий Загребський процес. Тепер новий премьєр надумався помиритись з 
сербсько-хорватською коаліцією, для чого насамперед відновлено конституційний режім у Хорватії, а, опріч того, в новий венгерський кабінет міністром у справах 
Хорватії буде запрошено Томачича, колишнього ватажка коаліції.
