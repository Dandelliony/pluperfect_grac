Культурний рух серед латишів за останній рік значно зміцнився. Не покладаючись на те, що колись там буде проведено в життя обіцяні реформи, значно обмежені в 
правах місцевого самоврядування, латиші насамперед взялися за розвиток своїх громадських установ. Значна частина латишських просвітнпх товариств працює над тим, 
щоб дати змогу латишам одержувати не тільки нижчу освіту, а й доповнювати її знаннями професійними та загально-просвітними. Поруч з просвітними заходами латиші 
працюють і для поліпшення економичного добробуту свого народу. Багато товариств кредітових, професіональних, взаємної допомоги і т. и. з великим успіхом проявляють
 свою діяльність як по великих містах, так і по селах. Дякуючи праці цих товариств, економичне становище латишів помітно кращає, не зважаючи на силу всяких 
 шкодливих для них обставин. Особливо звертає на себе увагу велике збільшення числа власників будинків по великих містах. Аце в свою чергу збільшує вплив латишів 
 на міське самоврядування. Латишські кредітові товариства, допомагаючи розвиткові володіння латишів будинками в Ризі, та латишському будівництву, працюють так 
 енергійно, що навіть місцевий німецький елемент, заможність якого зростала на протязі цілих віків, тепер уже не може так успішно конкурірувати в цій сфері з 
 латишським, як раніше. В німецькій пресі на це з'явище уже давно звернено увагу. Про те латиші на цьому не зупиняються і цими днями заснували вони нове 
 спеціяльне будівниче товариство. Одним тільки успіхом за минулий рік латиші добре показують всім иншим недержавним націям, яких успіхів можна досягнути при 
 дружній громадській роботі і самодіяльності навіть за дуже нещасливих обставин.