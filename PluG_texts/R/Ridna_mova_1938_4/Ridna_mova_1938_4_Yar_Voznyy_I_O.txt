Відповідь на запитання наших Читачів.
Взаємний, а не взаїмний (для п. С. Ковбеля, Winnipeg, Man.). Київська Академія Наук наказала писати тільки взаємний, а не взаїмний, а це тому, що так це слово (рідке) й вимовляється. Словник Б. Грінченка ще 1909 р. т. IV ст. 323 з живої мови подає: взаємний, взаємність, взаємно. Академічний Правописний Словник Гр. Голоскевича 1930 р., вид. 7, подає: взає́мини, взає́мний, взає́мність, взає́мно, взаємовідно́сини, взаємодопомо́га. Те саме подає „Рос.-укр. Словник“, 1914 р., т. І на ст. 69. Давне було ---, через це по-російському й тепер: взаимный, взаимность і т. д. Минулого року в Києві видано „Російсько-українською Словника“, Видавництво Академії Наук, її Інституту Мовознавства. Словник цей відомий тим, що на російські слова подає ті самі українські, старанно замовчуючи самостійні українські. І цікаво, що на ст. 53 російські „взаимный, взаимность“ перекладає таки: „взаємний, взаємність“, цебто не переробив на російське взаімний, взаїмность. Але слово „взаємний“ дуже рідке, застаріле, тепер дуже рідко вживане, — частіш кажуть обопільний. Напр. „Рос.-укр. Словник“ 1924 р. т. І на ст. 69 дає приклади: обопільність, обопільна допомога, Обопільна згода, Обопільні відносини. Через усе це назва товариства по новому була б така: Українське Товариство „Обопільна Допомога“.
Велика Україна. На означення Східньо-українських Земель (Придніпрянщина) защіплюється в нас помалу термін „Велика Україна“. На мою думку, термін цей неправильний. Україна — це ж цілість, а в жодному разі не частина її, тому нелогічно звучить в українських устах вираз „Велика Україна“ на означення частини цілого. Тим більше, що цей термін каже нам додумуватись, що крім тієї Великої існує ще „Мала“ (чи як її вже деякі називають: „Західня“ чи „Галицька“). Яр. Возьний.
P. S. Так, термін Велика Україна ніби недоладній, але він відрухово шириться в Галичині. Не ми, наддніпрянці, автори його, — це наддністрянці його створили. Створили з великої туги й розпачу за своєю державою, що так приманливо народжувалась була над Дніпром. Це з їхній уяві та Україна — то Велика Україна, бо все там — велике. З цього погляду „Малої“ України нема. Та́ наша вимріяна батьківщина — тільки Велика! І. О.
