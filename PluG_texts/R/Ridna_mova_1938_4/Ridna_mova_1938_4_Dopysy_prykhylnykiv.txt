Дописи Прихильників рідної мови.
Привіт Учителеві! На днях надійшла книжка „Науковий Збірник“, де поміщена Ваша знімка. Побачивши її, пригадалось мені, що колись ця трудяща людина мене вчила на 1-му році вчительського семинара ві Львові. Правда, недовго це тривало, але так успів цей один рік увійти в мою пам’ять, а ще більше в серце, що про жодного зо своїх професорів такий милий спомин не остався. Може й те причиною, що мав я з української мови „дуже добре“ при кінці року, чого вже до кінця семинара не вдалося в інших пп. професорів. Але важнішою причиною того милого спомину в сама особа Ваша, — той підхід до праці, жадоба якнайбільше навчити, а далі — зуміти знизитися до дітваків ще тоді. І здається мені, що тим, чого навчився я на 1-му році, дишу й донині. Пізніше вчили нас життєписів, що позабувалося, та не мали талану вщіпити нам любови до рідної мови... Яка велика шана для мене, що був я колись Вашим учнем; чванюся тим, перед ким удасться... Сьогодні я вчитель народньої школи, — ледве дочекався. І багато з Ваших тодішніх учнів розбрились по світу. Декотрі й запродались... Не знаю, скільки з них читає РМ. Порівнюючи стан української та польської мови в народній школі, — аж жаль і жах бере, яка різниця... Ще гірше болить, коли українець легковажить свою мову, коли на зроблений йому закид відповідає, що правопис „Рідної Мови“ не затверджений владою, тощо. В польській мові зайшла зміна правопису, зараз наказали його навчитись, — і навчились усі вчителі! Про українську мову такого наказу не дочекаються!.. Учитель.
„Рідна Мова“ дуже пожаданий журнал, а особливо в Канаді. Бажаю кріпкого здоровля та сили для праці на рідномовній ниві. 24.1. 1938. Morecambe, Alta, М. Чорнейко.
Я вже приєднав Вам одного передплатника на „РМ.“, і буду старатися приєднати ще більше, щоб поширити якнайбільше таку корисну науку, яку нам дає „РМ.“ 3.1. 1938. Горохів. М. Бондарук.

