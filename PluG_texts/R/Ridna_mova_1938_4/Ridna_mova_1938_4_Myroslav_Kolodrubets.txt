Рідної мови треба завджи навчатися.
Видавництво „Рідної Мови“ розписало анкету, що є свого роду плебісцит широких читацьких мас. Уважаю за свій обоз'язок, як п'ятилітній читач, узяти участь у цій анкеті, тим більше, що голос анкети матиме вплив на вигляд та зміст журналу.
1. За п’ять років свого існування „Р. М.“, що була новиною в нас і першим либо́нь того роду часописом, поставила справу найціннішого дару людини, що ним є мова, на раціонально-наукових вершинах, знищила дотеперішній хаос, дала щось тривке й цінне. Її значення оцінить вповні історик культури.
Кожен, що читав „Р. M.“ й користав із неї в практиці, бачить, що він інакше пише, інакше говорить, як давніш, інше його мовне відчування, — тепер воно щиро літературне.
„Р. M.“ не читається якслід. Читають одиниці, її ентузіясти, групи, а не маси. Доказ іще низького рівеня культури в нас. Має вона й ворогів що ігноранцією й відразливою „філософією“ неуцтва намагаються вбити рідномовні гасла. Це нічого, — це зміцнює ідею. Це доля кожного почину, що нарушує дотеперішній консерватизм.
2. Годі дати якусь певну відповідь, — залежне це від особи читача. Філологи бажають строго наукових статтей, лаік — практичних відомостей. Тому, що більшість читачів філологи-аматори, побажана була б перевага статтей показово-ілюстраційного змісту. Дуже пожиточні: „Кукіль у житі“, „терапія мови“.
Вороги рідномовних гасел „Р. М “ на місцях є різні й різно говорять. Одні кажуть, що тепер є інші завдання, як мова. Мова — це щось ніби маловажне й побічне. Інші мовні скептики-неуки говорять, що в мові все спірне й до нічого не дійдемо. Своє суб'єктивне відчування, хоч яке відразливе, уважають за святість і готові за нього боротися й сперечатись. Інші бачать у рідиомовному правопису комунізм. Інші, бачучи відмінність літ. мови, зокрема наголосів, від їх мови, уважають літ. мову за чудернацьку, неприродну, за мову людей „несповна розуму“ й сміються з неї...
3. Уважаю, що слід збільшити матеріял популярний.
Відділ зразкового красного письменства найбільш побажаний. Такого матеріалу якнайбільше. З ентузіязмом вітаю його!
4. „Р. M.“ можна пустити до найширших мас через пристосування її змісту до потреб найширших мас. „Р. M.“ з місячника, посвяченого тільки вивченню укр. мови, стала б загально науково-літературним місячником, присвяченим різним ділянкам знання, що був би сполукою „Р. М.“ й  „Н. K.“ в однім журналі.
5. „Р. М.“ повинна опиратись тільки на справжніх відданих передплатниках.
Щоб Редактор „Р. M.“ виконував обов'язки редактора, секретаря, адміністратора безплатно, — явище нечуване, й без сумніву — ненормальне. Обов’язок читачів „Р. М“ через матеріяльну допомогу й розбудову „Р. М“ цей парадокс у наших умовинах усунути.
6. Тільки передплатники повинні стати підставою „Р. М.“. Меценатів не слід шукати, вони самі повинні знайтися.
7. Закриття „Р. M.“ було б великим ударом у нашому духовому розвиткові. Неплатство — це злочин. Неплатники — злочинці. Імена подати до загального відома, щоб остерегти перед ними. Домагатись звороту майна „Р. M.“ судовою дорогою. Тих, що повтікали, може вдасться віднайти посередньо оповісткою, може хтось подасть їх адресу й може заплатять. З неплатниками, свідомими експлуататорами й нищителями, слід повести нещадну боротьбу всіма можливими способами.
Мирослав Колодрубець.
