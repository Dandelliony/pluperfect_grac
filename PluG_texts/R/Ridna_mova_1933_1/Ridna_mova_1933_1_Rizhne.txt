Ріжне.
Роман Завілінський (1855-1932). 21 жовтня цього року вмер у Кракові знаний польський учений Роман Завілінський. Добрий знавець польської літературної мови, З. видав кільки книжок з мовознавства, а серед них і таку цінну, як Словник синонімів (Słownik wyrazów blizkoznacznych i jednoznacznych, 1926 p,). Добре розуміючи значіння літературної мови в розвитку нації, З. ще в 1901 році заснував місячник »Poradnik Językowy«, що з того часу виходить без перерви і придбав собі заслужену славу. 31 рік видавав З. свій місячник, подаючи найріжніші пояснення та поради на сумнівні питання польської літературної мови. Польське громадянство добре оцінило потребу такого місячника, як »Poradnik Językowy«, і він спокійно виходив без журби за завтрашній день. З початку цього року хорий З. передав свій місячник Варшавському »Товариству правильности мови«.
Запрошуйте нових передплатників. Доданим до цього числа »Рідної Мови« чеком просимо наших читачів доповнити передплату до розміру річної чи піврічної, або передати його особі, що стане передплатником нашого журналу. Це число висилаємо й деяким нашим громадянам не передплатникам і просимо їх передплатити »Рідну Мову«. З Новим Роком найсердечніше вітаємо всіх Передплатників та Прихильників »Рідної Мови«. Щиро бажаємо всім, щоби Новий Рік справді приніс нам добрий поступ в розвитку культури української літературної мови »Фонд Рідної Мови«. Дбаючи про належний розвиток української літературної мови, яко головної ділянки рідної культури, зложили на »Фонд Рідної Мови« : Блаженний Діонисій, Митрополит Варшавський — 100 зл., Преосвященний Єпископ Йосафат Коциловський — 20 зл., Докторова Яр. Мандюкова — 20 зл., Проф. X. Лебідь-Юрчик — 6 зл., о. Іван Губа — 4 зл., Інж. Оп. Нестеренко — 5 зл., о. Прот. П. Табінський — 5 зл., Михайло Боднар — 1 зл., Петро Букало — 50 гр. А разом — 161 зл. 50 гр. Усім цим Добродіям Рідної Мови Редакція складає свою сердечну подяку. Тільки при щедрій однодушній допомозі на »Фонд Рідної Мови« широкого нашого громадянства та наших інституцій зможемо створити авторитетний центр для вивчення рідної мови. Продовження цього списку подамо в другому числі.
