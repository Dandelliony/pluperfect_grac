ПО УКРАЇНІ.
У КИЇВІ.
— Спочуття дружині Л. Мацієвича. До нашої редакції прислано од гуртка українців з Полтави таке спочуття дружині небіжчика — авіатора Л. Мацієвича: 
     „Спочуваємо дружині небіжчика і прилучаємось до загального смутку, що так запанував на Україні після тяжких втрат”.
—  Загальні збори членів українського клубу призначено на 19 октября.
— Клопоти трамвайного товариства. Трамвайне товариство клопочеться перед губернатором, щоб не затвержено було ухваленого городською думою проекта автобусного руху в Київі. Прохання своє товариство мотивує тим, що автобусний рух заводиться не для того, щоб зробити полегкість населенню, а щоб зменшить прибутки товариства і тим полегшити викуп трамвая. Крім того, лінії, по яким ходитимуть автобуси, паралельні лініям трамвая, і участки будуть однакові. Це — на думку товариства — небезпешно для публіки, яка їздитиме автобусами.
— В комерційному інституті. В київському комерційному інституті одержано відомости, що міністерство внутрішніх справ і міністерство торгу та промисловости не думають давати одстрочки для одбування військової повинности 128 студентам інститута, 21 року, принятим в інститут цієї осени. Проф. О. О. Ейхельман, який заміщає тепер директора, клопотатиметьея перед військовим міністром В. А. Сухомліновим, що незабаром приїде в Київ, допомогти в цій справі.
— Судова справа. Вчора в судовій палаті розглядалась справа редактора “К. Мысли” Ніколаєва за надруковану в „К. М. “ кореспонденцію з Луцька про предсідателя окружного суду. Київський окружний суд оштрафував д. Ніколаєва на 100 карб, з заміною місяшним арештом. Палата затвердила цей присуд. Обороняв підсудного прис. адв. Ю. Лещ.
— 3 Лук'янівської вязниці позавчора випущено трьох політичних вязнів; С. Русановського, Ів. Чайченкова та С. Белієнка (Доляновський), яких було арештовано адміністративним порядком. Випущено їх через те, що слідство не знайшло ніяких підстав для обвинувачення їх у якомусь злочині
— В справі церковних шкіл на Київщині. Голова церковної губернської шкільної ради вдався до київської губ. зем. управи з проханням звернути увагу на те, що київське земство одкриває школи по тих селах, де вже єсть церковні школи, і що завідуючі земськими школами часто приймають учнів церковних шкіл, через що церковні школи пустують.
— Черва на хлібі. Черкаський повітовий справник повідомив київську губ. зем. управу, що в повіті нищить озимину озимий червяк —совіноголовка. Знищено 80 дес. поміщицького хліба і половину селянського.
— Штраф. Ресторан „Биржа” за нечистоту оштрафовано на 25 карб.
— Посада Раковицану. Відомого Раковицана, якого нач. пів.-зах. залізниць Немешаєв двічі увільняв з служби без права поступати знову за зловживання по службі, міністр доріг Рухлов призначив тепер ревизором руху на миколаївській залізниці.
—  В управлінні п.-з. залізниць. Щотовода головної бухгалтерії Щирого-Никитчука, голову залізничого союза рус. народа, наставлено ділопроізводителем матеріяльної служби.
— Вислання. Арештованого недавно студента київського ком. інститута Андреєва вислано вчора етапом в Ярославль до рук тамошньої жандармерії.
— Новий журная. В октябрі в Київі починає виходити новий журнал „Гудок”. Редактор - видавець А. К. Ладієв.
— Російсько-польський журнал. Вчора, після довгої перерви вийшов у Київі російсько-польський журнал „Объединеніе” — Zjednoczenie. Журнал присвячено обороні інтересів служащих в сельському господарстві і с.-г. промисловості.
— 3 Київщини. Адвокат В. с. Матюшах, Васильківського пов., живе єврей Сруль Мулярський, який видає себе за адвоката. До нього вдаються наші селяне за юридичною допомогою і він не одмовляється — всім помагає, тільки його допомога дорого коштує селянам: за прохання, що напише до мирового судді, чи у волосний суд — бере карб. 5 —10, і селяне примушені платити, бо більш нікому писати.
— 3 Волині. Про пристава Дублянського „Вол.” пише, що гласний луцького повітового комітету д. Лукашенко зробив слідство про пристава Дублянського, що запріг фурмана в бричку. Матерьял слідства пішов на розгляд п. губернаторові.
— Злочинство. В с. Пилинках, житомирського пов., 23 сент. невідомі злочинці вломились в хату до селянина Никанора Школьника-Кузьмина, пограбували, що було, убили Школьника та його жінку і зникли. Гадають, що це зробили свої ж селяне.
— 3 Поділля. Цукроварня і селяне. Наш кореспондент повідомляє: Степанівська цукроварня (вінницького повіту), як і першими роками, давала селянам насіння цукрових буряків, грошей авансом і сіялку для посіву. Тепер же, коли настав час копати буряки і, по умові, доставляти їх на завод, селяне з с. Гуменного доставили тільки частину буряків — аби покрити взяті аванси, а решту звозили у Вінницю і за трохи дорожчу ціну продали там, тільки без жому і мелясу. Дізнавшись про це, завідська адміністрація наїзжала у місто і спиняла продаж буряків у своїх клієнтів. В заявку з цим при прийманні буряків цими днями виникли значні завідські непорядки.
— Школи. До цього року у Вінниці було 8 початкових шкіл: 3 церковнопараф., З городських, 1 залізнодорожна і 1 двохкласова городська. В цьому році одкрилось три: дві чоторьохкласових і одна двохкласова при місцевій вчительській семинарії. Окрім цього, 29 сентября в будинку двохкласової городської школи одкрились дівочі вчительські двохрічні курси.
— Нова газета. Наш кореспондент пише, що незабаром в Кам'янці має виходити ще одна газета, вже поступового напрямку. При теперішніх двох газетах (клерикальна „Подолія” та союзницька „ Подолянинъ”) поступова газета в Кам'янці дуже потрібна.
— 3 Полтавщини. Арешт. В Кременчуці заарештовано Надкіна— касіра фабрики Гурарія. Надкін присвоїв 35 тисяч карб.
— Крадіжка. В кременчуцькій потребительській крамниці викрито крадіжку всякого краму. Крамниця закривається.
— Напад. „К. В.” пишуть, що вночі 26 сентября в с. Попівці, пирятинського повіту, шість стражників-чеченців, з револьверами в руках, вломилися в дім купця Гельфонда і, погрожуючи револьверами, домагались грошей. Грошей у купця не було. Стражники понишпорили і зникли. Два стражники поїхали на товарному поїзді до Полтави, а решту затримали.
— Переселення. За останній час переселення з Полтавщини зменшилося. Таке саме помічається скрізь по російській державі. По рахункам переселенчеського правління з 1-го января по 1-ше августа 1910 р., за 8 місяців переселилось до Сібіру всього 316,000 душ, а за цей час торік переселилось 623,000 душ. Переселенське правління пояснює це тим, що в цьому році в європейській Росії був гарний урожай, а в Сібірі поганий.
— 3 Катеринославщини. В Бахмуті міністерство затвердило діректором реальної школи земського кандідата Степанова. Тепер гласні повітової земської управи думають прохати міністерство, щоб воно забрало з повіту інспектора народніх шкіл Луцкевича, який зводить на нівець великі грошові жертви бахмутського земства на народню освіту.
— З Херсонщини. Самогубства. Нам пишуть, що за останні дні цього місяця у Кривому Розі отруїлось аж дві дівчини. Перша, котра служила у турків у буфеті, отруїлась через нещасливе кохання. Друга, теж наймичка місцевого крамаря. Хазяйка її поїхала проводити гостей на станцію, а цим часом дівчина отруїлась.
— 3 Холмщини. Нещастя. Велике нещастя спіткало цього літа девять сел грубешівського повіту. Буря з грядом геть вибила ярину і попсувала озимину. В де-яких селах зруйновано господарські будинки та поламано садки. 795 семей лишається без хліба. Рада холмського Свято-Богородицького брацтва обертається до людей за допомогою бідним селянам. Жертви можна надсилать на таку адресу: Холмське Свято-Богородицьке брацтво; город Холм, люблинської губ.

