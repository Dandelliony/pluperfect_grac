Старо-Костянтинівська районна виставка.
Сільсько-господарська виставка в Старо-Костянтинові розпочалася вересня Крім Старо-Костянтинівського району чимале Місце займала й Антонінська цукроварня та племзаповідннк ім. Домбаля. На площі біля сельбуду — машиновий відділ. Ось біля 200 душ купчилось біля трактора. Багато з них бачуть трактора в перший раз. Що це таке, махтомобиль, — питає одна жінка в чоловіка. — Та ні, це трахтор. Чекай, зараз буде орати. Ось заторохкотів мотор, засмерділо газом і трактор показує пробну оранку. Селяни уважно розглядають борозду. Бач, як хороше. Ще лучче, як „Геновський”. Ось клітки обступили, розглядають породисті свині Антонінського держзаповідника. Тут-же на стіні й плакат, як свиня врятувала одного селянина від злиднів. Ось в одній кімнаті певно селян, які скупчились біля одного боку, —це відділ скотарства Антонінського держзаповідника. Бач, яке гарне масло, — показує одна жінка. Але дивись, які машини онде стоять, що ними роблять масло. Тут-же керівник розказує, як треба розводити гарну корову, наскільки корова породиста корисніша від простої. А он там, в одній кімнаті, повно жінок. Це відділ материнства та дитинства. Лікпом показує й розказує. Бачте, Одарко, а ми вік живемо й не знаємо, як дитина родяться. Виставка, не зважаючи на те, що була досить бідна, проте досить зацікавила селянство. Першу нагороду одержав Антонінський держзаповідник ім. Домбаля за породисті свині. А другу — Велико-Погорілівське колективне господарство за садівництво та городництво. Де-які з селян теж одержали невеличкі нагороди. А всі инші — щиру подяку. П. Вовк.
