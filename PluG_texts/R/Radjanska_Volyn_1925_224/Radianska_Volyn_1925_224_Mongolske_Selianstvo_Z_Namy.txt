Монгольське селянство з нами.
В Азії, коло нашого Сибіру, є невелика країна Монголія. Пригноблювали її хінські (китайські) царі та генерали, а за їхньою допомогою й чужоземна буржуазія. А вже за нашої революції там навіть хазяювали наші білогвардійці — Колчаківські недобитки та инша генеральсько-отаманська наволоч, що втікли були туди від робітничо-селянської руки. Але ж Радянська влада допомогла монгольцям визволитись від насильників, надіславши їм на допомогу наше червоне військо. Вже з-пару років пройшло від того дня, як загони Червоної армії вийшли з Монголії, коли там було приборкано всякі банди. Тепер , Монголія—народня республіка — будує сама своє життя, й відсталий монгольський нарід прилучається до культури та освіти. Цими днями в Монголії відбувається з'їзд монгольської народньої партії. На з'їзд прибуло понад 180 делегацій, переважно від степових селищ. Вперше за ввесь час існування Монголії є на з'їзді 5 жінок-селянок. З'їзд надіслав привітальну телеграму Комінтернові. На почесних членів з'їзду обрали т.т. Зинов'єва (голову Комінтерну) та Сталіна секретаря Російської комуністичної партії). До президії з'їзду обрали радянського повноважного представника в Монголії тов. Никифорова, шо звернувся до з'їзду з великою промовою.

