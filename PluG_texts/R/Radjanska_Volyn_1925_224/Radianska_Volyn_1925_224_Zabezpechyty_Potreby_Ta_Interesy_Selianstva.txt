Забезпечити потреби та Інтереси селянства.
Хлібозаготовлення й крамопостачання.
Доповідь члена колегії наркомвнуторгу тов. Бенгера. До Житоміра приїхав з Харкова член колегії наркомвнуторгу т. Венгер для розвязання спільно з місцевими організаціями низки питань у справі хлібозаготовлень та крамопостачання. Тов. Венгер зробив з цього приводу доповідь на засіданні президії окрвиконкому.
Справи хлібозаготовчі. Доповідач спочатку висвітлив стан хлібозаготовлень по Україні. У звязку із сприятливим урожаєм, експортовий (вивозовий) план було значно поширено. Одночасово стояло завдання попередити різке падіння цін на хліб, бо це могло пошкодити селянському господарству. Ознаки цього помічались по де-яких місцях у липні місяці, коли ціна на хліб доходила навіть до 55 коп. за пуд. Щоб припинити таке зниження необхідно було поширити хлібозаготовлення, щоб дати змогу селянським господарствам продати хлібні лишки по цінах, вигідних для селянства. У той час закордоном обставини цілком сприяли нашому вивозові й ми склали з закордонними країнами умови па завіз туди нашого хліба. Але через низку об'єктивних (від нас незалежних) причин, як дощі, несвоєчасний обмолот хліба, та викликане цим збільшення политу на хліб проти пропозиції, — ціни наприкінці серпня почали збільшуватись, і тепер вони вище закордонних. Тому купувати хліб для вивозу за кордон не доцільно. Отже виникає побоювання, що нам доведеться тримати весь хліб в середині країни, й селяни продаватимуть його згодом по незначній ціні. Уряд вживає тепер низку заходів, щоб запобігти такого становища, бо воно загрожує селянському господарству. Ці заходи скеровано на те, щоб вирівняти ціни й тим дати нашим організаціям змогу виконати план вивозу. А поки не вирівняються ціни, організації заготовлятимуть хліб переважно для наших внутрішніх потреб. Крім того, маючи на увазі, що приватній ринок утворює ажіотаж (надзвичайне підвищення цін) на хліб, а споживає тільки міське робітниче населення та незаможне селянство, держава розподіляє між окремими районами хлібний фонд на вересень й на жовтень місяці по невеликій ціні. Продажну ціну буде встановлено однакову для всіх організацій. По де-яких районах ці заходи вже дали гарні наслідки й надалі призведуть до вирівняння цін на хліб, дадуть змогу виконати вивозовий план сильного падіння цін на хліб та завезти потрібні селянству машини й товари.
Крамопостачання покращає. В справі крамопостачання доповідач зазначив, що потреба в фабричних виробах значно збільшилась. Задоволити ввесь попит дотепер було неможливо. Але на жовтень місяць крамопостачання покращає, бо наші підприємства навантажені цілком, а також довозиться мануфактуру з ‘за кордону. Постачання кооперації мануфактури на жовтень збільшується на 50 відс. (на половину).
Житомірщина матиме крага. Переходючи до постачання краму Житомірській окрузі, —т. Венгер зазначає, що торговельна мережа Житомирської округи квола й не досить кредитоздатна. Через те кооперативні центри мало постачають їй краму. Але на нараді, що відбулась за участю всіх представників держкооперативних організацій та банків, цю справу розв'язано, й Наркомвнуторг, безумовно, вживе заходів до поліпшення постачання Житомірської округи. , Одначе, ми зобов'язуємо держкооперативні організації кинути найбільшу частину товарів на село. На нараді, крім того, ухвалено низку заходів у справі постачання селу заліза й шкіри, налагодження правильного збуту продукції селянського господарства, зокрема скотарства то-що.
