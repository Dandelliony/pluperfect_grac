По Росіі
— Циркуляр П. А. Столипіна. П. А. Столипін розіслав циркуляр губернаторам. Голова ради міністрів рішучо вимагав в циркулярі ліпших елужащих губернських правлінь і губернаторських канцелярій. Циркуляр радить заміщати вакансії особами з вищою освітою, а в крайньому разі —з середньою. „Гарні служащі, — каже циркуляр, — поможуть начальству підняти авторітет і повагу серед людности до правлінь".

— Реформа середньої шкоди. В Державну Думу внесено законопроект про реформу середньої школи. Відповідно проектові, назва реальної школи скасовується зовсім. Встановляються гімназії трьох типів: в гімназіях першого типу вчитимуть грецької, латинської і французької мови; в гімназіях другого типу — латинської і німецької мови; в гімназіях третього типу—французької і німецької мови. Учнів прийматимуть в 9 років. Посада помішників класних наставників скасовується. Підготовчий клас разом з двома першими утворює підготовчу школу, курс якої рівняється курсові перших двох класів вищої початкової школи. Останні 6 класів відокремлюються і їм належатиме назва гімназії. Гімназії заводять тільки в центральних містах. З заведенням цієї реформи сподіваються поменшення числа учнів. Через це посада інспектора гімназії касується.

— Бунт в каторжній тюрмі. Арештанеькі роти в Орлі мають величезні майстерні. 9 августа в майстернях працювало до 300 каторжан. В ткацькій майстерні працював сокирою одни з каторжан. До нього, як переказують, підійшов завідуючий майстернями „дядька" Вєтров і вдарив його кулаком за те, що той не так робив, як треба. В відповідь на це арештант розрубав Вєтрову голову сокирою. Піднялися і ин. арештанти. Позбігалися і з инших майстерень і накинулися ще на двох „дядьок*. Але тут зібралася сторожа тюрми і почала стрілять в арештантів. Скоро каторжан притиснули до стіни і вистрілами примусили арештантів заспокоїтися. Наслідки бунту такі: крім Вєтрова поранено ще двох надзирателів. З арештантів 3 вбито, 2 поранено на смерть і 11 душ поранено досить сильно. Крім того, 10 августа, як кажуть, 20 душ начальство покарало різками. (Речъ).

—У Двинську. Недавно в Двинську поліція „накрила" „злочинне товариство" — релігійну лютеранську секту „Синяго Креста". Секту „накрилив той час, коли на зборах її членів показували картини чарівного ліхтаря. Написали протокола. Виявилося, що головна ціль цієї „секти" зводилася до проповіді шкодливости —го рілки. Щоб краще вплинути на слухачів, наслідки піяцтва яскраво показували на картинах. В члени секти, крім лютеран, записувалися і люде иншої віри. Під впливом цих пропо відів багато з тих, хто вживав горілку, а то й запивав, покинули зовсім піяцтво. Поки ще невідомо, чи членів „злочинного товариства" потягнуть до уголовної одповідальноети, чи обмежаться адміністративною карою. 

— Шукають журналистів. Участковим приставам м. Пекова, секретно циркуляром міністерства внутрішніх справ приказано зібрать відомости, чи проживають в їх участках особи, які працюють в літературі і чи не належать вони до нелегалізованого союзу журналистів. 