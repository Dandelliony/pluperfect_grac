Чума в Уральскій області.
УРАЛЬСЬК, 17. В джанбейтинській волості захворіло сім душ на хворобу, дуже схожу на чуму. Троє вмерло.

Чума в Одесі.
ОДЕСА, 17. Санітарно-виконавча комісія постановила: домовласників і дворників, які не приноситимуть пійманих або дохлих пацюків та будуть сперечатись з отрядами, що виловлюють пацюків, карати 3-х місячним арештом, або штрафом на 300 карб. ОДЕСА, 16. За останні два дні захворіло ще 8 душ на чуму і 7 мабуть на чуму. Город розділено на 72 медичних участки. Городський голова послав в Київ запрошувати лікарів на боротьбу з чумою. Жалування 100 карб. на місяць.

Грабіж.
КАТЕРИНОДАР, 17. В станиці Хадиженській гурт розбишак ограбив касу промислів міжнароднього товариства. Забрато 10.000 карб.

Холєра.
ПЕТЕРБУРГ, 16. С.-Петербурзьке телеграфне агентство має такі звістки про холеру: за тиждень в Олександровську, катеринославської губ., захворіло 31, умерло 27; в Астрахані і губернії захворіло 141, умерло 72; у Владикавказі захворіло 11, умерло 4; у владикавказькому повіті захворіло 146, умерло 87; в Вороніжі захворіло 803, умерло 510; в гомельському повіті захворіло 5, умерло 4; в Миколаївську захворіло 27, умерло 16; в Тулі захворіло 9, умерло 8; в Царицині захворіло 10, умерло 3; в Чистополі захворіло 4, умер 1; в повіті захворіло 86, умерло 28; в смоленській губ. захворіло 7, умерло 2; в Смоленську перестали хворіти. Од початку пошести в ананьєвському повіті захворіло 633, умерло 286; в Ананьєві захворіло 4, умерло 2; в сизранському повіті захворіло 421, умерло 178; в Сизрані захворіло 79, умерло 45. В Москві за два дні захворіло 6, умерло 4. В Петербурзі за добу захворіло 53, умерло 20, по лікарнях лежить 671. 
РОСТОВ-НА-ДОНУ, 16. За останні два дні в городі захворіло 6, умер 1. Од початку пошести Захворіло 3663, умерло 1124, хворих 46. Фабрична інспекція мав відомости, що од початку пошести до 1 авгуета по фабриках і заводах области серед 15.000 робітників захворіло 220 умерло 93.

По вищих школах.
ХАРЬКІВ, 16. В технологичний інстітут принято всих студентів — христіян без конкурса і ще зосталося вільними 14 вакансій. За 25 років істнування інстітута це другий випадок; перший був при одкритті інстітута. 94 євреї держать конкурсні екзамени. Вакансій для їх 10.

Злодійство.
ОДЕСА, 17. Злодії проломили стіну в магазині Пташникова і покрали каракульські смушки та шапки — всього на 24.000 карб., крім того взяли 1.000 карб, готовими грішми.

ОДЕСА, 17. Вияснилось, що злодійство вчинили якісь чоловік і жінка. Вкрадено 724 каракульських смушків, 465 каракульських шапок, 19 великих шалів і 300 карб, готових грошей. Всього покрадено на 22,986 карб. Зло дії — молоді люде, жили вкупі, як подружжя, по фальшивому пашпортові на ймення Лазаря Борисовича Фрідмана і виїхали з Одеси ввечері 15 августа по П.-З. залізниці. Покраденого ще не знайдено, але поліція вже натрапила на слід.

Всякі звістки.
ЛОДЗЬ, 16. Невідомі злочинці на смерть поранили городового і легко прохожих мужчину і женщину. 
МОСКВА, 16. Японський лікарь Хата, який працював в лабораторії Ерліха над препаратом „606“, проїзжаючи через Москву; одвідав московські лікарні і був при вприскуванні препарата хворим. Сьогодні Хата по сібірській залізниці виїхав в Японію. Викрито двох особ, які брали виховувати маленьких дітей, а потім вбивали їх. Встановлено, що вбили вони п'ять душ. Одсвятковано 550 ліття Спасо-Андроніевського манастиря. Закривається тижневик „Московскій Еженедельникъ".
ВАРШАВА, 16. Опустився зіпсований аеростат з трьома пруськими офицерами-шпигами. Шпигів арештовано.
ВАРШАВА, 16. Бастує 20,000 шевців.
ОДЕСА, 16. В пржарному павільоні розірвався, підчас демонстрації, огнетушитель- парижської і, сістеми „Субіто*. Представника фірми Завадського вбито. Прокурор наказав забрати з павільона огнетушитель „Субіто“.

За кордоном.
Свята в Чорногорії.
ЦЕТІНЬЄ, 17. В понеділок, о 7 г. ранку, трьома вистрілами з гармат оповіщено про початок святкування золотого весілля королівського подружжя. О 8 г. ранку король Николай з королевою Миленою пішли вдвох в церкву, в якій п'ятьдесят років тому вінчались. Після молебствія король і королева вернулись в палац, де поздоровляли їх сем'я, високі гості і дипломатичний корпус. Перед палацом пройшли цетинські школи, чорногорська дружина в озброєнні 1860 року і инші в сучасній формі з прапором, депутації од всіх провінцій, чиновники міністерств, офіцери, мало не все населення столиці і італійська військова депутація. Не вгаваючи грали військові музики; кричали „живіо" і кидали шапки вгору. Король з сім'єю і високими гостями дивився на все з балкона, а тоді зійшов на плац приняти дружину ветеранів. Потім був сніданок, після якого італійське королівське подружжя поїхало на автомобілі в Антіварі, звідкіля ввечері на своїй яхті виїде в Анкону. їх проводять королевичі Данило і сербський Олександр.

Холєра в Австрії.
ВІДЕНЬ, 17. В городі вчора не захворів ніхто. Захворіло де-кілька душ на сумежних з Росією залізничих станціях.

Холєра в Германії.
БЕРЛИН, 17. Захворіло на холєру ще дві женщини —в тому самому домі, де були перші слабування. БЕРЛИН, 17. Слуга, що захворів на холєру в північній частині Берлина, вмер. 
ШПАНДАУ (біля Берліна), 16. Захворіло на холеру дві душі. Один хворий помер.

Холєра в Турції.
КОСТЯНТИНОПОЛЬ, 17. В Галаті захворіло дві душі на холєру.

В Турції.
Константинополь, 17. Шейхуль-іслам вніс на розгляд ради міністрів меморандум, який подали грецькі депутати, але рада міністрів, не розглядаючи меморандума, порадила депутатам додати його на розгляд палати депутатів. Хаккі-паша з Марієнбада поїде в Париж, де має перебалакати з Пітоном по критському питанню і про реалізацію на парижській биржі майбутньої позички. Порта розіслала своїм представникам за кордоном циркуляр, в якому протестує проти вибрання Венізелоса і инших критян в грецьке націонали не зібрання, і доручав їм вияснити, як ставляться до цього держави покровительниці, а також яких заходів мають вони вжити з приводу цього факта.

Землетрус.
РЕДЖІО-ді-КАЛАБРІЯ, 17. О 3-й годині ранку дуже струснулася земля. Люде повиходили з домів і росташувалися надворі. Трусилася земля також в Месині, Джераті, Монтелеоне, Галіні, Мілацо і Мілето. Обсерваторні струменій в Мілето, які одмітили, що земля ще тричі злегка струснулася, попсувались. Землетрус нігде не зробив шкоди.

Літання.
ГАВР, 17. Авіатор Моран встановив світовий рекорд, піднявшись вгору на 2040 метрів. 
ЛІЛЬ, 17. Авіатор Бреге встановив світовий рекорд, політавши з п'ятьма пасажирами.

Вибори в Португалії.
ЛІСАБОН, 16. До цього часу більшість голосів одержали в Лісабоні 10 республіканських кандідатів. Монархисти
урядової і опозіційної фракцій боряться між собою. З 155 вибрано 90 урядових і 83 опозіційних монархиетів та 12 республіканців.

З Кореї.
СЕУЛ, 16. Перед тим, як одріктись од престола, корейський імператор видав едікт, в якому говориться, що імператор сам не мав змоги зробити реформи і вважає за краще передати це в другі руки. Імператор прохає народ бути спокійним, зоставатись при своїй роботі і слухать нового уряду. Японський уряд асігновує 8,500,000 доларів на розвиток в країні промисловости на освіту і лікарні. Губернатор пустив прокламацію, в якій говориться, що для вбогого населеная скасовуються всі недоплатки. Серед населення спокій.



