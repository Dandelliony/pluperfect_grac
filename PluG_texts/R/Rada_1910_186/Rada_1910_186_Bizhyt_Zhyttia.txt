На теми дня.

Біжить життя.
Була Корея. І не стало Кореї. Прийшов голодний японець, роззявив рота.
— Гам!..
І не стало великої держави, не стадо дванадцяти милійонів самостійного народу, що має 2.000 літ власної історії! 
Так просто все сталось, без гвалту, без зброї, без крови... 
Це єсть „анексія", або просто — грабіж на національних похоронах народу, що загубив пашпорта на самостійне державне істнування... 
Два роки тому Австрія проковтнула їжака з двома головами, взявши його в руки серед сну. 
І нічого, хоч і єсть ще в босняків та герцовинців колючка, — травить їх помалу австрійський шлунок. І захоче —доканає. 
Місяць тому Америка наклала важку лапу на негритянську республіку в Африці — Ліберію. 
Пискнула тільки сердешна Ліберія і вмить зкорилась. 
І так йдуть похорони за похоронами цілих націй і великих народів. І ніхто-нічого. Це — вище свято міжнародньої справедливости XX століття, коли за найкращу правду вважається вигук: „моя хата з краю"... 

Все, як колись... 
Десь в Екклезіасті пишеться; „що було, те і буде, що робилось, те і буде робитись, і нема нічого нового під сонцем". 
 Тепер в нас 1910 рік. І всю країну охопила страшенна пошесть — холєра. Це саме було в 1892 році. 
—18 літ тому! 
—І що ж? чи хоч на ступінь, чи хоч на кришку посунулось наше село по шляхові культури?! 
— Як і 18 літ тому —та ж темнота. 
— Той же бруд... Пошесть шириться... 
А люде ховають хворих. 
Б'ють лікарів, 
Вбивають санітарів, 
Палять бараки, 
Кличуть на запомогу знахарів... 
І мруть, мруть... 
Все, як колись... І як же тут не вірити Екклезіастові... 

Процентна норма на коров. 
Єсть на Полтавщині повітове місто Хорол. А в Хоролі, які у всякому місті — Єсть городеький голова і багато кіз та коров... 
От і задумав собі хорольський голова виїхати на тих коровах в „государственнне люди". Ще з часів гетьманських паслись корови христіян і іудеїв на громад ському хорольському пасовиську. І не було між ними ніякісенької а ні національної, а ні економичної ворожнечі. Навпаки, всі знали, що рабинова корова завше бувало, як пригріє сонце, лиже дякову корову, а дякова — рабинову... А бугай городського голови, дак постійно залицявся до жидівських теличок... 
І так би було і було собі... 
Але видав міністр освіти циркуляра, щоб не було по школах більше 10% євреїв... 
І придбав собі цим багато слави... 
Захотілось її і хорольському голові. 
Ну, а звісно—над чим має владу голова повітового міста? Звичайно, над громадськими козами, коровами... 
І видав він, пише „Южний Край", наказ: 
— Більше 10 проц. єврейських корів не пущу на громадське пасовисько... Раз в гімназіях „норма", так нехай вона буде і в череді... 
І стоять тепер іудейські корови на привязі по хлівах.
А хорольський законодавець тішиться своєю вигадкою і певно жде нагороди. 
Як, одначе не трудно попасти в знамениті люде...