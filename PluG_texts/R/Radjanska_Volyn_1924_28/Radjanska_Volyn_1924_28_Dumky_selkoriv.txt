Думки селькорів.
Кіно на село.Як би хоч одне кіно на нашу округу, щоб воно по селах картини селянам показувало пише селькор Бичківський. За 
допомогою кіно швидко можна було-б забобони розвіяти, селян освітою зацікавити. Уже й тепер багато селян залюбки ходять 
до сільських театрів. Але ж вони селянам не дуже то користи дають,—ані вистав відповідних, а-ні актьорів, щоб гарно їх 
виконали, немає. А кіно з гарними картинами могло б просто чудо на селі скоїти, якщо картини такі будуть, що селянинові 
користь принесуть. Політосвітнім органам варто було б цією справою зацікавитись. Й подбати про рухоме кіно для села. 
Більше освітлювати життя спілки Радянських Республік потрібно нашим хатам-читальням на селі. Селяни тепер виявляють 
велику зацікавленність до становища радянських республік—пише селькор Гафт з м. Емільчина. Ось почались переговори з 
Англією. Долетіла до сел чутка, що лише через підтримку англійських робітників наша делегація перемогу отримала. Ото ж 
зразу й починаються розмови серед селян. Запитують, чи дасть Англія грошей, чи буде користь для нашого господарства од 
неї, й т. инш. А хати-читальні, що зовсім позачиняли, на вряд чи можуть що небудь дати в цій справі селянам. А як би вони 
МОГЛИ ОЖИВИТИ свою роботу,  коли б робили бесіду з селянами в цій справі, а то принаймні гуртом зачитували й розбирали 
газети.