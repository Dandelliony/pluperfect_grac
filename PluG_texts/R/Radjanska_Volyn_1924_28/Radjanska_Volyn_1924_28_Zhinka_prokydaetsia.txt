Жінка прокидається.
Просторнє помешкання Завкому. Мягко, з ласкою віддає світ електрична лямпа. Делегатське зібрання жінок. На Іванківській 
цукроварні це річ цілком нова, перша спроба, але здається вдала. Після дня праці, не забувши подоїти корів, всипати 
вечерю чоловікові, уложити дітей спати й зробити ще багато де-чого такого, що ми чоловіки навіть й не помічаємо, 
покинули делегатки все і прийшли. Одна прийшла навіть з немовлятком. Росташувались на лавках і сидять, слухають уважно.
А слухати треба, бо досі вони були в темряві, не давали їм світу, казали що „жінка, знай кухню й горшки", „жінка нехай 
кориться, свому чоловікові". Доповідь про с.-г. продподаток. Зараз виникають питання, як вдови взагалі, як вдови 
червоноармійців платять і др. Здається нічого не пропустили... Обмірковувався потім план праці серед жінок. Є в плані 
такий пункт: „вести групову обробку виділивши групи по 3 чол. й прикріпивши до них керовника. Одна жінка, немолода вже, 
з цим не згоджується: „Чого-ж ви тільки трьох вивчите, а більш ні? Треба всіх вивчити!" їй з'ясовують, що не три чоловіка,
а група в три чоловіка, а груп може бути багато. Хтять вчитись, рвуться до світу, але, кажуть вони, дуже скрутно нам 
приходиться: возись з хазяйством, ніколи навіть приходити. „Ось бачте, скаржиться одна, прийшла я сюди з дитиною, бо не 
було кому її залишити, а чоловік стоїть вже тут біля години й тягне мене додому“  „Нехай чоловік глядить дитину"! „Чуєш 
чоловіче,— сміються делегатки, гляди дитину, такий приказ! Але сміх-сміхом, приказ-приказом. Цього мало. Треба якось 
відкрити дитячий сад. Робота нова, трудна. Має вона на шляху свому багато перешкод, але обіцяє на Іванковській цукроварні 
стати в майбутньому гарною. Робкор ДУБОВІК. Іванковська цукроварня