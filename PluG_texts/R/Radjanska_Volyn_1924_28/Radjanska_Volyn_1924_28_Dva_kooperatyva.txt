Два кооператива.
В м. Райгородок Заславського району існує ЄДИНЕ СПОЖИВЧЕ ТОВАРИСТВО. Цікаві робітнички цього товариства. Правління, 
наприклад, щосуботи зачіняє крамницю й відправляється до сінагоги вимолювати свої гріхи. А гріхів у нього чимало; в той 
час, як в містечку багато безробітніх прикащиків, правління взяло на службу сина багача-спекулянта, орендаря млина. 
Набереться багато инших гріхів. А про них иншим часом. Побачимо тепер як працює РАЙГОРОДСЬКЕ С.-Г. ТОВАРИСТВО. Недавно з 
чуднівської райсельспілкп приїхав уповноважений скласти умову по заготовці збіжжя. С.-г. товариство склало з ним умову 
на 1900 пудів. Члени товариства енергійно взялися до роботи. Протягом трьох днів все жито було відправлено на станцію. 
Через декілька днів складається нова умова на 1000 пудів. Спекулянти, стурбовані заходами товариства, почали перекупати 
жито, здіймаючи вгору ціни. Товариство відразу накинувши до своєї ціни 5 копійок на пуд встигло закупити ще тисячу 
пудів. Таким чином, дякуючи енергії і працездатности правління, справа закупівлі збіжжя була блискуче закінчена. 
Заготовлене жито піде в губернії пошкодовані неврожаєм. Слід иншим кооперативним організаціям, рівнятися по Райгородському 
с.-г. товариству. Коопкор Рахаіс,