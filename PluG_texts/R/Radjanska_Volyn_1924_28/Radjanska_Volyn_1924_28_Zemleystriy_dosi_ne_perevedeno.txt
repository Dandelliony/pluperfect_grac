Землеустрій – досі не переведено.
Агрономичної пропаганди — немає. Черняхів — велике село; більше, як три тисячи населення має на більш, як три тисячи, 
десятин землі. Форма землекористування— волоки (одруба). Досі не робиться нічого щоб перевести землекористування до 
кращої форми. Уторік земстіл брався було за цю справу, але ж наміри його намірами й лишились. Не лише в Черняхові, але й 
по цілому району нічого в цій справі не чути. Не помітно в нас також жодної роботи в справі колективізації, та агітації 
за перехід до кращих форм землекористування. На жаль, Черняхів — районний осередок, в якому багато є культурних сил. 
ані чим не виявляє себе в справі поширення агрономичного знання серед селян. За ціле літо не було жодного випадку, щоби 
вчитель який-небудь з Черняхова заглянув до загальних зборів селян чи комнезаму та поговорив би про це. Чого ж можна тоді 
сподіватись по селах. правда, в Черняхові райсельбудинок, досить гарний.. Йому докоряти не можна, що вій дуже багато 
знання сільськогосподарського серед селян ширить. Щонеділі в сельбудинку буває чимало селян, але нічого для себе не 
знаходячи там, вони росходяться по хатах. Там починаються розмови про те, що „земля не так родить, як раніш", як його 
господарювати, щоб більше мати. Сила є роботи в нашому селі — потрібно лише робітників. Селькор Терпевенко