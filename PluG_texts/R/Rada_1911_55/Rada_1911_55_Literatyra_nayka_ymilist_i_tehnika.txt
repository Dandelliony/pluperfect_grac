Література, наука, умілість і техніка.
= „Засів" Зміст першого числа популярного українського тижневика „Засів": До наших читачів.—По світу — Українське життє. — У Державній Думі. Депутата. З закордонної України. В. Лікаренка. — Хто зберіг любов до края, О. Олеся. — Уривок з повісті „Наймичка", Т. Шевченка. Як збільшувати врожаї на селянських землях, Агронома Ф. Заїкіна. — Сельсько-господарські звістки. — Дописи.—Книги надіслані до редакції.
= Німецький переклад Шевченка. Vossiche Zeitung пише, що лейпцигське видавництво „Xenien Verlag" цими днями випускає збірник кращих поезій Шевченка в перекладі на німецьку мову. 
= Грузини про Т. Г. Шевченка. У числі 289 грузинської газети „Сахалхо Газеті" („Народна Газета") уміщено велику статтю про Т, Г. Шевченка. Автор статті подає біографію поета, зазначивши, що Шевченко почав писати по українському тоді, коли на цю мову дивились, як на „мужичу" не тільки росіяне, а навіть і українська інтелігенція. „Багато було, пише він далі, славних поетів на Україні, але ніхто з їх не порівняється з Шевченком. Він слава України, гордость її, пророк, учитель. Не тільки Україна — весь світ, особливо славяне, з гордістю споминають його ім'я. Він народний поет в широкому розумінні цього слова. Він вийшов із простої, бідної сем'ї, на собі витерпів весь гніт бідности й безправ'я і душею болів за пригнічені нації". Кінчається стаття закликом до грузинського народу взяти участь в постанові пам'ятника поетові у Київі й допомогти українцям в цій справі своїми жертвами.