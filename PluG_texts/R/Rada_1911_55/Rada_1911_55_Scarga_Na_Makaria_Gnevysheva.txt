Скарга на Макарія Гнєвушева.
66 власників домів і обивателів місцевости, що межує з Ново-спаським манастирем, одправили в синод скаргу на настоятеля цього манастиря архимандрита Макарія (Гнєвушева). Наводимо цю характерну скаргу в уривках з „Гол. Москви". 
Після призначення архимандрита Макарія настоятелем манастиря, він, не вступивши ще в управління манастирем, приказав купить рисаків, бо на одному коні він їздить не звик. Приказ його виконали і купили гарних вороних коней за велику суму. По приїзді архимандрита Макарія в манастирь, всі дивуються тим, що в манастирі являється сила жінок. Говорять, що це донька настоятеля з дітьми, а поруч з школою поселився його син студент, що тільки й робить, що ходить по трактирах і піячить. З наказу архимандрита в манастирі роблять перестройки, роскішно оздоблюють кімнати, встановляють мармурові ванни, купують дорогі оксамитні килими, турецькі дівани, роскішні сервізи, кришталевий посуд, дорогі екіпажі. Ніхто з прочан не бачив архимандрита на службі Божій ранком, зате всі бачили, як він їздить на конях з ріжними жінками—хоч би повстидався народу і прикрився будою. З кухні манастирської несе смашним мнясом і ріжною дичиною. 
Живучи багато, Макарій починає ламати старину. Співи манастирських півчихжінок улаштовуються в мурах манастиря, в Нікольському соборі, далеко за північ. 
Багато жінок кидає ради співок свої семьї, дітей і чоловіків, а після співок у них повсякчасні сварки з чоловіками, які рівнують їх до ченців. Буває, що в церкву являються жінки, які після служби прилюдно вимагають од іероманахів (Афанасія) грошей на содержання. Такі події настоятель прикриває у себе. Але ченців часто бачуть і в манастирі і по-за манастирем з дівчатами. 
Як поводяться манастирські дівчата на співках і в церкві, трудно переказати. Ніхто з ченців не має права зробити їм уваги, бо вони зараз же погрожують поскаржитися настоятелеві. Архимандрит порозганяв всіх ченців з манастиря, бо не хоче, щоб йому хто-небудь перечив в роскиданню манастирських грошей. Так, ігумена Тіхона, що не хотів допустити, щоб на ремонт церкви замісць 4.000 руб. витратити 20.000 руб.—переведено в другий манастирь. Архимандрит Макарій за перше півріччя 1910 р, з манастирського капиталу взяв, розміняв і затратив бумаг на 27.000 р., манастирь винен підрядчикам і поставщикам більше 40.000 р. Це при прибуткові манастиря в 80.000 р. Капитал манастиря не побільшується, а з кожним днем пропадає. Все це правда,— пишуть в кінці скарги, —яка свідчить про мерзенні вчинки архимандрита Макарія. 
В Ново-спаському манастирі ніколи ще нічого подібного не було; навряд чи не повірять цьому члени синоду, бо особа Макарія добре відома митрополітові київському. Скарга кінчається проханням перемістити о. Макарія і призначити в манастирь другого настоятеля.