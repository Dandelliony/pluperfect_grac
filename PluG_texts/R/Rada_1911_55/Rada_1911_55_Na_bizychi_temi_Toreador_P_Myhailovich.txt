На біжучі теми. 
„Тореадор".
Інспектор гадяцькоі городської школи, Храпаль, вигонив з собору гімназісток, що були на панахиді по Шевченкові. 
З газет.

Напишу я пастораль, 
Пастораль цікаву, 
Як у Гадячі Храпаль 
Здобув собі славу.

Помолитися в собор 
Люд зійшовся зранку, 
А Храпаль—тореадор 
Приповз на останку.

На дзвіниці стогнав дзвін, 
„Упокой" співали; 
Всі молились, як один, 
Плакали-ридали.

„Что за сборище?" — завив 
Наш Храпаль в соборі; 
Зразу вигнати звелів 
Всіх без розговору.

Метушився і штовхав 
Гімназисток в плечі 
І, штовхаючи, кричав 
„Знамениті" речі:

„Гимназистки, раеходись, 
Расходись —довольно: 
По Шевченкѣ не молись. 
Потому — крамольно!

Дисциплину знаю я, 
Ибо былъ капраломъ, 
Но, судьбѣ благодаря, 
Буду генераломъ.

Расходись же, говорю, 
Видишь —дверь открыта"... 
Так вчиняв в соборі „прю" 
Цербер „знаменитий".

Дужче гув од скарги дзвін, 
Згук знімався в гору... 
А капрал стояв один 
Посеред собору. 

П. Михайлович.