ДОПИСИ.
(Од власн. кореспондентів).

ТОВМАЧ, звенигородського повіту (на Київщині). Товариська крамниця. Наша товариська крамниця наче б то й добре стоїть, бо по роковому обрахунку карбованців 8.600 з литкою дала чистого прибутку, дякуючи кільком чоловікам, котрі керують цією справою. Цим людям довелось багато попрацювати над цією справою, поки поставили хоч трохи на кооперативну стежку крамницю. На жаль, мало таких людей в нашім товаристві, щоб дивились на цю справу, як на кооперацію; більше таких, що инакше думають: як би поживитись з неї великими баришами. А оце ще з нового року явився конкурент і одчинив крамницю з тим самим крамом, що і в нашій крамниці, пустив він крам дешевше од нашої крамниці. Та це дарма, що конкуренція явилась. Нашої товариської крамниці не зконкуруе. Пайщиків уже є більше сотні. На жалування прикащикові буде. Біда, що в нас нема по Київщині кооперативних оптових складів, котрі б постачали всілякий крам для селянських крамниць, а то приходиться брати крам у тогож таки оптовщика єврея, що і наш конкурент.
Г. КАТЕРИНОДАР (на Кубанщині) Суперечка. Цікава суперечка зав'язалася у нас проміж місцевою думою та подіцмейстром під час обміркування думою питання про асігновку додаткових коштів на утримання катеринодароької міської поліції. Не маюча вільних грошей дума одмовилася сього року асігнувати кошти на додаткове жалування поліції. З приводу це у думської постанови 7 февр. в палаці, в присутности п. начальника области, відбулася нарада, яка мала вишукати додаткові кошти на утримання поліції, бо поліцейські чини через зменшення жалування стали кидати свою службу і зазамісць 100 душ залишилося їх на службі тілько 50. На цій нараді міський голова д. Діцман категорично заявив, що по закону місто неповинно давати чинам поліції додаткового жалування, зараз місто коштів не має і через те, коли гласні згодяться асігнувати кошти поліції, то він—голова цього не дозволить зробити. „Уряд повинен дбати про поліцію, а не місто, поліція не підлягае містові". 
Незабаром після цієї наради мало відбутися засідання міської думи; на ньому з пропозиції п. начальника области дума втрете мала обміркувати питання про додаткове жалування поліції. Несподівано за день до цього думського зібрання в місцевій газеті ' „Кубанский Край" (№ 707) появився лист до редакції п. катеринодарського поліцмейстра есаула Захарова. В своєму листі п. поліцмейстер росповідав про нараду в палаці і пригадує, як 1908 р., коли міському голові було прислано листа з вимаганням ЗО карб., городові захищали д. Діцмана навіть в міській управі; кінчає свого листа п. поліцмейстер такою заявою:
„Після засідання, на якому Діцман заявив, що про поліцію повинен дбати уряд, поліцейські чиновники постановили кинути службу в Катеринодарській поліції: пристава 1 части Персіянова призначено за участкового начальника в лабинський одділ, — пристав 2 части Саникидзе подав рапорт про перевод, поліцмейстеру есаулу Захарову начальник области дав дозвіл поїхати в Тифліс пошукать собі посади по народньому управлінню, а решта чиновників залишаються до 10 февр., коли міська дума вирішить їх долю“. Цей „агітаційний" лист п. поліцмейстра, звичайно, не сподобався п. голові та де-яким гласним і на думському засіданні при обміркуванні питання про додаткові кошти на поліцію вони звернули увагу на листа п. поліцмейстера і признали, що п. Захаров, як урядова особа, не повинен був друкувати цього листа, бо в ньому можна бачити підбурювання місцевої людности проти міського голови. А слова поліцмейстера, що поліцейські чиновники кинуть службу, як що дума не асігнуе додаткових коштів на поліцію, гласні думи зрозуміли як загрожування демонстрацією з боку поліції проти міського самопорядкування. Між людністю пішла чутка, що копію цього листа п. голова послав з своєю скаргою п. міністрові внутрішніх справ. Саме питання про асігнування додаткових коштів дума здала в комісію, не розв'язавши його й цей раз. 
Тим часом, справді число поліцейських служащих зменшилося на половину і замісць 40 поліцейських постів по місту мається тепер тільки два. Цим уже почали користуватися ріжні злодії,—в другій половині лютого ними було зроблено де-кілька одважних наскоків на крамниці на головній вулиці, А разом з цим в газетах з'явилася звістка, що в управу повертається з поліції багато паперів, не „виконаних“ поліцією. 
Зараз поки що трудно сказати, чим скінчиться ця суперечка. Але не так давно п. поліцмейстер знову виступив в „Куб. Курьерѣ" (ч. 719) з листом до редакції. В новому листі п. Захаров дає де-які коментарії до свого попереднього листа. 
Між нашим, п. поліцмейстер заявляє, що він не мав „злочинного наміру" підбурювати людність проти д. міського голови, а хотів тільки зазнайомити людність з сучасним становищем справи, і на можливий уход з служби поліцейських чиновників треба дивитися не як на демонстрацію проти городської думи, а як на тяжку необхідність, бо зменшення числа служащих поліції не дав поліцейським чиновникам можливости виконувати свою службу як слід. „Можу запевнити міську людність, що питання про демонстрацію з боку чинів поліції нема, не було й не буде", пише п. поліцмейстер. Взагалі, цей другий лист робить вражіння, що п. поліцмейстер хоче ослабити вражіння, яке справив на місцеву людність його перший лист...