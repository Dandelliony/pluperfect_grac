Усілякі звістки.
ПЕТЕРБУРГ, 3. Левашова звільнено з посади ректора одеського університету. На охтенському пороховому заводі розірвався шестидюймовий снаряд. Покалічено дві душі. Академія наук присудила премію Лукашевичу за тритомну працю: „Неорганическая жизнь земли“. Роботу цю почато й обдумано в Шлісельбуржській кріпости. В воєнно-медичній академії заведено дісціплінарний комітет з трьох професорів і трьох штаб-офіцерів. Комітет збіратиметься що-місяця, обговорюватиме поводіння студентів, накладатиме на їх кари, вияснятиме, кому з студентів дати стіпендію і допомогу і інше. Крижановський видав наказ по канцелярії міністерства внутрішніх справ, в якому попережає службових канцелярії, що за передачу всяких відомостей газетам винуватих скидатимуть з служби. Накладено арешт на 1 ч- „Сатирикона“. Редактора позивають по .128 і 73 ст. Сподіваючись приїзду Іліодора, в Царицині що -дня трусять у всіх поїздах. МОСКВА, 3. Інженер Семиколінов, який помер в Лібаві, одписав вищим школам 1.800.000 карб. В гомельському відділі віленського банка розтрачено 60.000 карб. По підозрінню арештовано касира Ріхтермана. З московського університету увільнено 150 студентів, які не заплатили за право вчення. В саратовському повіті велика нужда через недостачу хліба. В царському повіті селяни прямо голодують. Почали хворіти від недоїдання.

