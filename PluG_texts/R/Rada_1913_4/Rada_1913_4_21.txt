З робітничого життя.
Безробіття в Одесі. Промисловиа, а головне торговельна криза що останнім часом запанувала вУкраїні, дуже тяжко відбилася на одеському робітництві. У місті тепер налічується кілька тисяч безробітних, засуджених на голод і холод. Місцева чорносотенна дума не вживає ніяких заходів для боротьби з цим лихом.
Зібрання прикащиків. У Катеринодарі, на Кубані, відбувся зьїзд кубанських прикащиків. Винесено резолюцію протесту проти скасування Державною Радою святочного спочинку. Постановлено домагатись 8-годинного робочого дня в торговельних підприємствах і 6-годинного робочого дня для конторських служивих, заборони обов'язкової роботи, страхування служивих коштом підприємців. Винесено багато резолюцій культурно-просвітного характеру.
Катастрофа. На Горсько Івавівськім кам'яновугільнім руднику, на Катеринославщині, при спускові робітників увірвалась клітка. Робітники разом з кліткою впали на дно шахти. Убито 7, тяжко покалічено 5 робітників.
