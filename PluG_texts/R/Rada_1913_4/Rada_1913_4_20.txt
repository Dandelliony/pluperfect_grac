З глибин життя.
Коли поширився український рух, збільшилась продукція української книжки, то разом з цим поширився й книжковий ринок і зачепив село. Оце саме  явище і деякі інші підстави дають нам матеріали, змогу і право підняти питання про те, як українська книжка на селі засіває перші зерна національно-громадянської свідомості, як ті зерна поволі зростають та як під впливом книжки рідною мовою писано’ краща частина нашого грамотного селянства гуртується, приєднується духовно, а подекуди й ділами до руху відродження своєї країни. Ми не будем тут зупинятись (хоч і слід) на тих тернистих шляхах, на тих страшних нетрях, котрими, як великий страдник в тяжких муках, ішло у своєму розвитку з давніх-давен українське друковане слово, не будемо згадувати негативних наслідків минулого його сумного становища і правдивий суддя людським змаганням — історія записала в книгу життя роки 1868, 1876, записала всі утиски й кривди над „кращим дарунком Бога* —над словом і навіки заплямила їх ганьбою й соромом. Але й в наш XX вік, у вік електрики та радіо, наше рідне слово йде тими-ж тернистими шляхами до своєї землі обітованої Особливо ж тернистий шлях рідної книжки та газети в наше сучасне село В той час, як в Західній Європі дійсна інтелігенція на чолі з відомим вченим і філософом Вільгельмом Оствальдом, становить на цілком реальний ґрунт справу всесвітнього парламенту, цього найновішого шляху до загально-людського миру та щастя і цим, як би засвічує нове сонце перед усім людством, в цей же самий час наша історія щоденно записує у велику книгу життя ганебні діла новітніх вандалів та їхню антикультурну боротьбу з поширенням нашого рідного слова. Здається, такі контрасти може вигадати тільки саме життя. Перед духовними очима стоїть довга лава „україноборців", що захлинається в згаданій вище вакханалії... Від  збитого з національного пантелику сільського писаря, до „хватай, пане, вище", од „ліберальних" земств, що не пускають на село української книжки, до представниці „живої совісті громадського життя", російської „прогрессивной печати”, що своїм впливом та писаннями прислуговується згаданій антикультурній боротьбі. Не можна не дивуватись тому, що не тільки „опыты быстротекущей жизни", а навіть саме життя, з його залізними соціальними законами, нічому не навчило тих, кому ми кидаємо ці слова, а звком пустим лишається для них той великий закон людської громади, що нема живому рухові перепон, що рано чи пізно, національно-громадський рух порве, рознесе всі греблі-перепони і чистою рікою вільно нестиме на просторі свої срібні гомонкі хвилі. Тому облишимо згадані галереї борців за міфи ро бити їх Сізіфову, хоча й шкодливу ро боту, та звернемось доголосів живого життя, що наперекір усьому, йде своїми шляхами, до тих шумів, що вчуває вже людське вухо... Всякими шляхами потрапляє тепер на село рідна книжка і не завжди можна дізнатись добре, як вона сюди потрапила. Той у місті був і купив, другий з „салдатів" привіз, наший виписав, а тому подарував „пан 4 , що їхав селом і т. д Тому два-три роки в одному селі на К—ні почав на базарі продавати українські книжки звичайний собі рашівець. Ото розташується з своїм крамом та й книжки на продаж порозкидає. Підходять люди, роздивляються, розпитують, купують. Та не в тім сила що купують, а як читають. Ось заглянем же в сільську хату та й подивимось, що там? Хлопець купив книжку „Сам соф пан" силкується прочитати та не вчитає, бо „ярышку" і російський правопис знає, а „кулішівки" й не бачить , але є на селі одна молодиця — селянка, що десь навчилась добре читати українською. Йде з товаришами до неї хлопець. Читає жінка книжку сміються слухачі. Потім вона проказує немудру науку, як треба читати тим  правописом. „А я думав —як його питати, а воно слід тільки по натечу вимовлять", каже нарешті зрадів хлопець. Цей же хлопець уже в іншій „компанії”  читає книжку і людам показує, як треба читати. Після цього книжка йде з рук в руки і заживає собі на селі такої слави, що й баби знають про того чоловіка, котрий хотів панського права доскочить та що з того вийшло. Цей факт з справжнього життя ми навмисне тут навели, щоб показати той немудрий процес навчання нового правопису, про котрий ще й тепер багато балакають. У цьому ж таки селі ми довше спиним нашу увагу і ось чому: щасливі обставини дали нам змогу вести тут більш систематичні спостереження над українською книжкою поміж селянством. Часу було  доволі, щоб обміркувати, записати дещо з цих спостережень. Часткою того, що ми запримітили тут і поділимось. Ото ж тут улаштована була невеличка українська бібліотека для селян, в котрій налічувалось щось до сотні книжок. Книжки були переважно видання Пет. Бл. т-ва, були також й інші. „Явочним" порядком книжки обмінювались і роздавались щотижня. Через тиждень, як роздали книжки, пішла поміж сільським читальниками чутка, що там то дають читати книжки по-нашому, по „малоросійському". Стало більше приходить людей за книжками. „Тобі якої книжки?" Та мені, щоб по-нашому. Он Олекса брав книжку про козаків, так таке каже гарне та понятке! (ЇХ Сагайдачний, М. Загірньої). — А ти ж прочитаєш? А ну, прочитай рядків два! Червоніє парубок, береться за книжку, читає. Отак один по одному взнавали селяни про наші книжки, брали, читали. Не пройшло 2 —3 місяці, як наша книгозбірня розійшлась по селу до послідньої книжки. Найшлись такі завзяті читачі, що перечитали всі книжки. „Що ж, хлопці, нема вже більше в нас таких книжок, треба складатись грошима та виписувати". Скинулись від п'ятака до карбованця, виписали раз, другий, третій. Таким чином утворився гурт селян, читачів української книжки та й книжок прибавилось. Це явище дало нам багато матеріалу для спостереження. Отож за цими спостереженнями виходить, що селянські хлопці від 14—18 років більш кохаються в тих книжках, де оповідається про великих людей та їх славні діла. Наприклад, біографії Шевченка, Куліша, Гребінки, книжки про Б. Хмельницького, П. Сагайдачного, А. Головатого, В. Караджича, Лінкольна, Рафаеля, Сократа, Д. Гарфільда, Стефенсона, Колумба, Р. Овена і т. д., завше користуються великими успіхами. Не менший успіх мають також повісті Квітки, Грінченка, М. Вовчка, де-що з Винниченка. Поміж дівчатами здобувають симпатії —„Орися", „Сердешна Оксана', „Наймичка", „Катерина", „Причинна" та інші. Тут же зазначимо, що дівчат читачів значно менше ніж хлопців. Читають здебільшого ті дівчата, що добре закнічили народні школи. Селяни від 23 —40 років більш цікавляться історичними книгами, книгами про козацтво та про громадські справи. На такі книжки, як „Р. Овен", „Брати Гракхи", „Який був лад в Афінській державі", „Про Норвегію, „Як визволились Пів. Амер. штати", є завше попит. „Так от чоловік був Овен! Клопотався про всіх людей, про весь мир! А я його раніш і не знав", — казав один селянин котрому щось до думок і до серця припав Овен. Про спеціальну літературу, особливо-ж про книжки Чикаленка, треба сказати, що їх здебільшого беруть господарські селяни, що кохаються в землі, в господарстві. „Чи він отой Чикаленко пан, чи хлібороб? Ну як рос каже, як треба що робить в хазяйстві, то краще зрозумієш, ніж од агронома, що оце розказував, як слід сіяти". Між іншим, треба тут зазначити, що читач української книжки на селі це не одиниця, а завше декілька душ. Бо й справді! Як таки можна прочитати „Під тихими вербами” або що інше, та не розказати другим, чи то в зборні, як зійдуться, чи деінде. Ця ж новинка більш цікава ніж сільська новинка про те, як Явтух їхав з станції, та загубив мішка. Або „Мужицька арифметика", „Сам собі пан", „Як мужик двох генералів прохарчив" і т. д. Хто добре прочитав, то не витерпить, прямо таки не витерпить, щоб не розказати іншим. „Та ото прямо по мужицькому й книжна списана? Так от! Диви! А раніш наче не було таких книжок!" зауважить який небудь дядько, що буває тільки тоді у зборні, коли заженуть. Почнуть вже тоді інші йому про такі книжки розказувать. Спостерігаючи цей гурт селян-читачів рідного слова помічаєш, як ростуть наче розумово вони, робляться більш інтелігентними, ввічливими, з'являються в них такі питання, яких раніш і не могло бути. Цікаво зазначити той найважніший момент, коли у селянина-читача з'являється національна свідомість! Ото „Кобзарь", як ударе по струпах; серця, запрацює емоціональний бік людської істоти, а коли тая людина! добре перечитає Грушевського: — „Про старі часи на Україні", або Гр. Коваленка. Оповідання з історії українського народу", то зітхне і скаже: я себе знайшов, про свою батьківщину взнав”. Значить цілком певно можна сказати, що „Кобзарь" вкупі з популярними історичними книжками розбуджує у селянина перші елементи національного почуття та свідомості! Ми вже сказали про становище нашої книжки на селі, про те, власне, як село приймає ' українську книжку, а про вплив рідного слова нехай скаже такий малюнок: селянин сказав народному вчителеві русофілові, що теперішня народна школа тільки морочить наших дітей, а добра од неї, як кіт наплакав і через неї народ наш такий темний та затурканий. Посердився вчитель, питає: „Чого ж ти так думаєш?" Селянин одказує: —я, каже, сам скінчив школу, а сам світу побачив тідьки тоді, коли став читати наші українські книжки. 3 дитинства я возив пасажирів з станції і вночі було, як подивишся — біжить машин —тай подумаєш як би його впізнати, хто її вигадав? З наших книжок я узнав тепер про Стефенсона, Шевченка, Сократа, довідався про історію свого народу, себе знайшов. А раніш, що я читав? Кольцова та Загоскина Ми й без цього обійдемось". Сердився дуже той вчитель, та й тепер ще мабуть згадує того дядька Належні висновки з того, що ми оце все казали зробить сам читач. Напещ но подумає, як би культурно й морарально піднялось українське село, коли б навіть без школи заведені були б по селах українські бібліотеки. Без перешкод ширилась рідна книжка і т. д... Ще колись великий грецький філософ Платон сказав, що з усіх людських цінностей найдорожче то є знання і що його не можна ні вкрасти, ні загубить, ні знищить. Наша українська книжка несе в зрозумілій формі ті цінносте, той світ — знання, національні почуття й свідомість на село. Коли під латаною свитою вони хоч раз торкнуться людського серця, коли в надрах життя, через горнило народного розуму пройдуть думки про те, „хто ми, чиї сини", то ніяка сила тоді не знищить цієї свідомосте. В ньому й полягає заслуга перед народом нашого рідного слова. Ол— др Верходуб.

