Дописи.
(Від власних кореспондентів).
СЕЛО ЛИПА, Дубенського повіту (на Волині). Місцеве життя. Село наше невеличке — хат зо сто. Річок великих нема й поблизу, а через саме село тече широке джерело води з сусідніх гір Карпат. Селяни живуть здебільшого заможненько, безземельних зовсім нема; є, правда, де-кілька душ, що мають по 2—3 десятини, та в й такі, що мають по 20 —25 десятин. Селяни, які мають мало землі, самі не господарюють, а їдуть в Америку, найчастіше в Південну (Аргентину), де мають добрі заробітки. Дома на господарстві зостаються жінка і діти, яким -„американці”, як охрестили тут цих заробітчан, надсилають досить часто по 100 —200 і більше карбованців. Жінки на ці гроші прикуповують ; потрохи земельки, а чоловіки працю| ють в Америці далі. Буває приїздять і „американці” додому в гості, а потім знов їдуть в Америку. Все було б добре, як би таке мандрування до Америки на заробітки не кінчалось іноді дуже сумно. Часто непризвичаєні до напруженої роботи при машинах, наші селяни гублять там навіки своє здоров'я, вертаючись назад каліками. Великою допомогою для добробуту наших селян є хмільництво, яке для багатьох є, можна сказати, основою добробуту. У нас однокласова міністерська школа, років п'ять тому, як заснована З нового шкільного року вона, здається, перейде в земство. Де-кілька душ, що скінчили цю школу, ходять тепер в Мирогощу, в двокласову. Дякуючи заходам нашого повітового агронома, в нас торік з 1-го червня засновано кредитове товариство. На зібрання з приводу його заснування прибуло багато народу й з околишніх сіл — Мокрого, Збитину, Волиці, Мирогощі та з Молодови чехи. Спочатку в товаристві було тільки 22 члени. Членських вкладок зовсім не водиться. Працювати товариство почало на гроші, позичені в державному банкові й земстві. Державний банок дав 2000 карб., земство теж саме, на 18 років. Де основний капітал. За ці гроші плаитимуть по 4 проц. У Молодову чехи вклали 4000 карб, по 8 проц. Беремо ще в ровекському одділі державного банку позички 8000 карб, на 11 м. Гроші ці повертаємо банкові тільки на 1 м,, а потім знов беремо Недавно (в листопаді) в нас було загальне зібрання членів, яких вже тепер зо 200 душ. Зібрання постановило заснувати при товаристві прокатну станцію хліборобського знаряддя, яка почне функціонувати з лютого цього року Хліборобське знаряддя братиметься з повітового земського складу. За прокат братимуть від 15 до 20 коп. вдень і тільки за сіялку 50 коп. Між іншим, знаряддям на прокат будуть давати і ті плужки, якими* підгортається хміль. На цьому ж зібранні було оголошено, скільки товариство або, —як його в нас звуть — банок, має заробітку. Виявилося, що за невеликий час діяльності, товариство має тисячу карбованців заробітку загального (валового), виключаючи ж трати на помешкання службових тощо —600 карб, чистого. Селяне не тільки нашого, але й околишніх сіл, діяльністю товариства надзвичайно задоволені. Трохи прикро те тілько, що місцевий учитель, голова товариства, він же й за свою щиру працю одержує дуже мало щомісячної нагороди —5 карб. Праці ж досить, особливо за останні часи коли діяльність товариства розвинулася ширше та й членів збільшилося ледь вдесятеро.
М. ГРАНІВ, гайсинського пов. (на Поділлі). З місцевого життя. Наше містечко досить велике; в ньому налічується до 8 тисяч душ. Головні занятт — хліборобство і крамарство; хліборобством живуть українці, торгівля в руках євреїв. Люде тут досить заможні; землі мають хоч не дуже багато, зате вона дуже родюча. Але всі свої багатства люде тратять на потребу тіла, сказати попросту- пропивають, більше пропивають, а не проїдають; буває часто так що дома жінка й діти сидять не ївши, а хазяїн сидить в шинку і за один вечір, сидячи голодним, пропиває кілька карбованців. Ще здавна наше містечко славилось на всі окружні села п'янством і кривавими розбоями. Ці буйні прояви життя є й досі. Розбої найбільш виникають в свята, між молоддю, котра часто ділиться на партії, на кутки і ворогує не один день, не два, а цілими десятками років. Буває часто, що в бійках калічать, а иноді й убивають. На все містечко є дві школи, міністерська 2-х класова на 200 душ і церковна на 100 душ. Багато, запевне, лишається дітей по за школою. Кілька років існує земська лікарня. Перше вона славилась на всю округу. Тепер же зовсім занепала. Недавно заснувалась товариська крамниця, пай —10 карб. Зразу було 40 з лишком пайщиків. Хоч в містечку і є ті, що називаються інтелігенцією, але ця інтелігенція не дуже дбає не то про народний добробут, а не дбає навіть і про себе, і через це справами в крамниці заправляли самі селяни. Діло йшло кепсько, прибутку не було, число членів зменшилось до ЗО, але тепер за діло взявся агроном Ліщинський. Під його керунком крамниця стала відживати. Останній рік було до 300 карб, чистого прибутку. Можна надіятись, що ця справа піде вгору. Читають у нас навіть між інтелігенцією мало: хлібороби в вільний час п'янствують, інтелігенція займається, як звичайно на провінції, брехнями, горілки теж не цурається. Свідомих українців мало.
СІТ. КОНОТОП, м.-к.'В. з. Робітниче життя. При ст. Конотоп, м.-к.-в. з., є великі майстерні, в яких працює без малого 2500 робітників. Життя цих робітників дуже кепське. Що не рік, навіть, що не місяць, то все гірше й гірше стає життя нашому братові робітникові у цих майстернях. Всі робітники діляться на чорноробочих — нижчий клас і майстрових--вищий клас. Але як ті, так і другі працюють до кривавого поту. Чорноробочі за свою працю одержували найбільш 55 коп. в день, тепер —54 коп., бо з кожного скинули по 1 копійці, щоб виходило по 6 коп. в годину, і за місяць виходить 12 —14 карб. Майстрові одержують від 72 коп. і до 2 карб, в день, крім того майстрові одержують ще й процент. Процент рахується на кожний зароблений карбованець. Раніш одержували проценту 100 —150 проц. Тепер не більш як половину —50. Значить 72-|-Зб карб. 8 коп. в день, тоб то в місяць 26—28 карб. Учням і помішникам майстерових приходиться одержувати зовсім мало. Учень одержує в день ЗО коп. Доводиться і з такими умовами миритися. В получку одержиш 25 карб., та зараз же і віддаси їх у кишені крамарям, та за кватиру; за останнього п'ятачка купиш часопис, порадієш закордонним робітникам, читаючи про їхнє життя, а тут... не видно нічого кращого й на далі, а хоч може й буде що-небудь ліпше, та час той іде так скоро, як крапля довбає камінь.
