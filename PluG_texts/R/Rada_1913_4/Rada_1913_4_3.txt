Промисловість і торгівля.
Гірнича промисловість. Рада з'їзду українських гірнопромисловців приступає до описання техніки й господарства на копальнях Ненецького басейну по дуже широкій і вичерпуючій програмі. У частині буде подано реєстр усіх підприємств Донецького басейну, історія їх початку й розвитку, а також відомостей про центральну організацію українських гірнопромисловців раду з'їздів. У частині технічній будуть відомості про підземні багатства, техніку добування підприємств. В останній частині будуть відомості про господарство підприємств — будинки, лікарська справа, школи, церкви, народні доми тощо.
Нові банки. Гурток одеських фінансистів одкриває в Одесі новий російсько-балканський банок для обслуговування наших торговельних зносин з балканськими державами. Одділи банку будуть у Софії, Варні й Белграді. Банк організується на кооперативних основах.
У Маріуполі, на Катеринославщині, одкривається купецький банок з капіталом у 500 тис. карб., поділеним на 2000 акцій. Банок цей, опріч звичайних операцій, видаватиме позички під вугілля, кокс, сіль і руду.

