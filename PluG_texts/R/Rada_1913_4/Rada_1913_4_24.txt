Зміна Президента республіки.
Кожних сім років Франція обирає свого верховного правителя. Кожних сім років оживає старий Королівський Версаль. І в залі конгресу збираються кілька сотень депутатів і сенаторів для виборів президента республіки. Це буває звичайно 4 січня (17 н. ст.). Таким чином, коли ці рядки буде вже надруковано, телеграми оповістять  весь світ на кого впав щасливий льос — чи на славного політика і сучасного прем'єр-міністра Пуанкаре, чи на його товариша по кабінетові і однодумця тихого і спокійного працьовитого, сучасного міністра хліборобства Памса, чи на когось третього, несподіваного... Як це вже бувало нераз на виборах президента Франції. Щоб не дали нові вибори, але старий президент Франції Арман Фальєр не буде вже більше на чолі влади. За ним сумує вся республіканська Франція. Але закони республіки не дозволяють у-друге вибірати старого президента. Сім років Франція під керуванням Фальєра прожила тихомирно. Внутрішнє життя зміцнилось. Затихли вороги республіки. Державні каси тріщать від золота. Міжнародне становище під блискучим керуванням обраних Фальером міністрів досягло найвищого ступня. І старий Арман Фальєр може з чистим серцем йти в приватне шиття і з ясною душею доживати свої дні літа. Парижзькі газети пригадують його вибори на посаду президента. 
4 січня 1906 року. Версальський палац повний сивих сенаторів. Йдуть вибори президента. Кандидатів два: Арман Фальєр, старий республіканець, один з „зграї славної" борців, що скинули другу імперію, чесний політичний діяч, з великою державною практикою, бувший вісім раз міністром, один раз прем'єром і президентом сенату. Його підтримують всі республіканці; за нього подають свої голоси — Клемансо, Комб, Каміль Пельетан, Леон Буржуа і инш. Супротивник Фальєра, другий кандидат —„політичний зрадник", Доль Думер, президент палати депутатів, бувший радикал, а тепер націоналіст. Після Еміля Лубе, „найщирішого республіканця", вірного вартового конституції, що складав вже в 1906 році свої президентські клейноди, — вибір Поля Думера був би звичайнісінькою зрадою республіці. І республіканці напружують останні сили. Врешті за ним — блискуча перемога! Фальєр дістає 449 голосів, Думер-371. Задрижали стіни Версаля від радісних оплесків. „Республіку врятовано!". Це було свято всієї Франції... Минув місяць. З Єлисейського палацу виїхав старий президент Лубе. Його місце заступив Фальєр. Як і „син селянина" Лубе, Фальєр, теж син землеміра і внук коваля, взявся ще дужче скорочувати страшні трати президентського палацу на „представництво", що вів з такою розкішшю колишній президент Фелікс *Фор. До виборів на президента Фальер жив з жінкою в бідному Латинському кварталі в квартирі, за яку платив 750 карб, в рік. Полі Фальєр ходила з кошиком на базар. Звичайно, не могла вона після цього терпіти в Єлисейському палаці пана кухаря з цілим штатом помічників і замінила негайно його кухаркою. А всі звані обіди віддала з підряду кращому готелеві. Скільки було з приводу цього сміху, карикатур в гумористичній пресі!.. Але все перемололось, затих сміх, їхнє місце заступила загальна пошана і навіть любов до цих двох „добрих дідуся і бабусі”. Фальєр сім років покірно і завше з доброю усмішкою на устах ніс на своїх плечах тягар президента республіки: бував на урочистих святах, відкриттях пам'ятників, смотрах, парадах, приймав чужоземних королів, послів, делегатів. Завжди веселий, бадьорий... А в рідній Гасконі! він спочивав уривками, підстригаючи дикі нарости на винограді. Величезна парламентська і урядова практика помагали Фальєрові швидко і з певністю розглянутись в найскладніших питаннях політики. І це було приводом тому, що міністри, такі самостійні у Франції, завше слухались його порад, ясних і розумних. Але разом з тим він умів підкреслити те, що міністри самостійні і він не стоїть їм на перешкоді. Один раз тільки Фальєр захотів показати свою президентську владу в справі помилування засудженого до смертної кари і взагалі він хотів ввести помилування смертників в систему, щоб фактично скасувати цим смертну кару у Франції. Але голос прихильників смертної кари одержав гору. І Фальер скорився. Ця боротьба Фальера з інститутом смертної кари — одна з найясніших сторінок в життю цього видатного державного діяча. він спокійно доживатиме свої ясні дні в рідній Гасконії, чи в Латинському кварталі. Життя його повне чесної боротьби за кращий добробут любої йому Франції — буде на старості літ вінком з чистих лаврів. Б В.
7) Іслам і Туреччина.
Події на Балканськім півострові не припиняють хвилювати голови міщан вільних Західних країв. Бельгійська преса що-дня уділяє багато місця й уваги тим подіям. То ж так зрозуміло.. Визвольна Балканська війна от-от втягне в загальну сварку всю стару Європу й перед кожним громадянином примарою став на обрії малюнок тої можливої загальної бійки, що ось-ось готова розгорітися й охопити собою усі кутки й закуточки нашої частини світу. Не диво, що всякий боїться тією кошмарної примари й щодня з жадобою хапається за часописи, стараючись вишукати там нові свіжі відомості про Балканські події, і звідти старається вивести більш-менш втішні висновки. Не диво отже, що часописи, йдучи на зустріч бажанням читачів, доброчесно виконують свій обов'язок і йдуть назустріч інтересів великої армії читачів. Ледь не щодня трапляються цікаві статті, які знайомлять нас з становищем справи, знайомлять нас і з тими народами, які розпочали перші заплутувати весь той „гордіїв вузол“. Іноді трапляються дуже цінні статті, які освічують такі сторінки життя націй, про які мало хто з загалу має поняття. Через те я хотів би переказати зміст статті з „Б і Мєнзу" під заголовком „Іслам і Туречччина”. Ця стаття знайомить нас з принципами Ісламу щодо так званої „Священної Війни* (Джігад) і з значінням турецького султана в тій справі. Автор тії статті» захований під скромним псевдонімом „Ко Бег”, замислюється над питанням, чи варт надавати ваги погрозам з боку Турції „Священною Війною*, які вона виставляє кожен раз, коли спправа доходить де якого-небудь конфлікта — тою «Священною Війною*, що мусить кинути весь мусульманський світ на знищення світа християнського. Разом з тим що разу, коли піднімається питання про позбавлення Царгородського Султана свого високого положення „Йравителя Правовірних, виникає нове питання — хтозна слідувати міг би це високе положення. Одна французька газета недавно писала про стремління хедива утворити і вдержати „Мусульманське Папство". Але всякий раз, коли Турція зоставалася після якого небудь конфлікту зменшеною, приниженою, мусіли признати, що страх священної війни був тільки ілюзиєю й що зрештою ніяких змін не зайшло в прерогативах султанської влади з релігійного погляду. Все питання „Священної Війни" єсть тільки підтасовка, пристосований до того чи іншого історичного моменту, просто штучний обхід постанов Ісламу. Там зовсім немає такого параграфу віри, який-би проповідував масове повстання Мусульман в іншому випадку, окрім зовнішнього нападу на Турцію. Священна Війна — ця гнітюча примара б дійсності не існує. Це просто род абстракциї, що виникла на підставі параграфів II розділу Корана: 186. Бийтеся по волі Божій з тими хто вам оповіщає війну. Але не допускайтеся несправедливості, нападаючи на них першими, бо Бог зовсім не любить несправедливостей. 187 Вбивайте їх скрізь, де знайдете і вигоньте їх звідти, звідки вони вас вигнали. Спокуса поганства гірша за страхітя війни. Не починайте війни раніш вашої молитви, коли вони вас ке атакують першими. Коли-ж вони це зроблять — убивайте їх, така бо єсть заплата невірним. 188. Коли вони зупинять свій похід — Бог, натурально, покаже їм свою милость і прощення. Таким чином спостерігаємо дві особливості!: Священна Війна є тільки і виключно обороняючою. Звідси випливає, що наступаючі війни, дякуючи яким Мусульмани захопили Іспанію, Балканський півострів і т. п. — не суть війнами священними Беручись до цих війн і цих завоювань, Мусульмани порушили заповіді Корана, і через це саме вони можуть втратити ті свої землі, які забрані наперекір постановам Корана- З другого боку текст може бути пояснений з погляду чисто релігійного. Мусульманин повинен зброєю захищати своєю релігію, коли вона підпадає якому переслідуванню. Із цього погляду виступає яскраво велика різниця між духовним змістом Іслама і тимчасовою владою султана. Турція може бути атакованою і разом з тим Іслам не підпадатиме ніякій небезпеці, особливо коли нападаючі оповістять віротерпимість і свободу культу. Болгари, Серби поважають релігію їх підданих мусульман і умови. Корана таким чином суть виповнені.
Це саме вам пояснити і турецькі вчені —„улема", коли ви висловите ваше здивовання, що вони й досі ще не оповістили тої священної війни, яка повинна спустити з цепу сектантів Магомета проти християн. Як і всяка йшла священна книга, Коран теж дуже багато терпить од всяких софістичних товмачена та пояснень.Тіж самі мужі науки —„улема" — усміхнуться в їхні розкішні широкі бороди, коли ви їм скажете, що султан е головою мусульманської церкви, Халіфом—тінею Алаха на землі, Еміром-Ель-Муменін, Падишахом — Папою й Імператором разові. Це ще питання—відповідатимуть вони вам. Тут є багато суперечного. Халіфат—це єсть тільки те що думає один якийсь народ в його егоїстичній гордости. Одночасно бувало й багато халіфів; був один в Багдаді, другий в Кордуї; ще й досі є їх два, —і обидва вони суть Емірами-Ель-Муменін, Падішахами, Правителями правовірних. І справді, таке становище досить цікаве. Воно стане ще більше курйозним, коли ми вважатимем халіфа за свого рода світського голову релігії. Ще більше курйозне те, що він наче б е підшитий другим головою релігії -вже духовним... Се „Шейх-Ель-Іслам — голова „муфті", які самі суть головами „імам".* Шейх і муфті вибираються з поніж „улема“- - вчених, що простудіювали священні книги й дістали титул „алем“ “Свого роду докторат богослов'я. Шейх- Ель-іслам (голова Ісламу) вибиреться поміж улема, найбільш відомий свою вченістю й святості. Він вже обиратиме муфті, яких можна назвати мусульманськими єпископами. Шейх над всім Ісламом уявляє авторитет для всіх правовірних, для халіфів, і навіть для самого султана. І тут власне становище стаз надзвичайно складним та заплутаним- Вибори Шейха-Ель-їслама, які провадить духовенство, повинен затвердити халіф, але знову Шейх-Ель-Іслам являється авторітетом для халіфа. 1 часто буває, що халіфа скидають через цього самого голову релігії - що часто трапляється в Мароко. Знову Абдул-Гаміда було скинуто в травню 1909 р. головним чином через Шейха-Ель-Іслам. Султан світський папа, був скинутий папою духовним, і в той саме час вони обидва залежать взаємно один від другого. Шейх-Ель-Іслам єсть виразом релігії, Султан —є виразом меча. Але зрештою все ж конечну перемогу одержує завжди розум, а не фізична сила. Таким чином, часто помиляються, присвоюючи султанові характер абсолютного авторитету релігійного —як, наприклад, це належить папі в релігії християнській, —І цим поясняється найкраще той факт, що стілько султанів було вбито і скинуто з трону, —ЩО зовсім не було прийнято за релігійне злочинство, і що дозволяло в різні часи розбивати халіфат на 5 окремих частин: Багдад, Кордуя, Фец, Керуан і Каїр, і це, одначе, не перешкоджало ні скільки єдності мусульманської релігії. Зрештою це нам виясняє, чому не варто занадто звертати уваги й надавати особливої ваги перспективі священної війни, яка мала б прийти на поміч шефові мусульманської релігії турецькому султанові. Турція і Іслам —це два поняття, і не варто драматизувати становища, об'єднуючи їх інтереси. Зрештою, не один вчений алем з задоволенням дивиться на приниження Турків, які суть не що інше, як просто монгольські варвари, узурпатори Халіфату, і, таким чином також і інших мусульман більш свіжої дати. М. Черкаський.

