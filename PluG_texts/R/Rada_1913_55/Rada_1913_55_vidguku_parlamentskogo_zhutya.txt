Оповістка правих, що домагалися роспуску Думи, видрукована в газетах. Праві домагаються не тільки роспуску Думи, але й скасування обьєднаного уряду й обновлення дореформенного комітету міністрів. Кожний міністр повинен бути цілком самостійним у своїх вчинках.
 Одбулося засідання націоналістів по питанню про тактику правих, що до розгону Державної Думи. Зазначено було, шо націоналісти увійшли в союз із правими при такій умові, щоб праві не робили скандалів, а працювали. Вирішили заявити правим, що на дальше союз буде можливий тільки тоді, коли праві категорично зречуться тактики скандалів і намагання до роспуску Думи. 
В бюджетній комісії, підчас обміркування роспису таможенного відомства, депутат Шінгарьон зазначив, що нові штати зменшили жалування чиновникам. Багато служащих увільнено. Коковцев одповів, що скаржилися тільки окремі особи. Увільнено особ, які прослужили 45 років. Коли людина прослужить, як я, 45 років, тоді вона почуває потребу вийти в одставку, щоб дати дорогу молодим силам“, — добавив Коковцев. 
В судовій комісії Державної Думи, після питання про реформу сенати, буде поставлено на чергу законо проект про скасування виключного становища. Цю пораду Мейєндорф мотивував тим, що після скасування виключного становища буде неможливе адмін стративне заслання, труси й арешти не в судовому порядкові. 
 В. А. Сухомлинов подає в Думу законопроект про одкриття в Київі юнкерської артілерійської школи на 450 юнкерів. Роспочати будову мають на увазі в 1914 році.
 Із фракції правих вийшов селянин Булін (сімбірськ. Губ.), із фракції октябристів — селянин Калінін (вітеб. губ.). Депутат Мерщій, що вийшов із фракції націоналістів, має на думці утворити особливу селянську фракцію. Селяне і священики дуже обурені тактикою правих. 
Козачий гурток подав в Державну Думу проект про поширення на козаків закону про віділення на одруби й хуторі. 
 Праві, націоналісти й ліві вирішили голосувати за затверження виборів варшавського депутата Ягелло. Прогресисти й октябристи постановили голосувати проти затверження. Кадети заявили полякам, що вони голосуватимуть за виключення Ягелло, коли польське коло все складе із себе свої повномоччя, бо все воно вибрано при одних умовах. Коло одмовитися од повномочій не згодилось. Через це кадети вирішили голосувати за затверження виборів Ягелло.
  В бюджетній комісії під час обміркування роспису департаменту таможенних справ, Демченко підняв питання про одкриття в Росії вільних гаваней Міністр фінансів, що був на засіданні, заявив, що потреби в цьому немає ніякої й користи од них ніякої не буде.
 В Державну Думу внесено законопроект про військово-судову повинність.
