А. В, Стороженко: „ Происхожденіе и сущность украинофильства“. Друге видання. Не мало вже зроблено заходів для „ідейної" боротьби з українством; а ще більше буде зроблено їх надалі, в міру зросту українства. Колись про ідейну зброю не дуже турбувалися: українство спало, або хоч мовчало під заборонами. Ось вийшла другим виданням і роздається книжка А. В. Стороженка: „Происхожденіе и сущность украинофильства". Тут автор виступає з ідейною і науковою зброєю; але ціна їй, —тій зброї, — зразу видна, бо на обгортці надруковано, що це єсть видання „Клуба русскихъ націоналистовъ въ Киевѣ". Видно пана по халявах! 
Цю книжку вже вдруге видано і вона роздається; видавці цією книжкою борються з нами. Розглянемо ж, що в їй єсть. 
На перших сторінках автор доводить, що російська мова одна і що вона має місцеві відміни, наріччя, як і всяка инша мова. Як воно було за старих, літописних часів, —про це не можемо знати, — каже автор, —бо з того часу не дійшло до нас писань з удержанням тодішньої вимови. Тут автор входить я какъ  бы въ область гаданій". І починає „гадать", шукає „косвенних" доказів що в ті часи мова була в більшій мірі єдина, ніж це бачимо пізніше. Між иншими „косвенньши" доказами він згадує „Слово о Полку Ігоревім": автор „Слова" згадує усі руські землі однаково, не розрізняючи їх; для його ніби всюди —„единымъ єдиная Русь". Отже п. Сророженко забув, що як раз мова „Слова" показує, що воно зложено на Україні, бо крізь славянську одежу всюди в „Слові" пробивається українська мова, як у словах, так і в зворотах. Тепер здається уже всі учені прийшли до того, що „Слово" зложено на Україні і має багато ознак української мови. Переказавши коротко історію польського впливу на „Запаяную Русь", п, Сторожєнко каже, що літ 65—70 назад явилися люде, що не визнавали єдности русского народу і язика, що почали дбати про окрему мову українську. Ото й був початок українофильства. Почалося воно в уманській базиліянській школі. „Въ этомъ училищѣ зародилось то направлені мислей, которое впослѣдствіи стало извѣстно подъ названіемъ ученія украинофиловъ".

Видатними діячами польсько-українофильської партії спочатку були: Северин Гощинський, Богдан Залєський і Михайло Грабовський. Думки їхні перейняли потім Гулак, Куліш, Костомаров, Шевченко; вони зложили у Київі потайне „Братство св. Кирила і Мехтодія“... Пізніше ці ж люде працювали в „Основі “ і т. д. 
Тепер ми, після науки п. Стороженка, 1 хоч будемо знати, де ми взялися, — звідки почалося українство! Виходить —з уманської базилиянської школи, з Гощинсько то та Залєського! Тільки от біда: обидва вони народилися вже у XIX столітті (1801 і 1802 р.) і змалечки видима річ, іще не вміли утворити такого діла, як український рух; треба було їм ще повиростати, А тим часом, поки ще вони й не родилися, у Полтаві І. Котляревський зложив свою „Енеїду“, а згодом і „Наталку“. Тим часом, — поки вони виростали, — у Харькові виходив „Украинскій Вѣстникъ“, де містилися твори і українською мовою; там у Харькові уже працював славний Гр. Квітка-Основяненко; уже в Полтавщині повиростали і писали українські твори: Гребінка, Боровиковський та инші. Куди ж їх подів п. Стороженко? Заховав їх, не згадав про їх! Не згадав, що українська праця, що українська писана мова почала раніш оживати якраз там. де Польщі й близько не було,— на Лівім боці, у Полтавщині та Харьківщині.
 І всі перші діячі українства були на лівім боці; тільки через пів сотні літ явився правобережець Т. Шевченко, що мав своїми учителями в письменстві — лівобережців. Згадаймо славну Шевченкову пісню „На вічну памьять Котляревському“. Хто читав її, той зразу побачить, звідки молодий Шевченко вчився писати по українськи. 
Що ж до українофильської або козакофильської школи в польській літературі, —то була вона в той час і в російській. Досить згадати про М. Гоголя, Рилєєва.
 Далі п. Стороженко роскззує про товариство ім. Т. Шевченка у Львові, яку воно вагу мало і має в українстві. І сам же признається, що заснували його знов Полтавці! У Полтаві й грошей здобули 9.000 гульденів для товариства.
 Чимало уваги віддав п. Стороженко праці проф. М. Грушевського. Це ніби то він замінив словом Україна старі назви: Червона Русь, Малоросія, Волинь і т. д. Це він назвав українським народом, залюднює оті „коренныя русскія области“. „3 початку XX століття, каже п. Стороженко, усюди і на кожній сторінці українофильських часописів почали рябіти тисячі слів: Україна, український; завелася українська мода“. 
Поки ще п. Стороженко казав, що українство і Україну вигадали поляки, то хоч казав і неправду, та вона не так кидалася усім у вічі. А коли він каже, що це Грушевський „замѣнилъ" словом Україна колишні назви, що тільки у XX столітті „запестрѣли" слова Україна і український, —то це вже і сліпий розбере, яка тут правда. 
Слово Україна, як назва цілого нашого краю і народу, давно вживається, —вже сотні літ. Не буду згадувати, де теє слово вперше стрічається в літописі (ще пред Монголами!); не буду наводити слів із стародавніх народних пісень. А невже п. Стороженко не переглядав історичних матеріалів, хоч би з часів Царя Петра? Сам царь Петро в переписці з своїми генералами вживав однаково слів і „малороссійскій" і „украинскій". 
Коли б ми повірили, що це п. Грушевський замінив слово „Малоросія" словом „Україна", то що нам робити в такими давніми письменниками, як Гоголь, Максимович, Пушкін? 
Невже й Пушкіна навчив п. Грушевський „замінити" і написати про Кочубеївну: „Завиднихъ, жениховъ Ей шлеть Украйна й Россія".  (Виходить, що Україна —то щось окреме од Росії?) або: „Украйна глухо волновалась, Давно въ ней искра разгоралась". 
І ще одна вина лежить на п. Грушевському, як каже п. Стороженко: п. Грушевський „окончательно рѣшиль вопрось о язикѣ". Позаводив в українську мову нові слова, узяті з польської мови: рух (ruch). штука (cztuka), початок (początek)  питання (pytanje), жерело (zrodlo), злучити (złącyyc) і т. д. 
Пан Стороженко видно узявся удавати з себе нетямущого; він мабуть тільки прикидається, що не знає актів історичних, не читав Пушкіна, Гоголя; не знав, де і як почалося українське письменство, коли і де вживалося слово Україна. Так і з мовою, —п. Стороженко удає знов нетямущого; ніби він не знає, що не тільки єсть польське слово рух, а що наші селяне що дня кажуть: рушай , рушити ; що єсть і московські слова— разруха, разрушить.
 Він ніби не знає, що не тільки в польському єсть слова początek pytanje zrodlo, а що в наших приказках нераз стрінеш слово початок , і в російському єсть не тільки начало, а й починь ; не тямить він, що жерело— це місце, де протікає водиця з снігу або з землі, і що це слово знає кожна мала дитина на селах. Не додивився, що zrodlo (жродло) далеко далі стоїть од нашого жерела, ніж російське „жерло". Дійшло до того, що п. Стороженко вважає за польське слово — злучити , удаючи, що не знає цілої низки українських і російських слів: злучити, розлучити , одлучити ; случка, случать , разлучать , разлучница і т. 
Ідучи таким шляхом, яким нас веде п. Стороженко, можна доводити, шо російська мова позичена з польської! А як же, гляньте: голова—glowa, чело —czolo, око —oko, носъ —nos, уста—usta, борода — broda, колѣно —kolano, нога — noga, кухня —kuchnja, бутилка —butelka, домъ — dom, шапка —czapka, і т. д. Тисячі таких зовсім подібних слів можна знайти в кожній славянській мові. Основний запас слів у всіх славянських мовах однаковий, має однакові пні. Так можна доводити що всі славянські мови пішли од польської, або од російської, або ще швидше од української, бо вона стоїть наче по середині між тими мовами.
 Давши характеристику політичної діяльности проф. Грушевського в Галичині і в Росії, п. Стороженко найбільше налягає на те, що українські партії занадто радикальні, особливо в справах соціальноекономичних. Він того не згадує, що навіть почаївські союзники твердо стоять на тих самих домаганнях соціально економичних, бо знають, що немає иншого способу визволитися з під польських панів у тій стороні. І в Галичині немає иншої ради. 
На прикінці п. Стороженко в повній мірі виявляє свою наукову безсторонність і спокійність; він лається: “испаренія сатанинской злоби, ненависти и отчаянія, поднимающіяся отъ никому не нужнихъ писаній господъ и госпожъ, какъ-бы выползшихъ изъ какихъ-то подполий ада, прямо душатъ свѣжаго человѣка. Не скриваются-ли подъ нѣкоторими украинскими псевдонимами злобные сины Іуди"? Оце маєте характеристику нашої української літератури, усієї заразом! Тут уже, як бачите, землячок наш, одкинувши наукову зброю, заговорив по-щирости, виявив якого „сатанинскою злобою" повна його душа. 
Чи міг-же він поминути приятеля свого Раковського з „пруськими маршами"? — Він переказує, скільки пруських грошей ніби-то перепало українцям, —усю ту брудну, неохайну брехню, якої зріклися вже польські часописи, потягнуті до суду. Він не може не знати, хто такий Раковський, подвійний зрадник і шпиг, а бере від його тую брехню, та ще й не називає Раковського, не каже, звідки взяв. Тепер ми бачимо, яка правда у нашого землячка, коли він каже, що „українофильство" зародилося з гуртку польської молодіжи в Умані і розвилися з запомогою Австрії і Германії, і яка ціна його погрозам, коли він лякає Росію українством, ніби воно готує державний І соціальний переворот. Г. К.
