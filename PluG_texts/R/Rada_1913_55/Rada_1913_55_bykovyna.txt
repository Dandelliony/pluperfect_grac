Вибори до черновецької міської ради покінчилися побідою коаліції, згрупованої коло посла Е. Штравхера. Опозиція, до якої належав і пос. М. Василько, не вспіла провести ні одного кандидата, так що провалився і українець скарбовий радник д-р Яр. Волянський, котрого приняла на свій список опозіція після того, як розбивши свої голоси в другім колі, українці втратили мандат на користь жидів. При теперішніх доповняючих виборах голосовано загалом на 27-ох радних, опозіції удалося здобути два мандати тільки в другім колі. Найприкріше те, що при цих виборах українці втратили один мандат, так що тепер засідатиме в черновецькій міській раді тільки три українці: (надр. Ясеницький, адв. д-р Т. Галіп та пос. М. Василько) бувший четвертий радний міщанин Робачок, провалився, через те, що проти нього видвигнув пос. Василько кандидатуру проф. Садогурського; провалу українського кандидата в 2-ім колі не вспів він поправити вибором в першім колі, бо хоч радник Волянський дістав скілька голосів понад абсолютну більшість, то все таки остався у меншости проти офіціальних кандидатів. Найсправншіе ішли при виборах поляки, бо коли всі прочі національні групи поділилися на два табори, що себе взаїмно поборювали, то поляки йшли солідарно так, що з ними мусіли числиться обидва табори і вони провели всіх своїх кандидатів, а навіть д-ра Квятковського, що свого часу мусів був з ради вийти. Теперішня рада міста матиме 19 жидів (один мандат більше здобули через провал українського мандата), 17 німців, 6 руминів, 5 поляків та тільки 3 українці. Буковинський сейм ухвалив для черновецької міської ради новий порядок виборчий, але його ще не санкціоновано. Якби одержав санкцію, то раду роспустять та призначать нові вибори.
Поминальний концерт памьяти трьох українських геніїв—Шевченка, Лисенка і Федьковича відбувся в Чернівцях 23 лютого (в суботу). Концерт улаштувало товариство „Міщанський хор"; пройшов він дуже добре.
