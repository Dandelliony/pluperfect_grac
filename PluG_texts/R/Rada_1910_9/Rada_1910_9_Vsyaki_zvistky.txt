Всякі звістки.
 ПЕТЕРБУРГ, 12. Петербурзька рада присяжних повіренних ухвалила виступити в сенаті в справі Гілереона.
 ПЕТЕРБУРГ, 12. К. К. Арсеньєв листом в „Рѣчи" заявляє, що ніяких нових „Губернскихъ очерковъ" и та „Сказокъ" Щедріна в архиві „Вѣстника
Европы“ не знайдено і д-ка Маркс не давала дозволу оголошувати у „Вѣстникъ Европы" нові рукописи Щедріна.
 ПЕТЕРБУРГ, 12. Засуджений секретарь петербурзького інтендантства капітан Шішкін подав на Височайше ім'я прохання про помилування.
 ПЕТЕРБУРГ, 12. Студенти-академісти подали П. А. Столипінові прохання про затвердження устава загальностудентського клубу. Шварц прийняв
це прохання прихильно.
 МОСКВА, 12. Засуджено околоточного надзирателя Поля на 4 місяці до кріпости за те, що вимагав гроші і покривав тайну простітуцію.
 МОСКВА, 12. Майбутній загальноросійський з'їзд одбудеться у Харькові в 1914 році.
 ПЕТЕРБУРГ, 12. При міністерстві народньої освіти складається комісія, що обмірковує засоби боротьби з алкоголем поміж учнями середніх та
нижчих шкіл.
 ЛОДЗЬ, 12. Виїхала до Петербургу депутація фабрикантів прохати про те, щоб у Лодзі завести градоначальство.
 ПЕТЕРБУРГ, 12. Бурцев одмовився од винувачення професора Р.
 ПЕТЕРБУРГ, 12. Міністерство народньої освіти пояснило, що одкриття курсів для дорослих залежить від попечителя округи.
 ПЕТЕРБУРГ, 12. Бувший діректор департамента поліції Лопухін служить в Мінусинському банкові.
 ПЕТЕРБУРГ, 12. Оголошено про те, щоб одставних офицерів приймати на службу в інтендантство.
 АРХАНГЕЛЬСЬК, 12. Після урочистого молебню одкрито першу сесію окружного суду, де будуть брати участь присяжні засідателі.
 НОВА БУХАРА, 12. Після того, як з Самарканду прибула рота піхоти та козаки з пулеметами, в городі стало спокійно. За городом о півдні
була сутичка сунітів з шіїтами, але 10 козаків з офіцером їх розігнали. Більш сутичок не було. Російський банк та инші інституції вартує
військо.