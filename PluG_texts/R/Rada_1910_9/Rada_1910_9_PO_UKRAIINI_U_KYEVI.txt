ПО УКРАІНІ У КИІВІ
 В українському клубі сьогодня на черговій літературній вечірці д-ка К. 0 Бондаренкова прочитає реферата: „М. О. Максимович і його значіння в українознавстві". Програма реферата: Короткий
нарис життя М. О. Максимовича. Становище російського громадянства на початку XIX віку і головні напрямки духовного життя цього громадянства - романтизм, славянофільство і офіціяльна
народність. Звязок романтизма з інтересами до рідної старовини та народности і з діяльністю в сферах історії та етнографії. Вплив романтизма на Максимовича, любов його до рідної
української старовини, захоплення етнографією і видання народніх українських дум та пісень. Вплив збірників Максимовича на українське громадянство. Його філологична діяльність і наукова
суперечка з Погодіним про давність української мови і давність українського народа на його території. Максимович, як історик та археолог. Значіння його для української науки та
українського громадянства. 
 Український педагогичний журнал. Серед київської української інтелігенції виникла думка видавати український педагогичний журнал. Відповідне прохання до адміністрації вже подано цими
днями.
 Заборона „Анатэмы". Київська адміністрація 9 января одержала наказ про заборону виставляти п'єсу Леоніда Андрєєва „Анатэма". Через це вистава цієї п'єси, що була призначена на 12 января,
не відбулася. 
 До ювилейної чеховської вистави. Київське товариство письменників і дірекція театра „Соловцовъ" сповіщають, що ті особи та інституції, які бажають покласти вінок на бюст Чехова або
прислати депутацію на чеховеське свято, що відбудеться 19 января, мусять про це заздалегідь повідомити. 
 Привезено політичних вязнів. 11 ноября з Винниці до Київа привезено і посажено в київській головній гауптвахті гурток офіцерів та салдатів—артилеристів, арештованих з наказу київського
охранного відділу.
 Київська поліція, на підставі спеціального наказа міністерства внутрішніх справ, зараз одбірає у купців євреїв „безсрочныя паспортныя книжки" і видає їм паспорти тільки на один рік.
 Замах на самовбивство. В управлінні південно-західньої залізниці 11 января зробила замах на самовбивство молода дівчина д-ка Шведова. Причиною, що спонукала її до цього, була
неможливість знайти роботу. Д-ку Шведову одвезено в олександрівську лікарню.
 Етап. Вчора з пересильної печерської тюрми одправлено по Московсько-Київ.-Ворон. залізниці етап з 80 засланців. 
 77.812 карб, на канцелярську справу! На останнім засіданню управління пів.-ден. західн. залізниці асігновано на канцелярську справу для вжитку служащих в 1910 році 77.812 карб. 23 коп.
 Здоровля С. К. Лямина, помішника начальника півд.-західн. залізниці, поліпшало і він лишається на посаді. 
 На залізниці. За останні часи до управліннів усіх російських залізниць надходило багато скарг на крадіжки та пропажі річей і подавалося сила претензій про те, щоб було повернуто втрати за
пропажу. В звязку з цим зловлено шахрайську організацію, що подавала фальшиві претензії. Це примусило управління залізниць скликати в Петербурзі на 1 марта з'їзд „завідующихъ отд&лами 
разбора претензій". Управління півд.-захід. залізниці посилає й свого делегата на цей в'їзд.
 3 Київщини. Дрібний кредіт. На обширі 1-го мирового участка, Васильківського повіту, по 1 января сього року було 8 громадських, 3—позичково-ощадничих, З товариства дрібного кредіту. Всім
їм впродовж другого півріччя селяне в свій час не виплатили позик — 40.080 карб. 65 коп. З цих грошей —2.617 карб. 19 коп. лишились не виплаченими і по сей день, а останні стребуваНо з
селян примусом.
 Напад на дачу. 12 янв. в Святошині на дачу № 968 зробили напад два селянина — Бондаренко і Шинкаренко і покрали там багато коштовних річей. Обох злочинців арештовано. 
 Нагла смерть. В с. Підвиському, липовецького повіту трапилася така подія. Поміщик приїхав з гостей до дому, подивився на фурмана, а той сидить мертвий на козлах. Виявилося, що фурман
нагло помер. 
 Пошесть. Нам пишуть з е. Підвиського, липовецького повіту, що там потроху вщухає пошесть шкарлятини та діфтериту.
 Розбійниця. В г. Сквирі заарештували жінку, що вчинила розбій на шляху. Сталося це так. Селянин с. Морозівки Панціщук заявив поліції, що якась невідома йому жінка з‘охотилася продати йому
пару коней з возом, які ніби зосталися в неї од помершого чоловіка, селянина с. Шпієвки. Панціщук не пойняв їй віри і взявся сам поїхати з нею в Шпієвку, щоб там установити, чн справді то
її коні. По дорозі, в Сквирі жінка кудись пішла та й зникла, а коні зосталися в Панціщука. Незабаром поліція арештувала цю жінку і встановила, що це житомірська міщанка Федора Чайківська.
А за коні виявилося таке. Селянин з села Парипс Петро Оберемко 21 декабря їхав своїми кіньми в с. Кривошиїнці. По дорозі впросилося до його на віз дві жінки. Під с. Миньківцями одна — оця
сама Чайківськас — накинула йому на шию вірьовку, а друга сіла йому на груди, засипала очі тютюном та ще чогось такого понюхати дала, що він знепритомнів. До памяти прийшов аж увечері в 
рові, під Миньківцями.
 Грабителі. З1 декабря в с. Барках, чигиринського повіту, ограблено діда Якима Єфименка. Як пише „К.“, два чоловіки з револьвером та з ножем ускочили в хату та й загадали давати гроші.
Баба Єфименкова дала їм 48 карб. Тоді вони замкнули діда й бабу в комірчину, а сами зникли. Думають, що це зробили селяне В. Кравченко та П. Лисогор, яких і арештували. 
 Тиф. Київська губ. земська управа має відомости, що за минулий тяждень на Київщині заслабло на сипний тиф удвоє більше людей, ніж за тиждень перед цим. По 17 пунктах заслабло 106 душ.
Найбільше заслабло в київському повіті: 59 душ.
 3 Поділля. Озимина. З Поділля пишуть, що там озимині ції зіми добре. Ніде на Поділлі морози не пошкодили озимині. Скрізь доволі снігу і він захищає посіви.
 Під кригою. „Под.“ сповіщає, що в надкордонній річці Збручі провалився і пішов під кригу контрабандист. Другого контрабандиста салдат—вартовий підстрелив. Обидва верталися з кордону з
дешевим загряничним спиртом.
 Нечувана пошесть. Учитель с. Бондурова, балтського повіту, листом до редакції "Од. Н.“ оповідає про велике горе селянське. В цьому селі одразу чотирі пошести лютує: тиф, кір, діфтерит та
віспа. Що-божого дня мре по 10 —15 душ дітей та дорослих. Прислали туди одного фершала, який нічого не тямить та ще до того всього грубо поводиться з людьми. Слабі лежать в брудоті: на
полу та й долі. Од довгого лежання під слабими розводиться черва. Одно заражається від другого — і лягає на його місце. Учитель пише: "Рятунку немає. Гинемо, як ті мухи. Рятуйте “.
Видужуючи, люде їдять мамалигу з кукурузи і від неї ще дужче мруть.
 3 Полтавщини. Смерть „петрашівця". В Баку помер відомий полтавський громадський діяч Дмитро Дмитрович Ахшарумов, доктор медицини. Засуджений в справі петрашівців Д. Ахшарумов 1849 р.
сидів у Петропавлівській кріпості в Петербурзі, разом з письменником Достоєвським. Недавно в „Вѣстникѣ Европы“ друкувалися спомини Ахшарумова — про Петрашевського та про участь у його
ділі. І Ахшарумова разом з иншими повели були розстрілювати, вбрали в „саван", а тоді прочитали наказ про помилування та про оддачу „за участіе въ преступныхъ замьслахъ и намѣреніе
распространить въ высшей степени дерзкія и возмутительныя сочиненія" в херсонські арештанські роти на 4 роки. Народився Д. Ахшарумов, як пише „Р. Сл.“, 1823 року і скінчив петербурзький
університет. Одбувши арештанські роти, він був посланий салдатом до 7 кавказького баталіону. Наказом 17 апріля 1857 р. йому повернено права походження. Служив Ахшарумов за врачебного
інспектора в Херсоні та в Полтаві.
 3 Харківщини. Смертна кара. В арештанському „исправительному" одділі, в Харькові, як сповіщає „Р. Сл.“, покарано на смерть селянина Шмарковського, засудженого за душогубство в економії
Ребіндера. 
 3 Катеринославщини. „Дзуглавый орелъ„. "Ут. Р. подає звістку про те, що 9-го января в Катеринославі, вночі дружинник партії „Двухглавый орелъ“ поранив околодочного, що хотів утихомирити
гуляк-дружинників. Не раз ці дружинники нападалися на євреїв під союзницькою чайною. 
 Холєра. До „Р. Сл.“ пишуть, що в Юзівці заслабла на холєру жінка, яка має немовля — дитину. Її одвезли до лікарні разом з дитиною. Дитина заразилася од материного молока й померла.
 Розбійник Семенюта. З олександрівської тюрми втік цими днями відомий на всю Катеринославщину розбійник Семенюта, що вчинив багато грабіжів та душогубств і, між иншим, убив пристава
Караченцова. Про цього розбійника „Р. Сл.“ оповідає чимало цікавого. Згуртувавши 1906 року зґраю розбійників, Семенюта пройшов з ними скілька повітів, грабуючи та вбиваючи. Семенютові
розбійники розбрелися по всіх усюдах, позбірали й собі ватаги розбишацькі і на всю губернію нагнали страху. Під кінець 1906 р, усіх цих розбійників поарештували й покарали на смерть.
Зостався один Семенюта і заприсягся, що помститься на Караченцові — і таки вбив пристава, але й сам попався на цьому. В Олександрівській тюрмі Семенюта сидів у камері з арештантом
Альдгоженом. І от цими днями він стрельнув на Альдгожена, вибіг на двір, а там перескочив через стіну на вулицю. 8 конвойних, стріляючи, погналися за ним. Семенюта одстрілюючись з двох
револьверів, зник без вісти.
 3 Херсонщини. Суд над околодочним. 9 января окружний суд засудив на 8 місяців до тюрми околодочного надзирателя Сліпака. „Ут. Р.“ пише, що за цього Сліпака воєнний суд засудив був на
смерть 16 селян. Присуд скасували, бо виявилося, що Сліпак незаконно садовив у холодну селян, бив їх, знущався.
 3 Кубані. Насильник. У с. Медвіжинському, ставропольської губернії, в сельській тюрмі арештант-каторжник Королевський, за допомогою смотрителя тюрми ІванаГоло вина, знасилував селянку
Тетяну Сало, що сиділа в тій таки тюрмі. „Куб. К." сповіщає, що за це смотрителя скинули з служби і оддали під суд.
 