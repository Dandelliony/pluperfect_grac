Украінці на Буковині.
Січи на Буковині. Після свого занепаду на де-який час і на Буковині рух січовий поволі оживає. Коли деякий час не чути було нічого про буковинські „Січі", то тепер вже другий рік заходами 
„Січового Союза" відбулися два курси пожарничо-гімнастичні в Чернівцях, в котрих в 1908 року брало участь 60 чоловік, а цього року трохи не 50 чол., як делегати 36 „ Січей". Всіх взагалі
„Січей" на Буковині —98 з них 28 живе дуже рухливо, 37 від часу до часу дають про себе знати, а решта —як не дрімає, то цілком спить. З цього числа „Січей", як зазначено в справозданні 
„Союза“, 7 має власні куріні, а кілька — будують, 16 „Січей" має власні сикавки, 34—власні прилади пожарничі, 6 „Січей" держать власних музик, а 8 — власні хори. Майже скрізь відбулися цього
року січові свята і фестини. Всі „Січи“ передплачують газети, а де-котрі мають навіть 10 газет і удержують власні бібліотеки, в котрих число книжок часом (в 20 „Січах") досягає до 1000. Що
до числа членів, то перед в цій справі веде „Січ" в Салетині, котра має 500 членів, потім Вашківці —360 ч. і Глібовка —260 членів; 14 „Січей" мають по IOO членів, а решта — менше сотки;
всього ж з'організованих на Буковині 8000 січовиків. Обставини, серед яких розвиваються „Січі" на Буковині, цілком відмінні від галицьких, де само ношення лент доводить до клопотів і
переслідуванів. „Січі" на Буковині дістають від „Виділу Краєвого" підпомоги, часом навіть і по 500 корон; до цього часу дістало 90 „Січей" (всіх „Січей" 98) субсідій на загальну суму
18,300 корон. Тільки цього року „Січі" ще не мали запомоги і не матимуть доти, поки „Виділові Краєвому" не дадуть рахунків про попередні субсідіі, бо, на жаль, дуже часто траплялося, що
гроші ці або двірники собі забірали, або навіть сама старшина справляла собі за них бенкети. („Г. Г.“).