ДОПИСИ.
(Од власних кореспондентів).
 СЕЛО СЛЕДІ, могилівського повіту (на Поділлі) Справа безконешник. Як тяжко тепер темним селянам добитися чогось самого звичайного,
маленького, видно з побивання наших селян за те, щоб в Следях дозволили відкрити ярмарок. Третій рік вже клопочуться люде. Третій рік
витрачують дорогі копійки на подорож до Кам'янця, до Могильова, до всілякого начальства великого й дрібного. Ця справа так далася в знаки
селянам, що тепер ні про що вони так не мріють, нічого не бажають так, як добитися таки ярмарку, добитися свого. Ні про яке кооперативне
товариство неможно заговорити, бо селянин зараз же вас перебьє: дайте но раньше вже ярмарку добитися, а тоді й те можно буде. Он скілько
грошей пішло, а все дурно. Нехай пропадає й ще, а ярмарку таки треба. Про те, яку тяганину за цих два роки мали селяне з ярмаркою, вже
подавалося в „Раді". Тепер от нарешті комітет при кам'янецькій земській управі дав дозвіл на ярмарок. Комітет зробив це ще 17 сентября
минулого року, але селянам ніхто нічого і до сеї пори не каже. Бюрократична машина ще не наважилася за чотирі місяці довести цю справу до
кінця. Цілком випадково уповноважені по справі ярмарку довідалися, що постанову таку зроблено. Але й тепер вони не вірять, що ярмарок буде.
Вони впевнені, що ще десь треба когось прохать, кудись їздить. Говорять, що ще повинен приїхати базарний, оглянути місце під ярмарок. Оцей
базарний для селян тепер якась мара, його чекають з острахом: а що, як він візьме, тай скаже, що ярмаркові нема де стати? Пропали тоді
трьох-річні клопоти. З ним, з цим базарним вже була раз кумедія. Ще два роки тому, як прохання про дозвіл та приговор лежали собі любенько
у писаря під сукном, писарь сказав селянам, що скоро приїдуть базарний і лікарь оглядати місце. їх, казав він, треба почастувати, бо вони
здалеку приїдуть: приготуйте там чого. Поїхали уповноважені в Могильов, накупили закусок панських, вина, дома взяли горілки. Чекають.
Було це перед великим постом. Ждали, ждали, от вже і піст заходить, базарного все нема. На за пусти зібралися уповноважені і поїли та
випили те все, щоб не пропадало. Аж потім довідалися, що то писарь так говорив, щоб запевнити, що він прохання подавав куди слід. 
 До самого Різдва в нас стояла тепла погода. Селяне, хто має коні, водили їх на ніч. Багато занадилося в молодий лісок—запуст
кричинівського пана Фолянда. Фолянд вигонив з запусту, але це нічого не помогало — більше паши нігде не було і люди пхалися в запуст. Ото
якось пан виїхав з рушницею і заставши людей з кіньми, вистрілив в одного селянина. Рушниця була набита шротом: більша частина заряду
попала в коняку, а друга в селянина. Селянин подав у суд. Перед судом пан давав селянинові 80 карб. за мирову, але адвокат, що обороняв
селянина, требував 500 карбованців. Через формальні причини суд одкладено.
 Г. МИКОЛАІВ (на Херсонщині). Вивіз хліба . Союзники. Експорт нашого городу у минувшому році дуже поширився. Вивезено за кордон, по
останньому детальному рахункові більш 100 милійонів пудів зернового хліба. Не одна Україна провадила свій хліб через Миколаїв; ще й з
Сібіру чимало доставлялося його.
 Коли здійсниться поданий до уряду проект нової залізної колії Київ—Умань—Вознесенськ—Миколаїв, то експорт збільшиться, як кажуть, на 20—
25 проц. Будування городської пристані дасть змогу збільшити число приходящих з-за кордону параходів.
Одним словом, коли все це здійсниться, то Миколаїв займе серед портів Росії одне з перших місць по вивозу зернового хліба та руди.
 Як відомо вже з „Ради", у нас оце розпався „союзъ русскаго народа“ через те, що голова „союза" ген-майор Прищепенко дбав тілько про свою
кишеню, не рахуючись з союзницькими інтересами.
 Цікаво те, що при кінці загального засідання „союзників", на котрому було вирішено виключити його з „союза“ та віддати під суд,
Прищепенко, коли стало відомо про його „діла“, прислав „заявленіе" такого змісту: „Через хворобу печені, я мушу одказатися з цього числа
од керування дорогим мені „союзомъ", об котрім я так „отечески" пеклувався. Виїзжаючи лічитись за кордон, я знов вернуся після
виздоровлення у Миколаїв і знов буду приносити посильну користь дорогому „союзові".