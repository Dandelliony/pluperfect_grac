Вісти з краю. Діяльність адміністрації.
    Під суд. Подільське губернське правління постановило оддать під суд бувшого пристава 2-го стану, літинського повіту, Немобія та лікаря северинівського сахарного заводу Ольшевського за підлоги та за те, ще вони помагали викручуваться од воїнської повинности. Штунда. Роспочато слідство з приводу того, що ще в сентябрі 1912 року в с. Гуровці, бердичівського повіту, приїздив до місцевих штундів їхній проповідник Микола Макаревський. Обвинувачують місцевого старосту Аврама Шестерука, який не став на перешкоді діяльности Макаревського.

   За хабар. Околодочного надзирателя посілка „Жиловське” (на Катеринославщині) та городових Зуева і Коваля отдали під суд за те, що вони за хабар випустили з під арешту експропріатора Коваленка.
Шкільні справи.
   Нові школи. Уманська повітова земська управа оддала підрядчикам будувати 8 земських шкіл в селах: Молодецькому, Ганському, Розі, Свинарці, Нестерівці, Ладиженці, Торговиці та Мошурівці. Всі ці будинки будуть коштувать 77,501 карб.48 к. 
  Підручники. Торік подільський губернатор особливим повідомленням звернув увагу земських управ на те, що міністерство хоче зовсім викинуть з школи книжку Вахтерова „3-й рік навчання". Тепер губернатор повідомляє знов земські управи, що міністерство народньої освіти нічого не має проти книжки Вахтерова „3-й рік навчання", і через це замінять Її другим підручником непотрібно.
По земствах
   Земський будинок. Лебединське повітове земство незабаром має поставить будинок для земської управи. Гроші на цей будинок—60,000 карб. — адміністрація дозволила взять з страхових сум. 
   Склад. Уманська земська управа одкриває в городі Умані земський книжний склад.
Всякі звістки.
  Заколот в тюрмі. Недавно в липовецький тюрмі (на Київщині) 57 уголовних арештантів накинулись на тюремного надзирателя, зняли з нього зброю і пішли в контору. Тут вони взяли 13 револьверів з патронами і почали стріляти на двір, де стояв начальник тюрьми Рафальський, його помішник та надзирателі. Стріляли арештанти з чверть години і ранили начальника тюрьми. Одного надзирателя вбили, а 2-го тяжко ранили. Поліція теж стріляла в арештантів, одного з карторжників вбила, а другого ранила. Арештанти перестали тільки тоді стріляти як не хватило патронів. Виявилось що вони хотіли втікти з тюрьми.
Знасилування. Недавно в Пирятині, коли гімназістка А., 15 років йшла вранці до гімназії, якийсь хуліган зустрів її, заманив на кладовище і там знасилував.
  Едісон. Незабаром до Харькова приїздить Едісон, Його запрохали туди гірнично-промисловці. Едісон буде обслідувати копальні донецького басейну і шукати радія.
  Нещастя. У Харькові на вокзалі затримали дівчину-гімназістку, 14 років, яка  хотіла кинутися під поїзд. Дівчина сказала, що приїхала з Симферополя од батька та мачухи, котрі знущались над нею і потім вигнали з дому. У Харькові вона спершу служила в столовій, та хазяїн хотів її знасилувати. Все це довело її до того, що вона хотіла вкоротити собі віку. 
  Памьятник. Спичинецький волостний сход, бердичівського повіту, постановив видать 800 карб, із прибутків волостної позичково ощадної каси і на ці гроші поставить у себе памьятник-погруддя першому цареві із дому Романових - Михаїлу Федоровичеві. Памьятник-погруддя уже замовлено. 
  У Смілі євреї в памьять 300-літніх роковин царювання Дому Романових постановили назвать свою сінагогу „Романовською". Про це вони прохають дозволу в адміністрації

