Крамарж проти украінців.
(Лист з Відня).
Чешський політик Крамарж, провідник молодочешської партії, посол австрійського парламенту і чешського краевого сейму, один з ініціяторів так званого „нового славянофільства", що зазначилося зьїздом в Празі 1908 р., де російські й польські делегати запили дружбу на погибель України, —не є невідомий українському громадянству в Росії. Не так давно (в 1911 р.) він перед віденським кореспондентом „Новаго Времени" виступив з доносом на український національний рух у Росії як на „австрійську інтригу”, яку російське правительство повинно всіми способами давити. Та не треба думати, що Крамарж тільки російських українців обдаровує своєю „ласкавою увагою"; не менше „ласкавий" він і на галицьких українців, що виявилося при теперішніх польсько-українських переговорах в справі заложення українського університету і в справі виборчої реформи до галицького сейму. Коли недавно тому в Відні між президією польського кола й українського Союза велися при участи правительства переговори в справ заложення українського університету і коли здавалося, що ті переговори ось-ось уже доведуть до полагодження університетської справи, Крамарж вибрався до президента міністрів, гр. ПІтірка, з представленням, що австрійське правительство зле робить, прикладаючи свої руки до заложення українського університету, бо істнування українського університету в Галичині є небажане для Росії, отже коли Австрія хоче вдержати добрі зносини з Росією, то не повинна дратувати Росію заложенням українського університету, який стане огнищем української пропаганди не тільки в Австрії, але і в Росії. 
Президент міністрів гр. Штірк, почувши від Крамаржа такі слова, відповів йому, що заложення українського університету є потребою українського народу в Австрії, до якого держава має такі самі обовьязки,. як й до инших народів держави. | Польсько-українські переговори в університетській справі, як відомо, припинилися, а незабаром після того , почались польсько-українські переговори в справі виборчої реформи до галицького сейму, які, як відомо, довели вже до порозуміння що-до основ |нового виборчого закону.
 Та була хвилина, коли й ці переговори були припинилися. Було це тоді, як на офіціяльних нарадах сеймової комісії для виборчої реформи польська консервативна група уперлася при своїм домаганню, щоб у краєвім статуті признати незмінною теперішню організацію повітових рад. Тоді українці (а також польські людовці) заявили, що на де домагання польської консервативної групи ніяк не можуть згодиться і тому вважають дальші наради зайвими. 
 Після того боротьба за виборчу реформу до галицького сейму перенеслася до австрійського парламенту, який власне тоді радив у комісії над фінансовою реформою. Маючи на увазі, що та фінансова реформа принесла-б нові доходи не тільки для державного бюджету, але також для бюджетів коронних країв, українські посли заявили, що доти спинятимуть працю парламенту над фінансовою реформою, доки не буде переведена виборча реформа до галицького сейму, бо не можуть допустити до того, щоб теперішні хазяїни Галичини дістали для краєвого бюджету нові джерела доходів. Домагання українців було таке справедливе, що його зрозуміло і правительство і партії парламентської більшости. І правительство і партії парламентської більшости рішили не боротися насильними способами з українською обструкцією в фінансовій комісії, тільки натиснути на польських консерваторів, щоб вони хоч трохи поступилися й уможливили компроміс в справі виборчої реформи до галицького сейму. Так воно і сталося. Компроміс заключено, і тоді українці припинили свою обструкцію в фінансовій комісії, тай вона покінчила свої праці над фінансовою реформою. А наради парламенту над фінансовою реформою відложено аж на тоді, коли вже скінчиться сесія галицького сейму, значить, коли вже рішиться справа галицької сеймової виборчої реформи. Таке становище правительства і партій парламентської більшости в справі польсько українських відносин знов викликало невдоволення Крамарша і він знов вибрався до президента міністрів, гр. Штірка, з протестом проти того, щоб правительство і партії більшости йшли на руку українцям. До чого це доведе, говорив Крамарж, — коли цілий парламент піде під команду українців, і що на це скаже Росія, коли українці в Австрії зростають в таку політичну силу? Гр. Штірк, бачучи, що Крамарж, кожний раз в українських справах бере на себе роль російського заступника й виступає як представник інтересів Росії, —цим разом уже в більш різкій формі відповів йому, що він мусить погодитися з тим, що українці в австрійській державі мають таке саме право на заспокоєння своїх потреб, як поляки або чехи, бо український народ є один з великих народів Східної Європи і з цим треба числитися. Так виглядає „славянська любов”  і „демократична справедливість Крамаржа до українського народу по обох ооках австрійсько російського кордону.
Російське правительство закликає він давити українство, лякаючи його „австрійською інтригою", а перед австрійським правительством протестує проти сповнення домагань українського народу, лякаючи його гнівом Росії. 
Не знаємо, чи робить це Крамарж виключно з власної волі... В кожнім разі треба звернути увагу громадянства на цю роль Крамаржа. 



