З глибин життя
(Українські вистави на селі). , ,

Трохи раніш ми писали про стихійні українські вистави по наших слободах, містечках, селах, казали про те, що то вони б для сучасного темного та бідного на корисні розваги, села. Тоді-ж таки було одмічено, що у стихійних вистав часто бракує того цементу міцного, тої води цілющої — свідомости національної. Ця відсутність свідомости зробилась, можна сказати, аксіомою. Про неї свідчать голоси живого життя, наша преса, що почасти одбиває в собі широкі хвилі українського моря. З нашої-ж таки преси ми часто-густо можемо вичитать, приміром, таке: 
„Плакала українська Мельпомена, коли у Білоусівці виставляли „Мартина Борулю", бо самі аматори розмовляють якоюсь каліченою українською мовою". Далі дописувач з села Дер куни гуде: „Наші аматори виставляють „Хмару” , „Вихреста", „В кіхтях у люципіра" та иншу полову нашої драматичної літератури, а за кращі драматичні речі не беруться" Ще далі можемо здибати:  „У кнігозбірні NN-го музично драматичного товариства днем з лихтарем не знайдешь рідної газети, місячника, рідної книжки" и т. д. і т. д.
 Дуже багато можна нанизать про це голосів живого життя. Далі можна спостерігати, як з сторінок української преси летять перуни на ці вистави, як шарпають вони їх до того, що аж пірьячко з них сиплется. А щоб домалювати таки картину відсутности свідомости національної у стихійних вистав на селах, ми звернемось до того цікавого зьявища, що наше життя тепер навіть вимагає спеціяльких критичних та публіцистичних праць про український театр взагалі, де з боку національної свідомости дається належна оцінка не якимсь стихійним виставам, аматорським гурткам, а тим „мандрівним ордам" — українським  трупам, що розносять наше мистецтво по широких просторах рідної землі. Тай наведеного буде досить, щоб уявить собі, як з цього боку стоїть справа у стихійних вистав. Відома природна планомірність у розвитку українського руху поряду з допіру згаданими виставами, створила вистави національно-свідомі. Та инакше і не могло бути, бо коли українство, як національно - громадський рух, з своїми радощами й горем, своїми надіями й страхом твердою ногою ступило на вселюдську арену життя, арену упертої боротьби за національні й загально цінности свого народу, то воно вітрами буйними понесло по нашій землі українській вісти, що зворухнули, розбудили й поставили на ноги свідомість національну, цю субстанцію всякого соціальнонаціонального руху. В чому-ж то полягає несвідомість національна у стихійних вистав, та що для сучасного села дають вистави свідомі— про це саме і піде у нас далі розмова. Всесвітній скарбниці людських цінностей душа й розум української нації подарували на один блискучий дорогоцінній камінь. Чисте демократичне письменство українське, давши своїм образам палке національне серце, оповило їх соціальною правдою життя, наділило загально - людськими прінціпами рівности, братерства й волі. Це тільки один коштовний камінь. Історична давня-давнина, бурхливе минуле й сьогочасне страдницьке наше життя лишило на варті для нації.
В дзвонах, в шумах, 
В ясних думах
 Всі чуття
 Прожитих днів,
лишило всю широку складну гамму переживань живого духа нації, переклавши їх в акорди краси-пісні, краси-музики, де од глибоких скорбот Еклезіаста, до радісно-гучних покликів блакітному небові, сонцеві, радощам життя, бренять-сплітаються, сміхом розсипаються, плачуть-тужать рідні згуки — пісні душі народу нашого. Ще додамо, що життя наше витворило своєрідні рухи тіла--танки національні, національне вбрання і т. д. Отже цими придбаннями народнього духа й користуються аматори для своїх вистав по селах. Як же користуються? У цьому „як" і полягає перший гріх національної несвідомости. Вистава, скажемо, складається з пьєси, декламації, співів, танців, музики й етнографії. Яким же аршином, яким крітерієм користуються наші аматори, коли вибірають матеріал, що будуть виставлять перед очі й розум нашого селянства? Отже вибір матеріалу—цей важливий ініціативний момент, часто-густо у аматорських гуртках уявляє з себе якийсь хаос, безладдя, брак розумної оцінки. Колись залізний канцлер Бісмарк сказав про славянство, що воно є жіночий пол роду людського, бо живе й працює більш емоціонально, ніж інтелектуально. Так це, чи ні, але під цю характеристику дуже підходять керманичі стихійних вистав по селах. Житьовими прикладами нам би хотілось зафиксувати момент вибору всього матеріалу для вистави, бо цей момент і процес надто вже характерні і типові. З розвитком українського театру збільшилась і потрібна для нього література і тут ото поміж творами дійсних майстрів нашого слова, творами осяяними світлою думкою, зьявився той мотлох, те сміття нашої драматичної літератури, в котрому без стерна і без вітрил часто густо бросається сельський аматор. Ось до цієї думки ілюстрація. Читач певно уявить собі закорінілого інтелігента-українця, що осівся у губернському місті, має собі добре знайому панночку телефонистку, Галю Носікову, котра хоч і живе у великій слободі Скелюватій, але святками наїздить у місто розважитись. Далі читач нехай запримітить, як у суботу, коли саме Суходольський виставляє „Воскресеніе" Калнишевського, закоренілий інтелігент не совітує Галі йти на цю виставу, покладається на українську критику, котра неприхильно ставиться до цього „твору", взиває його мотлохом. Умовив таки і вже замість задушливої атмосфери театру, користується з Галею свіжим повітрям, катається па скетин-ринку коліщатними нартами, не плазує, не оре носом, а Галя й забула про виставу. 
          Та завтра буде не те Побачивши свого знайомого Галя надме губки і ви почуєте:  А бодай вас! побила б прямо, як би подужала! Казали, що „Воскре сеніе" —це сміття, розраяли мені йти, а он Ліля Цацкіна вчора була на виставі і росказувала мені, яка це чудова річ, стільки сліз, істерик було в театрі, стіни тріщали од оплесків. Бач який ви негарний! Чистий українофил, прости Господи! Потім ви дивом дивним заскочили у Скелювату і потрапили якраз на той момент, коли аматорський гурток вибірає гіьєсу для вистави. Зараз же почуєте Галій голосок: скілько сліз, істерік,- Ліля Цацкіна,— гратимем „Воскресеніе". Далі запорощить голос скелюватського інтелігента —. кавалера „Ось почекайте"! Вирвався ото я на два дні у Павлоград. Так, знаєте, гарно після села, ходиш—вивіски на крамницях читаєш. Аж зирк—афіша! Сабінін (як-раз у суботу) виставляє „Помсту жидівки“. Протовпився й я в театр, там народу — ревище! Білетьорам, контрольорам ніколи й перехреститься. Чудова, знаєте, річ і я раджу гурткові виставить її. Він (герой) сидить, знаєте, за гратами у вікно виглядав, бідний, а вона його за зраду так словами докоряє, наче голками в серце жигає Ще далі хтось порає грати „Чарівницю" з пожежою, або якусь „Кріваву зраду", бо „Бурлака", „Глитай", „Хазяїн", „Розумний і дурень"—це речі старі і Суходольський, Гаркун-Задунайський їх не грають, а більш кохаються у „новинках". Таким побитом, „критическая оцінка" матеріалу з гори од Суходольського через Лілю Цацкіну, Галю Носікову та скелюватського „кавалера" доходить до глибин життя і у Скелюватій Зеленими Святками виставляється „Крівава зрада". З декламацією буває часто теж саме. Користуються часом ганебними „сценами" Раєвського, деклямують по традиції „Мертве тіло", „Рецепт на дверях і инше. З таким же аршином підходять і до співів. „Гуляв чумак", „Дівка в сінях", „Хома пьяний", „Комарь", користуються в аматорів великою популярністю, а глибше у невичерпане джерело українських співів щось не дуже турбуються заглянуть. Музика, в такі „русско-малорускіе драм. т-ва“, що позаводили духові й сімфоничні оркестри і коли ви заглянете, що за рік грав | оркестр, то знайдете „Попурі із українських пісень", а решта - польки, кадріль „Береза", нудні марші та вальси якогось нудного німця Клеймана або щось подібне до цього. Про національне вбрання вже не будем згадувать, про „гопак" теж, бо сам „гопак" в „дв надцать кол н" зразу нам як пить дасть. Не треба бути парадоксальним Кузьмою Прутковим, щоб зрозуміть, де корінь цього сумного зьявища. Поміж такими аматорськими гуртками, в їхніх бібліотеках ви знайдете драматичні українські твори, але газети нашої, місячника, книжки треба пильно шукать, з ліхтарем. Од цього і в цьому полягає несвідомість, що так бьє у вічі, коли ми і згадаєм про стихійні вистави по селах. Тут не сплять, а дрімають національні  почуття. Ми далекі од того, щоб складати рецепти проти цієї хвороби нашого таки українського життя, і коли б ми мислили так, як Кабе, Беленес, або й сам Роберт Овен, то сказали б: потрібна зразу ж книжка; „По-рада сельському аматорові", де б „все чисто“ було до діла списано про розумний, добрий матеріал для сельських  вистав і стихійні вистави в мент,
як губка воду, втягли б в себе національну  свідомість. Ні, така книжка булаб не шкодлива й почасти корисна. Оце й усе, що І можна про неї сказати. Переходимо до свідомих сельських вистав і, йдучи трохи вбік, кажемо: є загальна философія історії і як її частина—философія історії соціально-національних рухів з своїми грунтовними прінціпами. Отже ні, прінціпи українського національного руху творять тепер в житті нашого села зьявища, котрі майбутній історик людської культури поставить в заслугу „ненавистному украинскому сепаратизму", тому самому „мазепинству а , що несе на село через рідну зрозумілу книжку, газету, 
вистави — світ знання, культуру, виховує наш народ. Ці ж прінціпи створили й свідомі сельські вистави. Зовнішня їх ознака така: дбайливе піклування про них урядників, пристава Басаримського, справників, поліцейської преси. Піклування це виявляється: у забороні афиш, театральних програмок, рефератів рідною мовою, а також і недозволом самих вистав. Внутрішня їх сітуація це те, що аматори, знайшовши крітерій, користуються для своїх вистав матеріалом, котрий добувають з чистої криниці — творчости національного духа, а допомагає їм у цьому ділові сильна думка, той огонь, що розтоплює метал — свідомість націопальна. З цих свідомих вистав на покуті можна посадить вистави, присвячені памьяти Шевченка, Суданського, Грінченка та инших. От ви, скажемо для ілюстрації, на Шевченківському вечорі у великій слободі. Од Заповіту, через реферат, декламацію, співи червоною ниткою проходить серйозне відношення до справи. В антрактах—тру-ру-ру—гудуть труби духового оркестри. Слухаєте. Аж ось блискучі корнети, жаліючись засурмили мелодію і і льється, наче вчувається: „Наші шаблі заржавіли, мушкети без курків" і далі піднявшись, злетівши угору —„того щастя, то слави повік не забудем" — елегично, мов подих вітра над морем, завмірають блискучі труби оркестра... А там на сцені ридає рояль, тремтить в тузі баритон: „Любо їм, очам негрішним, молодим... тільки я... дивлюся і нишком плачу, плачу я", жаліється на життя душа великого поета. По черзі за цим хор хвилями моря докоряє: „Ой і не гаразд, запорожці". Далі чутно голос декламатора:
І виріс вів, і кобзу взяв,
 І струн її торкнувсь рукою, 
І пісня дивна полилась 
Повита вічною журбою..
Скінчилось все і ви вже йдете з вистави. Вчується вам у згуках мідних труб, як наче земля стугонить од кінських копит, наче лавою летять козаки, мають короговки... Такі вистави найбільш прислуговуються поширенню вісток про наш рух, освітлюють постаті національних діячів, звязуючи їх життя та работу з сучасними завданнями національного відродження. Навіть більш скромні, але свідомі вистави, що, одкинувши полову, грають по селах „Бурлаку", „Хазяїна", „Глитая" і т. д. багато цікавого і корисного вносять у народню психологію. „От же не забуду того Бурлаку, як він розбиває вікно, та голосно каже про ту неправду, з котрою він так боровся, за правду людську страждав", почуєте ви після таких вистав. Тай довго ще у психології селянській живуть постаті Бурлаки, Глитая, Пузирів і т. д. Закінчим нашу статтю діалогом двох сельських інтелігентів, що одбувається біля сінешнього порогу хати просвітянського голови NN „Просвіти". Грають у нас виключно селяне, парубки, дівчата, а інтелігенції мало. Грають добре і багато вже вистав підряд пройшло в цім році. Думаєм, по околишніх селах їздить". 
„Та й чого-ж не чуть про ваші вистави з українських газет? Та й потім У вас поміж аматорами тільки драматичні твори, певно, маються, а газети наші, книжки —чи в пошані у ваших артистів?". (Всміхаючись). „Не чутно про нас по газетах через те, що ми, як українці, великі дипломати, а книжки, газети у нас, як і у людей маються і в пошані обрітаються". 
Здається, з місяць тому „Рада" сповіщала, що у селі X. одкриваеться „Просвіта" і маєтся на те дозвіл од „начальства", а ми про село X оце й казали. Без пояснень з діалогу цього зрозуміло, яку вагу в нашому житті мають ці свідомі вистави на селі. 
Ол-др Верходуб.

