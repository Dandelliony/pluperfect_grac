Відгуки парламентського життя.
В засіданні фракції правих розглядали питання про те, що треба домагатися роспуску Державної Думи. Пурішкевич, Новіцький та Замисловський доводили, що 4 Держ. Дума — ліва і через те треба домагатися, щоб її було розпущено. Один із священників зазначив, що фракція тільки те й робить, що чинить скандали замість того, щоб взятися до пильної праці і вияснити відношення Думи до корінних питаннів російського життя. Селяне обурились проектом роспуску Думи і обіцяли вийти із фракції і обєднатися з духовенством, коли таку тактику будуть провадити далі. Новіцький, росердившись, почав кричати на селян: „ми вам покажемо обьєднання з духовенством ! Селяне ще більше обурились. Хвостов і инші заявили, що винуватий у всьому секретарь та свящ. Мішковський, що поставили на обміркування, без відома фракції, питання про роспуск.   
      Роспуск – це прерогатива Монарха і не можна Її зачіпати. Питання зняли з черги. 
     В обьєднаних комісіях фінансовій й доріг визнали за бажаний проект викупа
моск.-київо вороніжської залізниці. Докладчик Некрасов визнає, що викуп залізниці –користний. Становище державного казначейства добре, правове й фінансове становище товариства київо-вороніжської залізниці не нормальне. 
     Розвиток місцевої залізнодорожньої сітки, при сучасному стані цього товариства, не нормальний. Радикально реформувати товариство немає змоги, через це викуп бажаний. Демченко та Герненвіц зазначили, що товариство не задовольняє потреб країни. Прибутки підприємства зростають, а на інтереси населення не звертають уваги. Становище залізниці нижче всякої критики: пасажирів 4-го класу возять, як скотину; росписання поїздів зроблено так, щоб не можна було користуватись дешевим проїздом. Справа ведеться не по господарському.
      Проти викупа висловився Добровольський, зазначивши, що викуп пошкодить залученню приватних капиталів до залізподоріжнього будівництва. 
      Більшістю всіх голосів проти Добровольського визнали проект за бажаний. Постановили негайно поставити проект на обміркування Державної Думи. 
      Ліві в Державній Раді висловилися проти запитання про підручник „Новь", зазначаючи, що по закону його можна допустити в школи і що замість того, щоб подавати запитання про підручники, було б краще подати запитання про тих, хто проповідує погроми. Польське коло подало запитання в Думу про закриття товариства польської культури

