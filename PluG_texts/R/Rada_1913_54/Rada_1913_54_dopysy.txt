Дописи.
(Од власних кореспондентів).
        ЗАЛІЗНИИ РУДНИК, при станції Шмаково (на Катеринославщині). Робітниче життя. Того року у шахті завалило у нас пьятьох робітників. Четверо з них семейні, один парубок.
        Тепер, одкопуючи шахту, привалених уже подоставали. Одного, ще місяць тому, найшли. 
        Він був без голови, з повикручуваними руками й ногами... В кешені знайшли листа до якоїсь дівчини, і признали в ньому парубка з Полтавщини, Г. Граненка. Хоронили його так: завернули труп у лантухи, труну кинули на дроги, верх неї сів шахтарь і, — посвистуючи на конячину, одтартав на кладовище. Останніх подоставали 1-го марта. Троє з них, Тертишний, Будяк і Костенко: страшенно покалічені... попризнавали їх по чоботях; четвертого, С. Чепорського... порвано на шматки. 
        2-го марта їх хоронили. Народу було сила. 
        На Росковському руднику, повз який проходила похоронна процесія, припинено було всі роботи. Цей же рудник, що пожер людей, на їх похорон не звернув ні найменшої уваги. Роботи на ньому не припинялись. З адміністрації на похороні не було нікого. Осиротілим семьям видають невелику грошову допомогу. Давали їм зразу ще й топливо і світло, а тепер, з самої осени цього вже не дають, з кватирь виганяють.
        Жінки і діти повбиваних, ходять по руднику — тужать, голосять...
          Мировка, (на Київщині). С. г. товариство. 24 февраля відбулось загальне зібрання т-ва, на якому прочитали одчот за 2-й р к діяльности т-ва. Людей прибуло на зібрання через непо году зовсім мало. 
          Діяльність т-ва, як видно з одчоту | поділяється так. Загальних зібрань за 1 рік було 6. Т-во має свою прокатну станцію окрім земської. З неї селянам членам т-ва дають на прокат сіялку по 50 коп. з десятини, а не членам по 55 к. З цих же грошей робітникові коло неї платилось по 20 к. од десятини. За осінь і весну було засіяно 48½  дес. Всього сіялкою заробили — 18 р. 89 коп. 
          Зжато жаткою „Мак-Кормика“ — 17½ , дес,, виручки —24 р. 87 коп. Т-во дістало від Департаменту хліборобства 199 р. 50 к. на покупку племенного проізводителя. 
          На поліпшення садівництва т-во одержало від Департамента хліборобства 270 руб,на які воно хоче закласти шкілку. 
          Дякуючи т-ву тут організувалось т-во бжільництва і одержано дозвіл на споживче т-во. 
          Прибуток т-ва був —910 р. 94 к. трати —292 р. 38 к. На 1913 рік лишилося 618 р. 61 коп. 
          Також на посліднім зібранні т-ва ухвалено купить другу сіялку 14 рядну. Цими днями для власного злуч ного пункту куплено також і бика сіментальської породи за 250 руб. | Т-во клопочеться про одкриття почти в нашому селі.
С КЛЕБАНЯ (на Поділлю). В нашій волості була вечірка, на якій ставили „Пана Штукаревича“. В постанові брали участь: писарь, його помішники, скілька інтелігентних місцевих особ і селянські хлопці. Всі любителі грали гарно. Дуже подобалася публиці гра хлопця, що грав бабу. На виставі було багато місцевої і приїзжої інтелігенції, а також селяне, котрі лишились дуже задоволені, бо це перший раз в Клебанській волості була вистава От тільки де хто з духовенства і з жидів лишились незадоволені. Перші, через те, що начеб-то „Пан Штукаревич" є глузування з дяка, а останні говорили: „Ну! й на що було того Лейбу брати, чи не можна було його пропустити"! Під час перерви грали сельські музики, а після спектаклю були танці. Публіка просила, щоб і на далі ставити українські спектаклі. Після великодня гратимуть „Борці за мрії" і „Бувальщину". Любителі мріють завести любительській гурток. Жаль тільки що нема підходящого будинка: в волості тісно.

