Недуги мови.
3. Белькотіння (баттаризм). 
Це надзвичайно різноманітна форма ушкодження мови, а виявляється так, що звуки слів, головно ж приголосні, або сформовані недокладно (шепелявість, гугнявість), або випадають, а тоді їхнє місце заступають деколи інші більш чи менш подібні бренінням (пр. замісць “кава” - “тава”). Побіч такого звукового белькотіння відоме ще складове, словне й складневе. Тоді недужий вимовляє поодинокі звуки правильно, але белькоче, коли намагається пов’язати їх в склади, слова чи речення.
Найчастіш звукове белькотіння може охопити тільки деякі звуки, й тоді зветься частинним, або опановує більше їх число - белькотіння загальне. Найсильніша відтінь загального белькотіння, - це т. зв. готентотизм. Зазначується так, що хворий вимовляє тільки голосні й дві, три приголосні, звичайно дзвінкі, що їх сильно зм’якчує (пр. “дзь” - “ць”), або придушені й глухі з підкресленням їх твердости (пр.: б, р, т, д.). 
Між тими формами мовних недуг, що їх називаємо звуковим белькотінням, окремі групи творять шепелявість (сигматизм) й гугнявість. Перше звичайно дуже часте в дитинстві, надто ці-хує інколи цілість вимови деяких народів чи тільки етнічних груп. Так є, наприклад, от хоч би в наших сусідів, поляків, що їх одна частина, мазури, ніяк не можуть вимовити як слід таких звуків, як ж, ч, ш, щ, дж, дз, все одно, чи казати їм вимовляти їх у словах, чи одинцем. Звичайно заступають їх відповідними з, ц, с, або тільки одною з них (парасигматизм). Тоді ціла мова приймав своєрідну, сичучу відтінь. У деяких) народів об’являється така поголовна шепелявість випаданням або деформуванням приголосних с, ц, з, ш, ж, тільки після голосівок і, е та ü, ö (у німців). У нас, українців, шепелявість досить рідка, й не має ніколи характеру поголовности; правда, часта вона в за-західноукраїнських говорах. 
На пограниччі між сигматизмом і гугнявістю стоїть т. зв. носовий сигматизм, що в ньому всі ті приголосні, які мають відтінь н, заступлені питоменним носовим форкотінням. Всі інші приголосні вимовляються без найменшого носового тінювання. Гугнявість буває або відкрита (rhinolalia aperta), або закрита (clausa). При першій здебільша всі звуки, а не тільки м та н (в мові польській і французькій іще ą, ę), мають носову відтінь, а приголосна р зазначувана дуже слабо. Мову таких гугнявих звичайно дуже важко зрозуміти, головно коли дана особа хвора ще на розумову відсталість. Причиною відкритої форми гугнявости буває здебільша органічне ушкодження околиці носової ями. 
В закритій формі тільки носові приголосні м та н бренять як б чи д і тому мова не дуже ушкоджена. Причина тут - здебільша нарости в носі, і коли їх усунути, мова стає правильна. Таку закриту форму гугнявости нагадує в дечому т. зв. лямбдацизм, що в ньому звук ль уподібнюється до - - -, або р вимавляється як ль. Це останнє стрічаємо дуже часто в малих дітей, а надто є воно характеристична прикмета китайської мови. Побіч лямбдацизму стрічаємо інколи ще т. зв. ґ а м м а ц и з м, що в ньому приголосні ґ та к бренять як д або т. 
Белькотіння, за винятком поголовного, звичайно йде разом із розумовою відсталістю. Буває одначе й таке, що ця мовна недуга розвивається на підложжі надзвичайних розумових здібностей. Але й тут і там свідчить вона здебільша про деяке психічне незрівноваження даної особи, навіть тоді, коли можна звести її до наявного здеформування мовних знарядів. Головно ж визначав захитання психічної рівноваги, чи пониження рівня розумового розвою, складова, словна й складнева форма белькотіння. При першій белькот виголошує без зайвих зусиль от хоч би приголосну ф, але ніяк не може вимовити фа, тільки воно завжди виходить у нього ва. Чималі труднощі представляють для такого звичайно склади, що в них виступав ль, р та ш. Інколи поміж звуки складу втискається, або тільки дочіплюється на його кінці зайвий звук, то знову зникає приголосна, або белькот влучає між голосну та приголосну більш чи менш довготривалу перерву. 
Коли белькотіння виступає тільки в словах, або аж там, де складається їх в речення, тоді в гру входять звичайно хворобливі стани психічного покрою (персевереція, рхолялія, автоматизм, перегони гадок і т. д.). Завдяки їм дістаємо в мові т. зв. постпозиції, антиципації, уподібнення і т. ін. При постпозиціях звук, склад, чи більша частина слова, що вже виступали попереду, заміщають інші звуки чи їх групи, в антиципаціях діється навпаки : склад, звук, чи якась більша їх група, що допіру мають прийти пізніше в котромусь слові, виступають непотрібно завчасу в словах, що їх вони не потребують. Коли в антиципаціях, чи постпозиція випираючі частиці подібні, або зближені бре-нінням до витиснених, то такий прояв називаємо уподібненням. Буває одначе й таке, що замість даних мовних звуків чи складів недужий підставляє зовсім непотрібні, а навіть щораз то інші. Така анархія іде завсіди поруч або глибокого розумового недорозвою, або товаришить важким формам психічного занедужання. 
Подібна анархія виступає інколи також при звуковій формі белькотіння. Бував іноді так, що мовнонедужий не може вимовити раз такі, раз інші приголосні, або заступає їх щораз то іншими. Це вагання в обсягу звукової форми белькотіння, потім згадуваний уже готентотизм, складова, словна й складнева форма белькотіння, та врешті аграматизм, що про нього розкажемо наступним разом, виявляють зовсім певно розумове ослаблення. 
Від складової та словної форми белькотіння треба відрізнити хибну вимову деяких складів даної мови чужонаціональними одиницями. Так, наприклад, українець-придніпрянець польське “ów” вимовить звичайно в слові як “оув” замість “уф”, а вимова німецьких чи англійських слів деякими слов’янами може видаватись родовитому германцеві також чимсь ніби белькотіння. Те саме зрештою можна сказати про неодного з германців, коли він намагається говорити слов’янськими мовами. А це тому так, що голосове тінювання поодиноких звуків сильно різниться нераз навіть у сусідних племен того самого народу. 
Усі ті промахи супроти мови, що складаються на белькотіння, головно ж його складову, словну чи складневу форму, можуть виступити також у тих осіб, що звичайно не належать до мовнонедужих. Тоді звичайно мають вони своє джерело або в перевтомі, або в наставленні, призвичаєнні і всяких афектах (страх, злість, і т. д.). У перевтомі та афектах наступав звичайно ослаблення т. зв. регулюючих тенденцій (пам’яти, уваги і т. д.) і тоді, завдяки певним психічним процесам, об’являються назверх неспинювані ніким, укриті глибоко й придушені звичайно свідомістю, тенденції. Але такі перемовлювання виступають тільки випадково, звичайно дуже рідко, зникають безповоротно разом з афектом чи втомою й людині нетяжко їх направити. Об’яви белькотіння, що виступили із-за наставлення чи призвичаєння, теж можна усунути безслідно й без надміру зусиль. Інакше зате буде справа тоді, коли белькотіння має своє джерело в нездужанні мовного механізму, що, як відомо, дуже розлогий і глибоко вкорінений в людську душу. 
Белькотіння, головно ж його складова, словна й складнева форми, нагадують нам у дечому недугу, що її назвали ми “плутанням”. Різниться одначе від нього тим, що в плутанні недужий намагається говорити дуже скоро й тільки тому говорить зле, а його мова поправляється негайно, коли унормує темп її. В белькотінні зміна темпу не дає ніякої поправи. 
Поки приступимо до обговорення методи лікування цієї недуги, мусимо ще завважити, що в малих дітей це мовне ослаблення виступає завжди як один із етапів розвою мови, але воно зникає згодом. Це дитяче, або т. зв. фізіологічне белькотіння, спричинене руховим незгармонізуванням (дискоординацією) мовних органів, може одначе перейти в привичку. Самій дитині, або окруженцю, подобається таке дитяче деформування мови, що надає словам, а й цілій мові, певної пестотливої своєрідности, й тому воно пильнує такої хибної вимови, хоча має всі дані до того, щоб вимовляти правильно. А стрічаємо таке пестотливе белькотіння інколи навіть у старших, коли звертаються до дітей, або до дорослих осіб, що їм хотять виявити свою ласкавість. Але в таких випадках воно хвилеве, епізодичне. Зате усталюється в психічному незрівноваженні, що зветься психічним інфантилізмом. Тоді одиниця белькоче тільки тому, що уявляє собі й з себе дитину, бажаючи звернути тим на себе увагу оточення й таке чуле піклування, як те, що його дізнавала в дитячих літах. 
Белькотіння, що виступає поза 5-им роком життя, коли це не об’яв поголовного здеформування мови оточення, серед якого дитя живе, або психопохідного походження (штучний чи натуральний інфантилізм), буває або органічного або функційного походження. Перше, зрештою, відносно рідке, має місце тоді, коли спричинене органічними дефектами тих орудій, що співпрацюють при формуванні мови: губ, зубів, піднебіння, язика, носової ями, голосових струн, щоки. Сюди належать іще й такі випадки, коли мова деформується ізза недослуху (притуплення слуху). Далеко частіш виступає функційне белькотіння. У його підстав лежать або певні недотягнений в моториці мовних органів, або ослаблення слухової уваги. Немає тут жодних аналогічних ушкоджень, тільки джерелом недомагань мови являються браки нервової системи, що зрештою дають знати про себе також на інших ділянках психічного життя (розумовій, чуттєвій, моральній). Але також аналогічні зміни мови через ушкодження в обсягу мовних орудій густо часто виявляють психічне звироднення, чи тільки захитання психічної рівноваги, так що белькотіння, а зрештою й усі інші мовні недуги, навіть ті, що мають характер натурально-психопохідних, є здебільше вияв певної психічної меншездатности. Винятком може бути тільки ще поголовне й штучно-психопохідне белькотіння, але тільки тоді, коли можна легко й скоро лікувати. 
Лікування белькотіння вимагає, щоб у першу чергу вишукати джерело недуги, тобто установити її форму. Найлегше буде лікувати ту, що її назвали ми поголовною, потім белькотіння дитяче, що залишилось із-за певних причин довше, як повинно. Зате лікувати белькотіння, що має джерело в органічних недостачах, можна тільки хірургічно. Буває одначе, що й після операції белькотіння не зникне, або вимова поліпшиться тільки незначно. Тоді треба перевести ще й педагогічне лікування, що є зрештою одиноким способом справлювання вимови в усіх інших формах белькотіння. 
Перший белькот, про котрого відомо, що застосував успішно цю методу, був Діоген. Полягає вона на повтор’юванні даним по взорам зле виголошуваних звуків, складів чи слів і речень. Не належить при тому поспішатись, на одну лекцію вистане в початках один елемент, але найважніше те, щоб вивчити його докладно, та щоб мовнонедужий бачив відразу успіхи своїх зусиль. Поводження, хоча б навіть дрібне, додає йому віри у власні сили, а поруч із тим іде й охота до дальшої праці, що при лікуванні всіх мовних і психічних недуг є найкраще лікарство. В початках треба вправляти елементи звуково найбільше від себе віддалені, отже пр. у звуковій формі белькотіння д, м,  зближаючись тільки ступнево до подібних до себе бренінням. Велику прислугу робить при тому письмо. 
В сучасній методиці зазначаються два погляди. Один гадає, що всяку науку належить зачинати від найменших елементів, отже при науці мови від звуків, уважаючи їх найлегшими до присвоєння. Інший погляд бажає зачинати науку від речень, а щонайменше від слів, уважаючи, що саме вони, завдяки конкретному змістові, що їх сповняє, більш доступні до вивчення. Годі вдаватись отут в розгляд слушности цих поглядів. Лікуючи звукову форму белькотіння, що стрічається зрештою найчастіш, а якої те змагання найбільше торкається, мабуть найвлучніш буде поставити справу так, щоб зачати вправи в вимові від звука, але доручати рівночасно мовно-недужому виголошувати такі слова, що в них виступає цей звук. Перестерігати надто, щоб усі інші звуки даного слова, окрім одного, не представляли для бель-кота труднощів. Годі вдаватись, зрештою, у всі деталі лікувального поступування, цікаві, правда, тільки для спеціялістів. Загал мусить знати й пам’ятати тільки те, щоб завжди говорити тільки доброю мовою й вимовою навіть до малих дітей, бо неприродна вимова дуже заразлива, й спричинює непотрібно мовні нездужання, головно ж у дітей.
Петро Кривоносюк.