До певного плану.
 Раніш уся масова робота в Антонінському районі проходила безсістемно. Це, звичайно, відбивалося негативно, як на її ході, так й на підсумованні наслідків. Зі дня жовтневих свят вироблено плана і до виконання його тоді ж було приступлено. Цей захід безумовно виправдав себе. Поширено й планову роботу на цукроварні та по селах. За останній місяць було переведено 40 зібрань серед селян, з великою кількістю присутніх. індивідуальної обрібки осередки не проводять, але більш активні селяне й  робітники притягаються до активної участи в партійній роботі. Таких мають тепер осередки 17 чоловіка. Оброблення й вивчення їх провадиться усім колективом осередку. Організація в цілому шефства по селах не провадить, лише більш міцні осередки —Антонінської цукроварні й клуб полку — взяли шефство над селами, де тепер і провадять партійну працю по суворо виробленому плану. Головна їх праця: збільшення діяльности хати-чнтальні, лікнеп, вивчення сільського активу.
 Серед робітників цукроварні робота провадиться через клуб, сельбуд і загальні збори.
 Зокрема збільшилася вона перед сезоном виробництва та під час його. Осередок приклав всіх сил до того, щоб втягти робітників до життя підприемства й щоб вони брали в ньому активну участь. Питання в цій справі були поставлені й обмірковані на загальних зборах.
 Окрім роботи серед робітників та селян, районова організація розпочала й планове широке охоплення своєю роботою сільської інтелігенції. Остання притягається осередком до суспільної праці й стає для них певним допомогачем.
 Не забуто й роботи серед жінок. Помалу розвинюється вона, як на підприємстві, так і на селах, найбільше широко проходить вона на цукроварні, бо там для цього мається більш можливостей та сил. Кооперативну працю осередками також охоплено. Минулий місяць скликалися загальні збори пайщиків. Кооперування населення, стан кооперативів завдяки пропаганді, значно поліпшилися.
 П. Г.