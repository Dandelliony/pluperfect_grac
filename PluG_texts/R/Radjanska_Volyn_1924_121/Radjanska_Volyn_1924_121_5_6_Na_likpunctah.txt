На лікпунктах.
Селянка на чепелівськім лікпункті, Ковтселецьку лікпункти. Посівка не спить. Який лад на Городецькому лікпункті?

 С першого грудня роспочав свою працю лікпункт у с. Чепелівці, Красилівського району, зразу почала ходити до нього молодь, допризивники, члени КНС. Але жінок не було доки не було жіночого зібрання. Жіноче вбрання ухвалило, щоб і жінки неписьменні та дівчата теж лікнеп одвідували. Тепер маємо з 33 учнів 11 жінок та дівчат. Усі з великою охотою вчаться читати й писати, та ще кажуть, що й наших жінок за собою потягнуть.
 Бракує тільки підручників, та приладдя для письма, проте й цього дістанемо.
 Х. Шпичка.
 Кепсько йшла в Новосельці Полонській уторік освітня справа. За зиму перекинулось щось вісім учителів. Усе тому, що сільрада не потурбувалась палива дістати.
 У цьому році працює чотирі школи і в них повно дітей, а вчення йде гарно, хоч в паливом скрутніше.
 Четверта школа польська, недавно видчинилась. Працює вона теж не пагано, має до сорока учнів. У цій школі найскрутніше з паливом. Цьому сільрада винна.
 По трьох школах проходить ліквідація неписьменности. Є вже великі наслідки. Делегатки селянки перші показали шлях у цій справі. Вони за два місяця праці лікпунктів навчились читати й писати за делегатками пішли незаможники та допризивники. Усього тепер учиться на одному українському лічпункті 75 чоловіка, на другому—40, а на польському —до тридцятка.
 Сподіваються відчинити ще четвертей, український лікпункг, коли тільки культгум допоможе. 
 Седуков.
 Відчинявся лікнеп у Посівках Молодь спочатку ходила, а де далі—почала до вечорниць вчащати.
 Та сільрада не спала. Тепер уже молодь щовечора учиться. Хлопці й дівчата добре науку гризуть.
 Цілий тиждень лікнеп працює, а в неділю— суд влаштовується над тим, що до лікнепу не ходіть. Культурноосвітню комісію, що до членів сільради складається теж часто судять, щоб вона не дрімала.
 Недавно сельбудинок видав перше число стінної газети „Нове Село". Стінної газети зроду-звітку село не бачило. Вона зразу зробила велике вражіння на молодь, і до неї написало до двадцятка дописувачів. Газеті дякуючи, при сельбудинкові організувалась юнсекція, для праці серед молоді.
 Ю.Гендич.
 На лікпункті в с. Городці, Словечанського району, можна побачити, кого хочеш — голову сельради, секретаря письменних членів сільради, допризивників молодшого віку, хлопців та дівчат. Дорослих чоловіків та жінок ходить мало.  Учителька ходить од одної дівчини до другої, показує літери. А вся решта учнів гудуть, як жуки в травні під дубом, що розібрати нічого не можна. Парубки ходять, щоб подивитись на гарних дівчат та на вчительку. Коли їх немає, то й хлопці теж удома сидять. Для того ж самого ходять співробітники ДПУ, землемір та лісничий.
 З матеріального боку школу забеспечив район. 
 Я. Г.