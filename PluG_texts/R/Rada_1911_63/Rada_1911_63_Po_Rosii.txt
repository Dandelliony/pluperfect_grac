ПО РОСІІ.
Заклик до депутатів Москви. Московські виборці звернулися до думських депутатів Москви з закликом, в якому пишуть між иншим: „Тяжко вдарено Москву; трохи не зовсім зруйновано її університет: найстаріший руський ун-т, діяльність якого записана на сторінках історії рідної освіти. Ун-т не тільки втеряв кращі наукові сили, але в ньому склалися обставини, при яких на довгий час неможлива така, як слід робота і він багато літ не зможе виконувать свого завдання. Припинено всякий звязок в науковій праці. Од цього зруйнувався навіть зовнішній порядок в ун-ті. Досвід останнього часу ясно свідчить, що діяльність уряду відносно вищої школи веде не до заспокоєння її, а до повної руїни, що вона руйнує саму ідею вищої освіти. Наслідки цієї діяльности в московському ун-ті одбилися занадто яскраво. Населення Москви не може дивитися на це байдужо. Там, де йде діло про оборону просвіти і культури,— повинні змовкнути всі партійні ріжниці. Всіх людей, що хочуть добра своїй батьківщині, повинно з'єднать почуття обов'язку перед батьківщиною і відповідальности за долю майбутніх поколінь. Нам московський ун-т любий вдвоє: ми зрослися з ним і з ним звязана доля наших дітей. В такі хвилини, коли все робиться для того, щоб підготовить ґрунт для неможливости серйозної академичної роботи надто повинен почуватися звязок між виборцями і депутатами. Цей звязок примушує нас, виборців обох курій, виступити з заявою. Од своїх обранців без ріжниці партій, Москва жде сталої і енергійної оборони рідного університету. Жде правдивого слова, що виявить винуватців цього нещастя, і напруження думки, щоб прискорить день відродження. Для цього ж відродження крім загальних засобів, що торкаються здійснення маніфесту 17 октября 1905 р., необхідно ще відновлення основ, заведених в університетське життя Царським наказом 27 августа 1905 р., необхідно переглянути ті урядові постанови, через які викинуто з з ун-ту керовників його життя. Необхідно нарешті переглянути ті кари, жертвою яких явилися багато студентів москов. ун-та“. Підписано заклик 2.752 виборцями 1-ої і 2-ої курії. Пучкову і Маклакову послано телеграми з повідомленням, що Щепкін доставать їм цей заклик. Підписи зібрано за скілька день і що-дня прибуває сила нових. (Рус. ВЬдом.)
По манастирях. Дурново в „Пет.ВЬдом.“ повідомляє, що в могилівській єпархії е Охотсько-Преображенський манаетирь Архирей Степан, вступивши в управління манастирем, продав 100 голов в худоби і птиці, третину грошей поклав у свою кешеню. Оддав він в оренду левади і третину грошей теж взяв собі. „Обитель,— каже Дурново,— оддали на годівлю архиреєві".
Заслання І. І. Скворцова. Кандидата од с.-д. у Москві—літератора І. І. Скворцова адміністрація висилає в астраханську губернію. Кандидатури його не знято. (Р. С.)
Заслання студентів. З наказу міністерства внутр. справ висилають з Москви в астраханську губернію 7 студентів, в вологодську—5, позбавлено права жити в університетських містах 5 студентів.
Роспад союзу руськ. народу. „Гроза“ пише: „Союз руського народу майже не істнує. Дякуючи Пурішкевичеві і Маркову його розбив параліч і він став подібний на Самсона, якому Даліла обстригла волосся. Марков повернув союз в покірливу овечку перед Столипіним.