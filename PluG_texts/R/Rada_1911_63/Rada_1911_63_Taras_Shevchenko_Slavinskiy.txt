Тарас Шевченко.*)
Шановні збори!
Доля Тараса Шевченка тісно звязана з Петербургом. Тут, на берегах Неви дякуючи представникам братньої літератури і штуки, дякуюча Григоровичу, Брюлову, Жуковському та иншим, український поет скинув з себе ярмо кріпацької неволі; тут, у „Літньому саду“ в білії ночі вперше злетіла до нього українська муза; звідси його повезли на тяжку кару десятилітнього заслання, сюди він вернувся, одбувши ту кару, тут він перебув останні дні свого тяжкого життя, тут він і вмер в одній з хат своєї almae matris —„Академіи Художествь“. Тут на прикінці його життя ждала поета й невелика та ясна і тепла особиста втіха: його родину! ще до загальної волі викуплено з кріпацтва. І цю останню радість українському поетові доставив „Литературвнй фондь", той самий „фонд" що зараз шанує пам'ять поета оцими величаіми зборами. Цей благородний вчинок навіки одбився в українських серцях, бо то вчинок того великого братолюбія, що його пророком був великий український поет і муж—Тарас Шевченко. П'ятьдесят літ назад, наднезакритою ще труною Тараса Шевченка сказано було, що то був останній кобзарь і перший великий поет нової великої літератури. Кращої характеристики і ще й досі ніхто не дав Шевченкові. Шевченко був останнім кобзарем! України. Це була велика творча сила, що вродилась з самого коріня народньої пісні, що тілько й могла вирости на такому коріні. Це була велика творча сила, що перейнялась наскрізь спадщиною народньої творчости, скупила в собі увесь народній творчий скарб, і оздобивши його великою красою свого серця і свого генія, передала його свому народові, а через те—цілому світові. Всі ми знаєм трагичне життя Тараса Шевченка, і я не буду переказувати його. В бідній мужицькій хаті побачив світ Тарас Шевченко, сиротою жив на Україні у кріпацькій неволі; голодом лихом, злиднями та карою до краю повні його молодощі. Це була народня доля і її зазнав Тарас Шевченко. 
Сирота в ряднині, я колись блукав 
Без свити, без хліба, по тій Україні... 
Малими ногами 
Ходив я та плакав, та людей шукав, 
Щоб добру навчили... І люде знайшлися. В рідній хаті живий ще був старий дід Шевченка, свідок колишніх подій рідного краю. 
Спасибі, дідусю, що ти заховав 
В голові столітній ту славу козачу, 
Я її унукам тепер росказав! 
Природа рідного краю дала Шевченкові барви поезії, рідна пісня настроїла його кобзу. Малим, неосвіченим хлопьям український поет вивчився од діда і старших людей історії рідного краю, з народніх дум і пісень вивчився він шанувати величніх героїв старовини, через ті думи і пісні через народні подання перейнялась його душа народнім сумом і тугою за минувшиною, народньою вірою в майбутнє, запалилось і загартувалось його серце на велику боротьбу проти тяжкої кривди, що лежала на народові, — проти кріпацької неволі.-—І та наука зосталась з поетом навіки, не кидала його і тоді, кола дякуюча добрим людям, він скинув з самого себе невольничі пута, і тоді, коли йому довелося одбувати кару заслання „в степу безкраїм за Уралом", в отій „незамкнутій тюрмі, над отим „нікчемним морем", і тоді, коли він знов вернувся на волю, до творчої праці, і тоді, коли смерть „не минула й його“, і на чужині зітнула його своєю гострою і тяжкою косою. І та наука перейшла в спадщину й до нас, зостанеться з нами до того часу, поки лунатиме його слово. А це — віки! Творчість і життя Шевченка ні на одну хвилину не можна одірвати од України. Всі його думки, всі його почуття з корінням ввійшли в рідну землю; в межах рідної землі зачались вони, до рідної землі звертаються вони. Всі його сльози й радощі, вся туга його і вся надія, проклін і благословення,— горіли й пламеніли коло рідного краю. Його все життя, як він сам то сказав, було частиною історії його рідного краю, його народу. Більшу частину свого життя Шевченко прожив —по волі і по неволі —по за межами України. Але рідний край був з ним завше.! 
У моїй хатині, як в стену безкраїм, 
Козацтво гуляє, байрак гомонить; 
У моїй хатині сине море грає, 
Могила сумує, тополя шумить, 
Тихесенько „Гриця“ дівчина співає... 
І картини минулії відбивались в Шевченкових творах яскравими барвами непорівняної краса поетичної. Згадайте його „Чернця", вибори Лободи та Наливайка, „У тієї Катерини хата на помості" і инші твори. Згадайте його „Думу“ в „Невольникові". І поки Шевченко пишається у романтичній старовині, поки він орлом літає з козаками, поки він співає пісні,— доти він останній кобзарь України, доти не знали, де кінчається народня дума і пісня, де починається його індівідуальна творчість. Ця народня риса зостається на всій поезії Шевченка; він говорить мовою, образами, метафорами, що їх всі можна знайти в народніх думах і піснях. 
Раз добром палите серце 
В вік не прохолоне, — 
Так і Шевченко; раз набралось його серце народнього співу, народнього спомину, народніх надій, воно на віки зоставило їх в собі, затримало їх, як своє добро, заснувало на них свою творчість, викохало на них могуче дерево світової поезії, дало людям великого поета. Його вабить минула „голосна та правдива" слава України, його вабить і чарує краса української природи. 
Світає, 
Край неба палає; 
Соловейко в темнім гаі 
Сонце зустрічає. 
Тихесенько вітер віє, 
Степи, лани мріють; 
Між ярами, над ставами 
Верби зеленіють; 
Сади рясні похилились, 
Тополі по волі 
Стоіть собі, мов сторожа, 
Розмовляють в полі. 
І все то те, вся країна 
Повита красою, 
Зеленіє, вмивається 
Ранньою росою, 
Вмивається, красується, 
Сонце зустрічає,— 
І нема тому причини, 
І краю немає. 
Це все бачить останній Кобзарь всю красу рідного краю вбірає в себе душею своєю, всю славу України пам'ятує він, та перший великий поет України тяжко знає і те, що зосталося од теї великої слави України. 
.... Заснула Вкраїна, 
Бур'яном укрилась, цвіллю поросла, 
В калюжі, в болоті серце прогноїла, 
І в дупло холодне гадюк напустила, 
А дітям надію в степу оддала. 
Одна тільки надія на кращу долю зосталась дітям України, бо зараз кріпацтво, неволя, зараз горе та лихо без краю: 
У тім раї — 
Латану свитину з каліки знімають, 
З шкурою знімають, бо нічим обуть
Панят недорослих. А он роспивають 
Вдову за подушне, а сина кують 
Єдиного сина, єдину дитину,— 
Єдину надію!—в військо оддають. 
А онде під тином 
Опухла дитина голодная мре, 
А мати пшеницю на панщині жне. 
І коло тих покривджених, коло отих „малих, німих рабів", що тільки й зосталися за часів Шевченка од великої минулої слави української, — коло них нема нікого і нічого, ніякої помочи, ні оборони, нічого, крім слова, рідного слова, що його Бог поставив на сторожі коло їх. І з того слова Шевченко виконав 
До старого плуга 
Новий леміш і чересло. 
І став орати „переліг той", і сіяти на ньому 
Свої щирі сльози, 
став засівати на ньому святу надію, що ніколи не вмірає. І оті покривджені, оті німи раби, що серед них він виріс, що стояли до смерти у нього перед очима, що заступали йому своїми сумними постатями і сонця світ і радощі життя, оті покривджені стали його святинею; їм він оддав всю безмірну любов, що заливала його серце до краю, їх муки запалили в його душі той великий пожар пророчого гніву, проти людської кривди, що невгасимо горить і палає в його творах. І здається, що то не одинока людина говорить, не самотнє серце поета стогне і любить, проклинав і благословляє; здається, що то його устами говорить цілий народ. Шевченко все взяв у рідного народу і все вернув народові стократи. Він узяв у народа його слово і вернув його новим; слово те стало 
Не наче срібло куте-бите, 
І семикрати перелите 
Огнем в горнилі. 
І громом Божим одізвадось над землею те слово, лагідним промінням засіяло воно, і з того грому і з того проміння вродились нова велика література. Шевченко взяв у народа надію на кращу долю, і вернув йому світові ідеали того майбутнього часу, коли на землі не буде кривди і неволі, холопа і пана, 
А буде син і буде мати, 
І будуть люде на землі. 
Він взяв у народа його святу, невмірущу віру в правду, в ту правду, що 
Повинна буть, бо сонце стане 
І оскверненну землю спалить! 
І показав шляхи до теї правди. І перший шлях: любов, любов до рідного краю, до України: 
Свою Україну любіть, 
Любіть її во время люте, 
В останню тяжкую минуту. 
За неї Господа моліть. 
І другий шлях—любов до всіх людей—
Любов, і кротость, і добро, 
Добро найкращеє на світі— 
То братолюбіе. 
І третій шлях—наука, просвіта,„слово розуму святого". Учітеся, брати мої, 
Думайте, читайте, 
І чужому научайтесь, 
И свого не цурайтесь,— 
Бо хто матір забуває, 
Того Бог карає. 
Шевченко все взяв од народа і все оддав йому. Він взяв у нього його пісні, думи, подання, що росли, наче степові квітки, розкидані по народній ниві, і оддав йому великий сніп найкращих пахучих квітів з баллад, поем, пісень і дум, — сніп, навіки звязаний могучим перевеслом генія. І як колись його доля Другом, братом і сестрою 
Сіромі стала і взяла 
(Його) маленького за руку 
І в школу хлопця оддала,— 
Так і Шевченко був другом і братом свойому рідному народові і він вивів його з безвісти окремого життя на широке світове поле, він заложив непохитні підвалини народньго відродження, він ввів свій народ в сем'ю культурних народів, довів його до межі землі обітованої, —до волі. Шевченко знав, що воля йде, що вона настане; він передчував, що .... 
Сонце йде 
І за собою день веде; 
Пророчим оком він бачив, що минуть, що— 
Вже потроху і минають 
Дні беззаконія і зла. 
Але великому українському поетові доля не судила дожити до того часу, коли справдилась частина його мрій,—до знесення кріпацтва в Росії. Як колись Мойсей, Тарас Шевченко умер коло межі обітованої землі— за тиждень до того, як було оповіщено волю. І доля Мойеея стала його долею!
Шановні збори! На прикінці моєї промови дозвольте мені отут, на чужині, серед братнього народу, вшанувати велику пам'ять великого нашого мужа, Тараса Шевченка. Не скаргою на долю вшанувати його, не журбою за тим, що минуло, не тугою за тим, що його вже немає між нас, що там над берегом Дніпровим вже півстоліття спочивають його славні стомлені кості, — дозвольте мені вшанувати його пам'ять тихими радощами, що він був і жив, великою втіхою, що він, —-те краще, що було в ньому—його слово—живе і зараз межи нами, лунає по цілому світі, — веселою і непохитною надією, ще й нашим дітям і правнукам —і навіки лунатиме його пісня, світитимуть невечірнім світом його ідеали!— Слава Тарасові Шевченкові, слава!— Слава тобі, Україно, що ти породила такого сина! М. Славівський.