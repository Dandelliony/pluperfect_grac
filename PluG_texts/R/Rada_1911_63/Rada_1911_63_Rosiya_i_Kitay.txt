Росія і Китай.
З Владивостока „РЬчи" пишуть, що останній ультіматум Росії зробив в Пекині величезне вражіння. Регент наляканий, сановники в знак роспачу порозривали на собі одежу. Ширяться прокламації з закликом померти за Китай. Скрізь на вулицях сила народу. „Н. Вр.“ пишуть, що там певні, що війна буде, хоч умови Росії Китай і прийняв. Китай готує військо. Благовіщенські газети малюють страшно тяжке становище китайців, яких вигнано з Харбина. Ідять вони здохлятину. Газети одкрили підписку на користь голодним китайцям. В Берлині не вірять в згоду з Китаєм. З Європи викликано всіх китайських офіцерів. Воєнні говорять про високу бойову підготовку китайців. Військо дуже гарне. Озброєння найкраще. Російське військо ие перестає входити в Манчжурію. Китайське військо теж прибуває. Чужоземці виставляють на своїх домах національні прапори. З Благовіщенська пишуть: трівога зростає, військо готове до виходу. В Читі залізничим служащим заборонено одпуски. Рух побільшено 4-ма поїдами. В Брюселі ходить чутка, що готується китайська позичка в 200 мил. франків. Завод зброї одержав замовлення од Китаю на 3 мил. франків.