Китайське військо.
Чутки про можливу війну Росії з Китаєм викликали зацікавлення китайським військом. Єсть відомости, що воно за останні роки значно поліпшало. Після російсько-японської війни китайський уряд звернувся до японського з проханням прислати інструкторів для реорганізації війська. Було запрошено також і германських інструкторів. Всі китайські військові школи реорганізовано, багато молодих офіцерів теж було послано для вищої освіти в Германію та Японію. Побудовано багато арсеналів. Китайське військо реформовано на зразок германського. В Пекині побудовано військову школу для молоді. Крім того, в Пекині Сіан-Фу, Нанкині і Вутчанзі єсть більше двадцяти підготовчих кадетських шкіл. Все китайське військо однаково озброєне і одягнене. Теперішні китайські дівізії в спокійний час складаються з двох брігад піхоти, по 3.024 салдати в кожній, одного полку кавалерії, в 1.512 салдатів і одного полку артілерії в 1.512 душ, багаліона саперів в 504 душі, залізничого баталіону в 504 душі, ветеринарів, лікарів і инш. чиновників, коло 350 душ. Разом в кожній дівізії 11.184 душі. До цього треба ще додаги 1.328 душ слуг та поліцейських. Збільшено також число офіцерів генерального штабу. Тепер в Китаї виготовлюється проект заведення загальної військової повинности. На чолі китайського війська стоїть китайський військовий міністр, генерал Ін-Чанг, що одержав вищу освіту в Германії і був довгий час китайським послом в Берлині, де німці його дуже поважали. Головний почесний начальник всього китайського війська— принц Тзай-Тао, що приїздив торік літом в Росію.