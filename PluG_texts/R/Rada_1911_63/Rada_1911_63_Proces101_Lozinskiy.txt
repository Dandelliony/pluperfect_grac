Процес 101.
(Од власного львівського кореспондента.) Шостий тиждень.
Від 7 —11 марта переслухано 9-ох свідків: комісара поліції Тавера, студента філософії Ааджейовського. університетських слуг Чорного і Ткача, українського студента теології Іщака, архітектора Мокловського, бувшого поліцейського Товаровського, університетського слугу Гайдача і студента філософії Ляховича. Здавалося би, що найважнішою фігурою між цими свідками повинен бути комісар поліції Гавер,який, маючи під своїм проводом відділ поліції, робив власне „порядок“ в університеті 1 (н. ст.) іюля 1910 р. Але чогось надзвичайного комісар Тавер не сказав; потвердив тільки те, що все було відоме. Університету „беріг“ від 6-ої години вранці. Поліція, очевидно, була схована, щоб українські студенти її не бачили, тільки сам Тавер та поліційні агенти слідили „рухи ворога". До університету поліція ввійшла з двох сторін: один відділ під проводом Тавера від фронту, другий під проводом комісара Кучека з заду, від бібліотеки. Тавер ще на сходах почув, що стріляють з правої сторони, себто звідти, де були українські студенти, і казав поліції туди звернути. По лівій стороні корідора, себто там, де стояли поляки, бачив невеличкий гурток наляканих людей, про яких набрав переконання, що вони не винні. Про ціле „роблення порядку" Тавер оповідав так, наче-б усе робила сама поліція, а він тільки ходив і бігав і сюди й туди, був зденервований, розмовляв з людьми, які були на корідорах і т. д. Так, прим., каже він, що українських студентів загнала до заль поліція без його наказу, „силою факту“, а він тільки підійшов „на готове“, щоб заявити, що, коли хто тільки ворухнеться, зараз будуть стріляти. Те, що поляки осталися на корідорах, не вважає він нічим особливим. Він—каже—звелів замкнути університетський будинок і нікого не випускати, значить, усі були придержані, | тільки одні в залях, а другі на коридорах. Про те, що до тих в залях були наставлені рушниці і штики, а ті в коридорах ходили собі свобідно, п. комісар неначе забув, говорячи, що всі однаково були придержані. Характерні моменти виходять з показань Тавера про ревизію придержаних студентів. Оповідає він, що в одного студента на коридорі (значить, поляка, знайдено револьвер, але він мав при собі урядовий дозвіл на ношення оружжя, отже револьвер йому віддали й його самого пустили. Ніхто навіть не пробував провірити, чи припадково не стріляв він з того револьвера. Оповідає також, що всі палиці, які відбірано від студентів, зношено в одно місце. А що вже від попередніх свідків (прим. поліційного агента Штика) знаємо, що палиці відбірано й від польських студентів, то, значить, всі ті палиці пішла опісля „на рахунок" арештованих і підсудних українців. Годиться занотувати ще признаная Тавера, що слідчий суддя записав де-що з його показань невірно. Бо коли таке трапилося з комісаром поліції, то на скільки більш правдоподібне, що невірно записувано показання українських студентів, на що й жалувалися де-які з них. Сідок Анджейовський, поляк студент філософії, оповідає, як він і ще кількох будували барикаду на першому поверсі, як потім пішли на другий поверх, як він, вчувши вистріли зійшов знов на перший поверх власне в тій части будинку, де були українські студенти, бачив, як вони стріляли, потім, коли прийшла поліція, пішов знов на другий поверх і знов на перший, подивився, як по залях поліція держить українських студентів,—ну, тай зійшов на долину і через головну браму свобідно вийшов з університету. Значить, це неправда, буцім-то після приходу поліції з університету нікого не випускали, отже ті польські студенти, яким невигідно було оставатися в університеті, могли собі без перешкоди піти до-дому. Далі говорить також свідок, що вийшовши з університету, зустрівся в трамваю з якимсь Витовтом Весоловським, який був в університеті ранений в ногу і їхав на клініку. Той Весоловський був дуже обурений на українців і держав сторону поляків. Свідка просив, щоб він про його поранення нікому не говорив. Хто це був той Витозт Весоловський і досі невідомо. Видно, що це був хтось, хто мав інтерес сховатися зі своєю раною. Що не українець,—це певне, бо поліція не позволила нікому з українців „ухилитися од справедливости“. Свідок Черии, слуга в університетськім ботаничнім саді, мав пильнувати входу до ботаничного інституту. Після того, як залунали вистріли, до ботаничного саду вискочив гурт студентів і студенток з університетського будинку і вийшли до міста входом, якого пильнував свідок. Свідок „втратив голову“ і не міг їм перешкодити. Каже, що ті студенти говорили по польському. Свідок менш-більш від часу подій в університеті недужий на неврастенію; лікарі ствердили, що цю неврастенію викликала вкупі дві справи: недуга і смерть його дитино, яка вмерла власне, в тім часі, що й університетська подія. Свідок Ткач , також університетський слуга, описує спершу все „по програмі“: як українці нападали, а поляка навіть не боронилися. Але притиснений до стіни адвокатами й підсудними, мусів таки признати, що він та инші університетськи слуги і польські студенти кидали полінами на українців. А де-які підсудні заявили, що власне цей свідок був одним з найбільш активних борців з польської сторони: будував польську барикаду, і перший почав кидати полінами на українських студентів і ввесь час казав та й ще товаришів загрівав до боротьби. В кінці підсудний Мосяк заявив, що пізнає в свідку того чоловіка, якого після вистрілу, що від нього впав Коцко, побачив схиленим і мав вражіняя, що це він вистрілив. Розуміється, що Ткач у своїй „скромности“ не признався до своїх „геройських“ вчинків у боротьбі з „гайдамаками“, а показання підсудних не мають для суду значіння... 
М. Лозинський.
