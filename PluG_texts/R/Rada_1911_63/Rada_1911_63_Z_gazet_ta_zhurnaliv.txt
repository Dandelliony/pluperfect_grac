З газет та журналів.
Під гнітом тих неможливих обставин, серед ЯКИХ доводиться животіти нашій пресі, замерла ще одна українська газета—тижневик „Село". Читачі наші добре знають, як адміністрація взагалі, особливо ж нижча сельська неприхильно ставиться до українського друкованого слова. І в сьогоднішньому числі в „останніх вістях“ друкуємо ми звістку про те, як на селі одбірають в людей українські книжки  „легальні й нелегальні (?)“. Газету ж українську сельське начальство ще більше боїться і заступає їй шлях до народа. От же не диво, що при таких умовах мусіло „Село" само собі вкоротити віку. В останньому числі (№ 9), прощаючись з своїми читачами, проф. Грушевеький, між иншим, пише: «Рівно рік і шість місяців скінчилося тепер, як стали ми видавати отцю газету, бажаючи по силам нашим послужити освіті й освідомленню нашого трудящого народу, селянства і робітників. Пильнували ми по совісті нашій це діло сповнити, але це ставало все тяжче і тяжче. Тяжко видавати тепер справедливу часописи взагалі, а ще тяжче українську, а ще гірше, — селянську українську. Не знають люде, як тяжко. А до того з ріжних боків чуємо, що слово наше до людей не доходить: забороняє ріжне начальство „Село" предплачувати, наказув людям не видавати, а до начальства відсилати. Нема ні одній газеті такої тісноти, як нашій. І тому припиняемо її—може на час тільки, може й на завсіди—як не полекшає". Замісць „Села" передплатникам висилатиметься газета „Засів“. Побажаємо ж цій газеті більш успішної праці і сприятливіших обставин.
