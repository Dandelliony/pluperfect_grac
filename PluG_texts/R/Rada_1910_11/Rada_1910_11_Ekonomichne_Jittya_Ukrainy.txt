     Економичне життя України.– Навігація на Дністрі в минулім році тревала 7 1/2 місяців, майже на 1 1/2 місяці більше проти попереднього року. За цей час по Дністрі в межах Поділля ходило 20 параходів, з них 9 товаро пасажирських і 11 буксірних. У межах Поділля за цей час було нагружено 774 судна й 427 плотів, усею вагою в 3.556 тисяч пудів, вартістю в 1.217 тис. карб,, а розгружено 373 судна й 127 плотів, вагою в 874 тис. пуд. і вартістю в 285 тис. карб. Коло нагрузки суднів працювало 5814 робітників, а коло вигрузки —1312 робітників. Головним чином грузили хліб, каміння, будівельний ліс, дрова, гіпс, фосфоріт; вигружали головним чином сіль, нафту, камъяний вугіль, борошно й цеглу. – З робітничого життя. Безробіття. На Микитовських і Рутченківських рудниках, на Катеринославщині через камъяновугільний крізіс рощитано 1200 робітників.– Забастовки. В Миколаєві робітники параходобудівельних заводів святкували пам'ять 9-го января забастовкою. Всіх участників забастовки адміністрація заводу оштрафувала. – Забастовка робітників у майстернях Російського Товариства Пароходства й Торгівлі в Одесі, про яку недавно повідомлялось, скінчилась повною перемогою робітників. Рощитаних перед забастовкою б робітників (через це й виникла забастовка) принято назад. – Наслідки землеустройства. З Катеринославщини пишуть, що на весну лаштуються величезні партії переселенців. Головним чином переселяються бувші общинники, що після розділу попродавали свої землі. Виселяються цілими селами. – Кооперативний рух. Статистика. На Поділлі протягом 1909 року засновано 86 нових потребительських товариств. На 1 января 1910 року там було всього 346 потребительських товариств. У Катеринославщині за минулий 1909 рік одкрито нових 60 потребительських товариств. Остання цифра не зовсім певна. – Нове потребительське товариство одкриваеться в м. Якові, на Поділлі.