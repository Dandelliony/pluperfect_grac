	ПО РОСІІ.	– Зміна в сферах. „Рѣчь“ повідомляє, що в Петербурзі ходять вперті чутки про нові призначення великої ваги. Вперто говорять, що цими днями буде оголошено про призначення на більш високі посади Думбадзе, Драчевського і Толмачова. Разом з тим, заміщено буде посади віденського генерал-губернатора, С.-Петербузького градоначальника і помішника фінляндського генерал-губернатора. Кандідатами на менш високі посади намічають помішника військового прокурора полковника Ільїна та начальника жандарського управління — Соловйова. Говорять також, що зміни будуть і в міністерстві чужоземних справ. Так, товариша міністра чужоземних справ Сазонова начеб то переведуть на вищу діпломатичну посаду. Обмірковують також кандіднтуру бувшого премьера Горемикіна. 	– До заборони „Анатэмы“. Особи, що стоять близько до синодських сфер повідомляють, як кажуть „Р. ВѣД.“ що синод нічого не винен в забороні „Анатэмы". Синод з пропозіції оберпрокурора навіть не вислуховував тих проханнів союзників та ріжних монархичних організацій, що вдавалися в синод. Не вислухали також і доклада архирея Гермогена про нехристіянський характер пьєси Леоніда Андреєва, Говорять, що заборона вийшла через домагання ректора петербурзької духовної академії, архирея Феофана, який користується великим впливом в сферах. Переказують, що архирей Феофан, познайомившись з змістом „Анатэмы“, підтримав домагання архирея Гермогена про те, що треба заборонити пьєсу.       – Промова пристава в театрі. З Кисловодську „Рѣчи“ пишуть, що там недавно, в помешканні музичного бараку, місцеві любителі давали українську виставу. Перша дія пьєси зійшла, як слід. А перед початком другої на сцену вийшов кисловодський поліцейський пристав і голосно заявив: „Прошу уваги“. Настала тиша і пристав почав промову. „Через те, що це помешкання, в якому дає виставу гурт любителів-українців, єсть єдине місце для зібрань людей середнього достатку, я з свого боку з прихильністю відношуся до нього: даю наряд поліції і таке инше. Але прошу вас, панове, не зловживати. Не напиватися п'яними і не робити непорядків. Того року гурт любителів-українців давав цілу зіму вистави і все було добре. Прошу і тепер не дозволяти тут піяцтва і непорядків. Ще раз попережаю, що коли моє прохання не поможе, то знайте панове, що в нас найдеться і кій“.       – Чим нагодовано салдат. На це запитання, каже „У. Р.“, одповідає цікава судова справа, яку недавно розглядав архангельський окружний суд. Діло було так. Того року в священика Любовського здохла корова. Звернулися до мясника Кувадьдина, щоб він витягнув корову туди, де скидають всяку здохлятину. Кувальдин згодився і разом з товаришем своїм Кузнецовим зняв шкуру з корови, а саму корову посік так, як це робиться звичайно на продаж. Матушка помітила це і запитала, на що це вони роблять. Кувальдин одповів, що їм цікаво знати, яка була в корови слабість. Тимчасом ці шматки Кувальдин не завіз куди слідувало, а доставив в полк, де їх і з'їли салдати. Суд обох „кормильців“ присудив до штрафу в 200 карб. кожного.       – Жертва капиталізму. „Рус. Сл.“ подає сумну історію бідування робітників на кришталевому заводі в селі Каменці, смоленської губернії. Цілих 70 років істнував цей завод і з нього якось годувалися більше 1,000 робітників. В 1902 році завод несподівано припинив свою діяльність, і робітники опинялися без роботи і без куска хліба. Підсобних заробітків не було, а йти на чужу сторону не рішалися, бо все надіялися, що от відкриється завод. Сім літ стояв завод. Нарешті мрія робітників здійснилася. В іюні того року його відкрито. Депутація од робітників піднесла хліб-соль хазяйці заводу д. Писаровій і висловила бажання честно та справедливо працювати. Писарова одповіла, що її мета не наживатися, а дати змогу їм щось заробити та самій коло цього прожити. Зраділи робітники і навіть „ура“ пані Писаровій виголосили. Але пройшло два місяці і зразу виявилося, як то пані Писарова „не гониться за заробітком“. Умови праці на заводі стали неможливими, заробітна платня дуже мала, та ще й до того і цей маленький заробіток не виплачують в свій час. На цьому ґрунті виникли непорозуміння і робітники почали хвилюватися. Приїздив фабричний інспектор, щоб улаштовать непорозуміння, а завод знову закрито. Робітники і досі ще не одержали зароблених грошей. Щодня стоять вони, голодні і обірвані біля контори і прохають дати їм їх гроші, і а контора пропонує приходити „завтра“. Діло дійшло до того, що жінки і діти робітників ходять по сусідніх селах і збірають милостиню.       – До справ Петрова-Воскресенського. В замітці, яку надруковало „Нов. Время“ під заголовком „Къ процесу Петрова“, повідомляється таке: „Наскілько Петров був мовчазний в камері слідчого, каже ця „освѣдомленная“ газета, на стільки балакучий на суді. Як кажуть, Петров розповів на суді все своє життя з того часу, коли, втікши з тюрми в Глазгові, він попав до товариша Сергія в Казані. Товариш Сергій — особа дуже відома в революційних колах. В нього була наче академія де виучували, як виробляти бомби. Там вчили, як треба приготовлять вибухові речі, начинять адські машини, і кидать їх як слід. Товариш Сергій вмер. При смерті він повідав Петрову страшну тайну. Петров не утаїв од суду тайни Сергія, але звичка його ввесь час посилатися на покійників, викликає недовірря до його слів. Вступивши на службу до охранного одділу зразу в Саратові, а потім в Петербурзі, Петров рішився вбити генерала Герасімова. Цікаве оповідав Петров про свою службу в поліції. Коли Петров жив в Саратові, там він війшов в зносини з жандарським одділом і його прийняли на службу з жалуванням в 500 карбованців на місяць. В цей час генералові Герасімову треба було людей. З Петербургу почали запитувати, де єсть шпиги талановиті в провінції. Тоді Петрова вислали в Петербург; як одного з видатних шпигів. В Петербурзі він зразу одержав підвищення і 500 карбованців прибавки на місяць. Петров не мав нічого проти Карпова. Вибух трапився цілком випадково. Карпов погиб — замісць другого. Машину виготували для генерала Герасімова. Вибуховий знаряд було причеплено під столом, а не під канапою, як це всі писали. За цим самим столиком пив чай Карпов“.  (Р. В.)