     Телеграми     (та останні вісти з газет).          Діяльність уряду та адміністрації.     ПЕТЕРБУРГ, 14. „Рѣчъ“ повідомляє, що замість архиєпіскопа херсонського Дімітрія, який іде на спочинок, призначено буде алеутського епіскопа Платона.     Адмірал Абаза вийшов в одставку з мундіром і пенсією.      МОСКВА, 14. Єсть чутка, що московським генерал-губернатором буде московський губернатор Джунковський.     Воєнний суддя Воєводський призначається московським окружним інтендантом.     ОДЕСА, 14. Єсть чутка, що генерал Толмачов призначається виборгським губернатором, а його помішником — член одеської городської управи Пелікан.          Арешти.     МОСКВА, 14. Заарештовано все правління товариства друкарів імени першого друкаря Федорова за те, що вони підтримували забастовку. Заарештовано: предсідателя Біляева і членів правління товариства: Макарова, Бірюкова, Степанчикова, Єлховського, Капровича, Гаврилова і Комкова. Забрано документи.          Труси.     ЧЕРНИГІВ, 14. Третій день робляться труси в чернигівській бібліотеці. Поліція забрала всі видання „Донской Рѣчи“. Бібліотекаршу заарештували і посадили в тюрму.          Самовбивство.ПЕТЕРБУРГ, 14. В кафешантані „Акваріумъ“ застрелився комік Буліко через те, що його покинула коханка.          МОСКВА, 14, „Гол, Моск.“ телеграфують з Варшави, що там наклав на себе руки поставщик інтендантів Брон. Самогубство находиться в звязку з ревизією Гаріна.          Напад.     БАКУ, 14. Двоє озброенних невідомих злочинців, лишивши на вулиці чотирьох товаришів, напали на кватирю двох купців, вкрали 40 карб, і втікли.          Союзники.     ПЕТЕРБУРГ, 14. В Катеринославі правий депутат Образцов в докладі лаяв і Думу, і правительство.      ПЕТЕРБУРГ, 14. Барнаульські союзники подали прохання, щоб позбавити Думу права запитання.          Всякі звістки.     ПЕТЕРБУРГ, 14. „Петерб. Лист.“ повідомляє, що єпископ Гермоген прохає уряд заборонити і „Анфису“. В докладній записці єп. Гермоген порівнює її з „Пробужденіемъ Весны“ Ведекінда і називав пъєсу неморальною.      ПЕТЕРБУРГ, 14. Стасюлєвич в „Нов. Вр.“ пише, що в архиві „ Вѣст. Евр.“ знайдено тільки 5—6 друкованих аркушів творів Щедріна: два рукописи, оповідання „Тихая пристань“, нарис „Еще зубовный скрежетъ на послѣдокъ“. Стасюлєвич передав рукописи в академію наук і надіється, що академія встановить первотвір оповідання Щедріна.      ПЕТЕРБУРГ, 14. З приводу чутки про нове призначення ген. Думбадзе „Рѣчъ“ пригадує, що уряд вніс про нього запитання і навіть помірковані нічого не мали проти цього. „Логічний висновок з цього, — пише „Рѣчъ“, — що призначення Думбадзе на високу посаду при П. А. Столипінові неможливо. Але кабінет, як видно, за логікою не стежить“.     ПЕТЕРБУРГ, 14. Географичне товариство шанувало Шекльтона банкетом.     ПЕТЕРБУРГ, 14. Єсть чутка, що з приводу ювилею кн. Мещерського йому буде побільшено пенсію.      ПЕТЕРБУРГ, 14. Пулковська обсерваторія зняла фотографію нової комети.      МОСКВА, 14. З Росхова-на-Дону пишуть, що там адміністрація заборонила читати доклад про діяльність Думи деп. Аджемову.      МОСКВА, 14. З Новгорода „Р. Сл.“ пишуть: єпископ новгородський одержав вісти з Старої Руси, що на маскарадах були маски в боярських вдяганнях з парчі, оксамиту та шовку, на яких було видно сліди знищених хрестів. Виявилось, що маскарадні костюми були пошиті з церковних річей, куплених в місцевому Спасо-Преображенському манастирі.     МОСКВА, 14. З Лібави телеграфують, що там чимало слабує людей на чорну віспу.          Чума.     АСТРАХАНЬ, 14. В урочищі Наурзалі, Киргизького степу, заслабло на чуму двоє, померло 5.          За кордоном.	ПЕТЕРБУРГ, 14. Виявилось, що турецький парламент в Костянтинополі підпалили реакціонери. Заарештовано більше 300-х душ.      ПЕТЕРБУРГ, 14. З Фецу повідомляють, що на життя марокського султана Мулай Гафіда зроблено замах, коли він їздив на полювання. Куля попала в ногу.      БЕРЛІН, 14. В газетах оголошено відозву на користь Фінляндії, підписану професорами Берліна, Мюнхена, Лейпціга, Гейдельберга, Гетінгена, Ієни, Фрейбурга, Вюрцбурга, Бреславля і Відня. Професорі заявляють, що вони не хотять вмішуватися у внутрішню політіку Росії, але суперечка між російським урядом та фінляндським народом торкається інтересів Європи і всіх культурних держав. Професорі пишуть, що позбавлення політичної незалежности і самостійної культури Фінляндії —це єсть духовна і політична смерть країни. В приводу цеї відозви „Koln Zeit.“ пише, що вона принесе більш лиха, ніж полегкости, бо Росія подумає, що німці хотять вмішуватись в її внутрішню політику.