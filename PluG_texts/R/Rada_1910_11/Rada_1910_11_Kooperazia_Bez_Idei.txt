Кооперація без ідеі.     Коли до боротьби з темрявою народньою і злиднями не береться той, хто повинен до цього взятися перший, то боротьба ця випадає па долю свідомого громадянства (інтелігенції) країни. Воно власними силами та коштами мусить сіяти серед народу просвіту, виводити народ на шлях до кращого життя. Та звичайно буває, що сил у нього й коштів не настільки багато, щоб успішно працювати, особливо в такій убогій і на свідомих людей і на капітали стороні, як Україна; а раз цього бракує, то й робота гальмується, а то і зовсім стоїть не робленою. При таких умовах праці, інтелігенції доводиться вишукувать засобів і сил серед самого того народу, над освітою і добробутом якого вона працює. Тут-то інтелігенції в першій мірі і стає на допомогу кооперація.      Кооперативні товариства гуртують коло себе найбільш діяльних і енергичних особ з народу, скупчують капітали і тим самим дають засоби і можливість просвітній праці. З цього погляду кооперація має важну ціль служити культурі, просвіті народа. Ідейні провідники кооперації повинні завжди памятати про цю ціль і їй служити. Одної цілі кооперації — допомогти народу з економичного боку, хоча і ця ціль має велику вагу, мало; це власне не ціль, а тільки спосіб зробити щось більше, бо „не єдиним хлібом живе людина“ і завдання інтелігенції дать народу не стільки хліб насущний, як хліб духовний.      Певно, що голодному співати про мораль — не зовсім вдячна праця, треба перш його нагодувати. Кооперація як-раз має змогу зробити одне й друге. Як-раз кооперація за наших часів пішла в моду: чимало інтелігенції захопилось нею, чималий рух кооперативний пішов по селах. Особливо захопив він Київщину: організувався київський союз, народився орган кооперативний „Наше Дѣло“. З цього можемо тільки тішитися. На жаль на цій молодій кооперації Київщини ми бачимо одну невтішну прикмету: це захоплення самим тільки економизмом, захоплення засобом без самої цілі. Ні в резолюціях з'їздів, ні в органі кооператорів „Н. Д.“, ні на практиці ми не бачимо ніяких заходів коло просвітної праці), все зводиться на одні економичні вигоди, бариші. Помічаються вже навіть наслідки такої праці молодої кооперації: чимало кооперативів (товариських) роспадаються, не вспівши розвинутись, чимало їх переводиться на звичайні „коммерческія предпріятія“, інтерес до кооперації в ширших колах слабне.      Я не кажу, що причиною цьому єдино є брак заходів кооперації коло просвіти; — безперечно є ще й инші дуже важні причини занепаду, але також дуже важна в цьому причина і відсутність просвітної ідеї. Кооперативні т–ва зовсім не відають про вищу ідею, вищу ціль свого істнування, не сполучені нею, лишаються в такому ж культурному становищі, як і були, інтересуються самими тільки баришами, а як ті бариші не он які великі, то вони не багатьох спокушають, та й то — що менше членів, то більша пайка кожному і ми чуємо вже про одкуп кооперативів. Шукання баришу збиває з пантелику товаришів, гаслом їх стає — конкуренція і бариш.      Найкраще поставлені кооперативні крамниці (з нових) найбільш сумно з цього боку виглядають. Вони почувають себе переможцями в конкуренції і захватно збірають бариші, про культурну ж місію і підозріння у них ніякого немає. На селах одні т–ва борються з жидом, другі торгують горілкою, треті пивом... Хай позволено буде мені навіть гадати, що коли б дозволено було шинькувати, то чимало товариських крамниць і до шиньків би узялися. І дивно стає, яка ціль одбирать бариші від одного чи двох і давать їх п’ятьом, десятьом; яка ціль одбирать сіяння зла від одного і перекладать цю роботу на десятьох. Кооперативні т–ва, засновані під проводом старших кооператорів, як от д. В. Доманицький та ин., виглядають зовсім инакше. Бариші в них на другім плані, на першім — праця культурна.     Конче потрібно, щоб ідея кооперації була піднесена вище баришів, щоб організації кооперативні були в спілці з організаціями культурними, просвітними; обопільна допомога принесла б обом їм користь велику. Українські просвітні організації, раніш чи пізніш, муситимуть стати причетними до кооперації і що раніш це станеться, тим буде краще. Рідко яка „Просвіта“ має змогу заснувати хоч одну бібліотеку, а всяка товариська крамниця може це зробити. В Галичині „Просвіта“ має до 500 крамниць при читальнях, більш 200 позичкових кас і т. и., а всі наші „Просвіти“ не мають ні одної крамниці. Животіти самими жертвами навіть невеличкий просвітянський заклад довго не зможе, треба засобів певніших і їх дає кооперація.      М. Мандрика.