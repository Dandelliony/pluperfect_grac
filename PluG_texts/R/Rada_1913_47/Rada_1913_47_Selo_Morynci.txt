С. Моринці.
Давно кортіло мене побачити ці Моринці, давно хотілося подивитися на тих людей, що живуть у цьому селі, почути мову, котрою балакають моринчане. Нарешті довелося. Трудненько дістатися до Моринець,— найближче їхати туди од зал. дор. станції Воронцово-Городище, трохи дальше від станції Корсунь. Але й звідтіль, і звідціль однаково буде верстов біля 40. 
Було свято осіннього погожого, соняшного дня. В селі ні душі, тихо, але не сонно, а так, як повинно бути в свято у типичному українському селі, дзвонили „на достойно". 
Село велике, до 5 тисяч душ, але заможніх людей не багато Землі мало, приходиться жить з чогось иншого. Нема своєї землі, то є панська, є й цукроварні. На цих то цукроварнях, а ще більше на бурякових плантаціях і й “підробляють” Моринчане От і тепер в селі порожньо, бо трохи не всі копають буряки, копають не тільки по-близу, а й на десятки верстов од Моринець. 
Прийде зіма, знов моринчане не будуть сидіти без діла—знайдеться робота. Вони робитимуть мужицькі вози, сані, граблі і т. ин. та продаватимуть їх у Катеринославщину та Херсонщину. Лісу свого вже давно нема, то чо ловіка з 20 моринчан що-року зімою було їздять на Полісся за ясеновим „лісом". Там вони за зіму нарубають його, позвязують у плоти, а весною сплавлять по Дніпру, перевезуть до Моринець, де він за літо посохне.
Раніше не погано заробляли моринські „кустарі", але далі все менше та менше. От вже ліс приходиться купувати у Ялисаветграді, а не привозити самим з Полісся. Треба щось заробити й тим, що продають цей ліс: не дивно ж, що моринчане стали менше заробляти. І хотілося б моринчаиам спекатися „посередників", та невміють; нема між ними й згоди, так потрібної для цього. 
Не тільки Моринці заробляють на цьому, заробляють і инші села на Звенигородщині та Черкащині, але Моринці не менше від инших. 
Є в Моринцях трохи й гончарів, але менше. Плохі заробітки і у них — нема грошей. Почали було гуртом будувати цегельню, та не вистачило грошей, щоб довести справу до краю. 
Заробляли колись моринчане з своїх садків, але тепер і на цьому менше стало заробітків. Ну, й є їх тут, цих садків! Наче усе село вкрите ними. Пригадую, що про ці садки доводилося мені чути ще раніше. Здається мені, що хіба тільки с. Медвин, канівського повіту, можна порівняти з Моринцями. Хто їх насадив ці садки, невідомо. Чув я, що у Медвині колись папи примушували селян заводити садки. Чув, що селяне дуже неохоче їх розводили, а тепер дякують; але в Моринцях і цього не чув. 
 — Не що-року родять наші садки, кажуть моринчане, а тільки через два роки. Вродить—нема кому продати, садовина гниє, возимо до Єлисавету, але поки довезеш, то буває викидати треба. Коли б до залізниці близче"! 
Щоб допомогти Моринцям, земство поставило тут машину для різання та сушіння садовини, бо звичайно, сушене не так швидко нівечиться, як сирове. На жаль, машина ця дуже багато потрібує топлива і через те дуже дорого коштує це сушіння. 
Одно слово, мало користи і із садків. Все подорожчало, треба та й треба грошей, кажуть моринчане. І  от вже не сидять дома моринчане, росходяться по світах, шукаючи заробітків, шукаючи й кращого життя. Цікаво, що з Моринець виходить багато народніх учителів. Кажуть, що вже душ із 30 селянських дітей вийшло на учителів, та й розлізлися по всіх закутках Київщини. 
Довелося мені того ж таки дня проїзжати через друге село, недалеко від Моринець. Тут гуляло на майдані багато молоді. 
— Що воно за знак, питаю, що у вас пусто, а тут людно? 
— Бо у їх трохи більше землі, то й сидять дома, а нам треба заробляти чимсь иишим,— була відповідь.
Пригадую, що в Вільшаній, за 18 верстов до Моринець, мені казали, що моринчане заможні. Я сказав би,—не так заможні, як жваві; а жваві через те, що саме життя розбуркало їх. Старі форми життя борються з новими, — промисловість займає місце хліборобства. Коли б Моринці були ближче до залізниці, або хоч до якого-небудь великого торгового осередку, вони вже, певно, зробилися б промисловим пунктом, а тепер —на перехідній дорозі. 
Недалеко від Моринець —і Кирилівка, куди на третьому році життя перенесено Тараса; там теж багато садків, але менше. Взагалі ж кажучи, Моринді, Ягуржинці, Медвин та инші —це все майже одна суцільна смуга садків. 
На перехідній дорозі стоять моринчане і по своїй національній свідомості. Дух Шевченка вітає над усім, але все ж мало, дуже мало національної свідомости помітите в Моринцях. Селяне дуже невиразно уявляють собі, якого Великого Земляка вони мали. 
Було б більше цієї свідомости, та трудно їй тут пробитися на світ Божий. 
Не лишилося й памятників Шевченкової доби. 
— Он на горі стоїть землянка на тому місці, де колись стояла Шевченкова хата. Тепер тієї хати вже нема, а в землянці живе ідіот. 
—А ось над річкою калина, під котрою любив сидіти та дивитися на Моринці Шевченко, як приїздив сюди з далека.
