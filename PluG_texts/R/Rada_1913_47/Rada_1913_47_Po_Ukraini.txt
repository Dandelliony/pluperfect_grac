По Украіні.
У Киіві
Панихида по Т. Шевченкові. Сьогодня в Софієвському соборі о 8 годині дня буде одправлено панихиду по Т. Г. Шевченкові.
Організація екскурсій кустарів на кустарну виставку в Петербурзі. Головне управління хліборобства і землеупорядкування призначило спеціальний кредіт для організації екскурсій кустарів на другу всеросійську кустарну виставку в Петербурзі, для огляду її. Зважаючи на це, Київська губернська земська управа звернулась до відомих громадських діячів в ріжних районах Київщини, де єсть кустарні організації, з проханням взяти на себе працю по організації в своїх районах гуртків кустарів усяких фахів, душ по 15, яких можна було би командірувати в марті цього року на виставку за кошти одділа сельської економії і сельсько-господарської статистики. Екскурсантам видадуть білети 3-го класу по зал. дорог. і поденно по 2 карб. на кожного (карбованець на дорогу і карбованець на семью). 
Подорож буде тягнутись тиждень. З кустарями поїдуть, особливі проводники, призначені земством.
Справа Бейліса. Київська судова палата не затвердила акту обвинувачення в справі Бейліса. Зважаючи на це, справу було послано в міністерство юстіції.
Міністерство, розглянувши всю справу, визнало, що вбивство Ющинського — безумовно ритуальне, але проти Бейліса немає ніяких доказів, тому обвинувачення проти нього в вбивстві Ющинського постановлено припинити, а також і всю справу Ющинського через те, що не знайдено вбивців його. Гадають, що Бейліса цими днями визволять з тюрми. Він тепер дуже хворий.
Залізна дорога „Київ Подол“. В управлінні півд.-зах. залізних доріг одержано звістку, що технична нарада при міністерстві доріг затвердила проект залізної дороги „Київ Подол“.
Будівля „Дворца правосудія". Городська земельна комісія не задовольнила прохання комісії в справі будівлі „Дворца правосудія" про нарізання участка землі на Петровській алеї під будівлю там суду, бо це руйнує Царський сад.
Лекція по культурі буряків. Сьогодня в залі техничного т-ва, Хрещатик, 10„ одбудеться лекція Франкфурта на тему: „Культура свекловичныхъ с?мянъ”.
В комерційному інституті. Цими днями у Київ з Петербургу приїздить проф. М. В. Довнар-Запольський. Незабаром одбудеться засідання попечительної ради для виборів діректора інституту.
Справа Червоненкіса. На 28 марта у київському окружному суді призначено справу Червоненкіса, що був властником будинку який завалився 18 іюня 1911 р. і побив робітників.
Червоний хрест. У Київ цими днями повернув 2-ий отряд „Червоного хреста”, командірований київською общиною в Болгарію на війну.
В справі амністії Тюремна адміністрація складає тепер списки вязнів, яким буде відповідно маніфесту скорочено кару. Списки підуть на розгляд прокуратури.
Стіпендія. Київський громадський клуб в память ювилею Дома Романових асігнував 1000 карб, для стіпендій учням городських шкіл.
Жертва на дівочу ісправительну колонію. В. А. Шелар пожертвував комітетові хліборобських колоній 500 карб. на заснування ісправительної колонії для дівчат.
С. К Лямін. Вчора в Москві помер від склероза бувший помішник начальника південно-західних залізних дорог С. К. Лямін.
Покійний служив у Київі 43 роки.
Амністія. Канцелярія карного департаменту київської судової палати завалена роботою по справам амністії. Палата має припинити коло 20 справ. По відомостям київської судової палати, в 9 окружних судах випущено 2000 вязнів, виключно карних. Число ж випущених політичних вязнів не дає й двох процентів.
В вищих початкових школах. Департамент народньої освіти пояснив, що вищі початкові школи мають право робити іспити на званіе учителів початкових шкіл.
Київська виставка. Директор Олександрійської лікарні прохає гор. голову одвести в городськім павільоні місце на виставці для експонатів Олександрівської лікарні.
В земстві. 11 марта одбудеться нарада земських ветеринарних лікарів.
Станція для аеропланів. Імператорське московське т-во літання звернулося до начальника південно-західних залізних доріг з проханням допомогти заснуванню аеростанцій. Станції будуть досліджувати повітряні течії, в усяких шарах атмосфери, а також складати карти усеї Росії з вказівками про зручність і незручність спуску аеропланів.
Погода в нашому краї. Вчора, о 7 год. ранку в більшості пунктів південно-західних залізних доріг, між иншим у Київі було морозу 1 градус. Тільки в Одесі було 8 гр. морозу.
Ревизія городських бібліотек. Інспектор книжньої торгівлі А. А. Нікольський звернувся до гор. управи з проханням видати йому списки гор. бібліотек, читалень і фамилії завідуючих ними.
Штраф на „Кіевскую Мысль". По постанові п. київського губернатора „Кіевскую Мысль" оштрафовано на 400 карб. з заміною арештом на 2 1?2  місяці за статті в ч.ч. 53 і 54: „Не дождался", „Студенческая амністія”, „Указъ 21 февраля" і инш.
