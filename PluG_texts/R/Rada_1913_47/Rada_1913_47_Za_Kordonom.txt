За кордоном.
Тимчасовий податок на озброєння Германії 
Офіціозна „Північно-Германська Газета" подає відомости про засоби, яких думає вжити уряд для переведення в життя нового воєнного законопроекту. Офіціоз повідомляє, що уряд має на думці для покриття видатків вжити екстраординарних засобів—накласти на майно і капітали тимчасовий податок. Питання це обмірковується канцлером разом з видатними членами союзної ради. 
„Berliner Tageblatt”, передрукувавши це повідомлення офіціозної газети, додає, що розміри тимчасового податку будуть досить значні. Особи, майно яких варто не більше 50.000 марок, будуть, можна сподіватись, од податку увільнені. 
Натомість будуть платити податки власники князі, шо взагалі увільнені од всяких податків. 
По підрахунках газети, майно і капітали, що коштують більше 50.000 марок, можуть бути вирахувані: для Прусії в 100 миліардів, а для всеї Германії —150 миліардів. Приймаючи на увагу, що на покриття видатків по воєнному законопроектові треба не менше милійона марок, відсоток тимчасового податку буде близько 0,66, що в 10 разів більше додаткового податку, який береться тепер в Прусії. „Цей новий податковий тягар,— додає газета, — можна сподіватись, зменшить коло прихильників збільшення армії”.

