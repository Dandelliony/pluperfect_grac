Мальенький фельетон.
Лист до товариша.
Ви питаєте через що я кинув українство. А от я, коли хочете, про все й напишу. 
То, маєте, було он як. Торік зробився я українцем, просто українцем, не „щирим" у лапках на штиб оцих запічних патріотів, ба ні, але сучасним, найновішого, так мовити, гатунку. Хе! Натурально, перше завдання було моє —то доскональне знаття рідної мови, бож, як знати, тут у нас... не все гаразд.
Отже мушу признатися, що вчиття йшло як найліпше, бо маю я не абиякий смак естетичний і небавом побачив, що тая, від запічних уславлена патріотів „Шевченкова мова", пробачте за єресь — гроша ломаного не варта, бо, як і Квітчнна, засмічена вона геть москалізмами. Попліч з етнографією студіював і сьогочасне письменство наське в його типових представниках. Але тутечки мушу зазначити, що жоден з наших хвальних письменників не досконально правує мовою. Загадався я ото, як би його лихові запобігти і шляхом різностеронніх митикуваннів прийшов до тієї думки, що єдиний вихід з цього безголові то буде самому взятися за вдосконалення мови аби тую галявину в нашім письменстві заповнити. Моя отже путь була цілком орігінальна. Почав я з того, що негайно заходився писати, поезії, нариси й оповідання. Знаю, що багацько з наших земляків пописує собі нишком, але ж то все здебільшого, пробачте, мазня, бажання слави зажити, а по сутноті своїй правдиві з їх хулігани літературні. Але годі вже за цеє... 
Сила в тім як стріли мене, мої тоб-то праці, оті люде, що стоять на сторожі зі словом. Покликано мене побалакати з приводу їх через листування редакці. Нарешті! Прибіг радісний, повний рожевих сподіванок. Перечитали? — питаю. — Еге —ну, ну добре, колиж до друку? Бо яж так був певний, що моїх творів не можна одкинути геть, хоч разочок переглянувши їх. 
Але мені їх повернуто ще й наказано докторальним тоном, щоб ви думали?— Ваші спроби не задовольняють елементарних вимог літературних. Нема нічого орігінального, свіжого —І це в мене, маєте собі!
І ще багато, багато було мені такого... 
Життя письменника наського —то є стерняста нива, як хтось, здається, мовив. Міркував я багато з приводу цього і від цих „дріб'язків", з яких складається ціле життя перейшов я до міркування про українство загалом і тепер бачу, що це справа пропаща. Не дають ходу талантам. Глушать наш первоцвіт молодий. Перше я не потурав на всі критики, на лайки та глузування, "бо тямив, що така була доля всіх чесних борців та великих людей. З рештою я нагадував собі слова Пушкіна: „Ти самь свой высшій судъ", і знову писав — поезії, нариси й оповідання. 
Бач і забув згадати. Розумієте: вони мене навіть шкодували! Умгу... Батьківські поради давали. Хе! 
Ви б, юначе, кинули цю справу. Ви ж пак саме починаєте жити, сили маєте багацько, бажання робити — теж. І чого таки вам пнутись у письменство, га? Чи не краще перейти на розлоге поле громадської діяльности? Організуйте маси, несіть до їх гасло національного відродження. Ширьте пожиточну літературу народню на мість того сміття, що тепер розносять по нашій темній планині... Воно що правда, це непомітна й здебільшого нудно-одноманітна праця але саме потрібна, доконешна в цей час і з боку ідейного — сама шляхетна і т. и. Накрутили, однослово, багацько!.. Як тії солов'ї співають. Ач, думаю собі, як вони язика присолоджують! Знаємо цюю співанку, це „громадянське" триндикання: боріться, працюйте! Чували вже цеє... Ні ласкові панове. 
Я хочу йти за віком
І бути цілим чоловіком!.. 
І коли в моїх грудях пала святе багаття поезії, то не примусите ви мене ширить по селах скотолічебники та книжки про горілку І Вибіраю сам я свій шлях і хіба воно не однаковісенько з чого п'яніти, мовляв Бодлер? Хочу я в своїм житті з поезії п'яніти, з творчости тай годі. „Хто мене має спинить"? Молодий я, сильний, гордий і ненавижу доброзичні оті поради поважних людців, але сам
творитиму своє життя! 
Але мене ігноровано... Побачив я добре, що не туди попав —і кинув їх. Хочу лету орлячого в надхмарних високостях. Хотіли мене обчикрижить... Дзуськи! І пішов я з їхнього табору. Перейшов Рубікон. Що? Ренегатство? Зрада? Пхі! Старі забобони. Сягати треба глибше, глибше у нутро життьове. А слова —то полова. Хай собі жаби крюкають. 
Так отак —о, любий мій, кинув був я ваше знакомите українство! Тепер я добре бачу, що не вийде діла з того пива, де глушать все живе, свіже, де не дають ходу талантам. Один.
