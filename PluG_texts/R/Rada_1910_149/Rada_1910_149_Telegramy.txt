ТЕЛЕГРАМИ
(та останні вісти з газет).
Урожай в Росії. 
ПЕТЕРБУРГ, 1. По тих звістках, що має „Тор. Пром. Газ.", надії на врожай на 25 іюня були такі. Урожай хліба загалом вищий середнього. Озима пшениця навіть буде далеко вища за середню; гарна в новоросійських губ., південно-західних, в центральних, середнє волжських, на Північному Кавказі, прибалтійських і в більшости польських; плохенька в деяких повітах полтавської, вороніжської і гродненської, а то скрізь нічого собі. Жито буде вище середнього; гарне в новоросійських і південно-західних губерніях, - на Півничному Кавказі, камсько-більському районі, в де-яких місцях центра, в середньому Поволжі, прибалтійському краї і де-яких губерніях північного нечорноземного краю; плоха в окремих повітах нижегородської, сімбірської, казанської, в а середньому Дону, на півдні, в саратовській губ., в де-яких повітах гродненської, могилівської, чернігівської і полтавської губерній, в инших місцях нічого собі. Яра пшениця обіцяв дати врожай, вищий середнього; гарна в середньому Поволжі" в Заволж’ї, Приуральї, в більшій части Новоросії, на Північному Кавказі і в де-яких місцях центра; плоха і місцями плоха в північно західних губерніях, чернігівській, полтавській і в східній частині Донщини, в инших місцях Росії нічого собі. Овес буде середній, гарний в багатьох місцях Новоросії, на Північному Кавказі, в центрі, в середньому Поволож’ї, Заволж’ї, Приуральї, плохий в північно-західній Росії, в верхньому Поволж’ї, в чернігівській, місцями в полтавській і в східній частині Доащини. В инших місцевостях Росії нічого собі. Ячмінь обіцяє дати врожай вище середнього, гарний в Новоросії, на Північному Кавказі, почасти в центрі, в середньому Поволж’ї, в сумежних повітах самарської і уфимської губерній, почасти в Ліфляндії і в окремих повітах північних губерній; плохий в північно-західних, почасти в верхньому Поволж’ї", південному Поволжі і в сумежних округах Донської области. По инших місцевостях Росії сподіваються середнього урожаю.
 
