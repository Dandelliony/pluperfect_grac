ДОПИСИ.
(Од власн. кореспондентів). С. РАЧКИ, брацлавського повіту, (на Поділлі). Денатурирований спирт. В останні часи в нашім селі вживають „амбросу". Це денатурирований спирт, який не дивлячись на заборони, почали пити, як горілку. Таке назвисько він бере від російського слова „отбрось", —„амброе“, І пьють цей „амброс” не тілько того що він дешевше від горілки, а й того, що й, як трошки його випьеш, голова крутиться, як колесо. А це дуже подобається людям. Один дід ледве ногами совав, а після двох чарок „амбросу“ вмить вискочив на коня, гукнув, пігнався, заспівав, впав і тепер лежить слабий вже другий місяць. Та цур цим прикладам. Вони численні й скрізь трапляються. Але можна вглядіти й ясне проміння. Починають цікавитися українською книжкою і разом з тим перестають відноситися зневажливо до рідної мови. Цікаво примітити, що почали дорожити українською книжкою навіть ті, котрі з початку говорили: „што, нашто ето, я кагда б умел по-русски читать".
С. СТАРОГОРОДКА, острогського повіту (на Чернігівщині) Холєра. Не минула страшна гостя і нашого тихого закутка, занесли її до нас кравці, які ходять постійно кравцювати на чужі села і навіть в Київщину. 19 іюня вперше заслаб на холеру, прийшовши з-заробіткив кравець Макар Скун, який за ніч і вмер. Як він заслаб, то негайно покликали лікаря, але ніяким способом не вдалось його врятувати. Зараз як вмер той холерний, то його родичі, не зважаючи на сперечання лікаря, —поприбірали в хаті дрантя загижене блювотою, пополоскали в річці, і поки лікарь дав знать поліції, понаходило багацько людей дивитися на мерця. Поліція всіх розігнала, і далі не пустила до мерця нікого, навіть і з рідні. З тієї пори і пішло косити. Рятувати лікарям доводиться силоміць, бо в один голос всі загули що лікарі, мовляв, труять, а не лічать; і ото як заслабли другі на холеру, то хазяїни, або хазяйки, де лежав хворий, позамикали ворота й двери, щоб, бачте, лікарі не ввійшли туди. До заслаблих вдалось лікарям добитись тільки за допомогою поліції. Отаке то діється у нас, а все ота наша темнота! Гірко й боляче якось на душі, і на ввесь голос хочеться крикнуть: чого ж ми такі темні?! Ніхто не зможе вигоїти народньої болячки без просвіти. Треба впоряжати читання й народні лекції. Об-цім мало піклуються. Це могли б зкористати окремі гуртки й просвітні товариства, але вони, хоч і позасновааі були, та жити їм довелось не довго. Сумно, дуже сумно на душі! Дайте нам освіти, бо ми блукаємо в темряві. Ми сотнями, тисячами падаємо в безодню.
Г. ЛУБНІ (на Полтавщині). Діяльність товариства „ Патронат". Минулого року в Лубнях, заходами предсідатоля лубенського окружного суду д. Ів. Покровського засновано товариство „ Патронат “. Це товариство має навертать злочинця-арештанта, без ріжниці його вірування чи національносте, до чесного громадського життя і давати йому вчасно матеріяльну й моральну запомогу. Недавно відбулися збори цього товариства, на яких було розглянуто й одчот його діяльности за перше півріччя. Виявилось, що минулого року увесь час пішов на роспорядки. Перші збори фундаторів було скликано 13 іюля 1909 року. Збори доручили д. Покровському видрукувати 6000 примірників статуту та відозву до громадянства з закликом записуватися в члени та допомагати т-ву; потім були скликані збори 29 августа, на яких головою т-ва обібрано д. Покровського, товаришем д. Павлова, 8 сентября були обібрані члени для одвідування в тюрмах арештантів, але затвердив їх полтавський губернатор тілько 6 декабря. Заходами члена т-ва Т. Барабаш пощастило до помогти одному колишньому політичному, що сидів довгий час у тюрмі до суду за відому лубенську справу про самооборону д. Ф. Шпакові; йому дали службу продавця в казенному горільчаному складі в Лубнях. Філіяльних відділів минулого року засновано два —в Золотоноші та Переяславі. Грошовий стан т-ва був такий: прибутків 643 карб. Трат 117 карб. 4:2 коп. Лишилось в касі на 1 января —525 карб. 52 коп. Основний капітал т-ва —719 карб. Цей капітал узято з жертв, за зі одою жертводавців, що давали жертви на заснування в Лубнах приюту для малолітніх злочинців, який давненько вже гадалось заснувати і зібрано жертви з поміж присяжних засідателів та судових чиновників, зібрано було всього 719 карб., то й гадать ще було нічого про це, а тому ці гроші й повернено в основний капітал т-ва.
