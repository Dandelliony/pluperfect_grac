ДОПИСИ.
(Од власних кореспондентів).
БАРАНІВНА, радомисльського повіту (на Київщині). Наш куток дуже глухий, мабуть нема вже глухішого по всій Київщині, але вже й тут селяне починають цікавитися рідними справами, рідною книжкою і рідними часописами. 
В багатьох уже із наших письменних селян можна найти українські кцижки, а то й часописі. 
Кому із наших селян трапляється бувати у Київі, чи то в суді, чи то по инших справах, то вже не вернеться з голими руками, а привезе хоч яку-небудь українську книжку із новіших. 
Наші селяне дуже вподобали книжну про "Чорний пар" і вже з минулого року завели й на своїй землі чорний пар.
Шкода тільки, що поля у нас розбиті на три руки і несвідомі людці ремствують, як хто зарані починає орати на пар.
АНАНЬІВ, на Херсонщині. Нова газета. 31-го февраля с. р. у Аеаньїві почне виходити, з запомогою від повітового земства, тижнева газета під назвою "Извѣстія ананьевскаго уѣзднаго земства". Программа цього видання доволі ріжнобарвна; тут є і урядові звісткі і звідомлення про діяльність земських органів і статі по медицині, ветерінарії, по сельському господарству, з економичного життя краю і инші. Газета має виходити що суботи і висилатиметься дурно всім земським установам замість черносотенної "Русской Рѣчи", що у 1909 р. земство розсилало дурно по школах. Що до напрямку цього нового видання, то, як можна думати, він буде не лівіше за октябрістів. До українського питання це видання становиться негативно і розуміється ніякіх дописів і статів українською мовою не міститеме.
ЛУБНІ (на Полтавщині). Про земську книгарню. Більш десятка років в Лубнях істнує книгарня місцевого повітового земства. Засновано цю книгарню з метою продажу книжок та иншого писарського приладдя (паперу, атраменту, оливців то що), по дешевшій ціні й кращого гатунку. Так воно й є: тут завше можна добути все трохи дешевше й краще. З початку тут був і великий вибір українських книжок, особливо коли головою земства був д. Ів. Леонтович (член Державної Думи і лубенський повітовий маршалок). Продавалися вони з невеличкою знижкою проти номінальної їх вартости. Зараз же єсть українські книжки чомусь тільки старих виданнів, а останніх немає, не зважаючи на те, що попит на їх дуже зростав. Минулого року земські збори з пропозіції земської управи ухвалили книгарню цю закрити зовсім для городських покупців, а тільки тримати склад для потреб земства та земських школ. Зараз земство ніби-то змінило свою думку і вважає, що книгарні закривати зовсім не треба, а навпаки - її варто поширити та перевести в осередок города, щоб збільшити продаж. Це зовсім перелякало "комерсантів" книгарів, я покупці дуже цьому раді і дуже добре зробить земство, коли справдить свої заміри. Майбутні надзвичайні або чергові збори земських гласних мусять сказати розумне слово в оборону книгарні.