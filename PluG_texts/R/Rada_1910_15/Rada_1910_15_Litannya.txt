Літання.
Геть з моторами! У "L'aèro" за 20 января видрукувано листа про повітряну біціклєтку (так звуть французи летючий апарат без мотора). Ось він: 
Шановний Редакторе! Прочитавши нещодавно в "L'aèro" статю про повітряну біціклєтку, маю Вам сповістити про спроби мої з одним таким самольотом. Вже давно я мав деякі результати, бо міг на протязі півхвилини підніматися на п'ятдесят сантіметрів від землі. Зараз я закінчив конструкцію своєї біціклєтки і особливою сістемою передач я досягаю того, що мої гвинти роблять 300 поворотів за хвилину. Мій апарат має двоє крил з обох боків і руль глибини з заду. Окрема ручка править стерном напрямку. 
Нещодавно мені вдалося пролетіти в парку Сен-Клю 800 метрів на висоті від 9 до 10 метрів. Один гвинт зіпсувався і я мусив відновити спробу. На цей раз я прив'язав до землі повітряну кульку на мотузці довжиною двадцять метрів. Прокотившись 100 метрів по землі, я піднявся скоро після того пролетів над кулькою на велику вдивовижу приятелів, котрі запевняли, що я не піднесусь так високо. 
З повагою Rénè de Moltac. Редакція додає: "Чи згоден М. de Moltac відновити спробу при свідках? Ми пришлемо представників". 
Ми нарочито привели не скорочуючи листа Де-Мольтака, зважаючи на величезну вагу проблеми самольота. Сучасна механіка не заперечує вже можливости польота власними силами і ті часи, коли офіціальна наука трактовала взагалі авіацію як безглузду утопію, виводячи, наприклад, з помилково встановленних законів противлення повітря, що 14 ластівок для польоту розвивають 1 кінську силу, безповоротно минуло. 
І коли б навіть звістка про вище згаданий самольот це справдилася, нам лишиться переконання, що питання самольота, питання демократизації авіаційної умілости, являється питанням лиш дуже недовгого часу і здійснення його при сучасних технічних засобах не стріне якихсь особливих непереможних труднацій.