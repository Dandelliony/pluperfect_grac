Останні вісти.
Арешт.
ПЕТЕРБУРГ, 4. Вчора привезено арештованого в Лондоні колишнього представника товариства Олександрівських сахароварень в Саратові — Хохлова Як відомо, Хохлов украв в олександрівському товаристві 200.000 карб. і втік.
Законопроект про пресу.
ПЕТЕРБУРГ, 3. Закінчено законопроект про пресу; в цю сесію Думи його буде внесено на розгляд. По цьому законопроектові одповідатимуть по суду фактичні редактори, коли ж слідчий не знайде фактичного редактора, тоді тягтимуть до суду офіціяльного. Одповідальність тільки по суду. Кари дуже збільшено.
„606“
МОСКВА, 3. Спроби з препаратом „606“ робили в Мясницькій лікарні. Вприскували його 40 хворим. Результати добрі. Спірохети пропадають через 22 години. На конференції московських лікарів вияснилось, що препарат Ерліха особливо тим помагав, кого раніше лічили ртутью. Для виробу препарата одкриваеться одділ фабрики Фарбверке, якій Ерліх передав право готовити препарат. Ерліх сказав, що препарат буде в продажу через півтора місяці. Єсть проект, щоб лікарі, які лагодяться лічити препаратом, ознайомлювались з вживанням його по городських лікарнях.
Чума.
ОДЕСА, 3. Сьогодні бактеріологично встановлено одно чумне слабування
Зміна в кабінеті міністрів.
ПЕТЕРБУРГ, 3. Поміж депутатами пішла чутка, що П. А. Столипін бере портфель міністра закордонних справ, зостаючись прем'єром. Міністром внутрішніх справ призначено буде Макарова.
Всякі звістки.
УМАНЬ, 3. Сьогодня закрито уманську виставку.
ПЕТЕРБУРГ, 3. В петербурзький університет принято 42 євреї, з них 40 медалистів.
ВАРШАВА, 3. Броварню Мигурського оштрафовано на 100 карб, за польські етікетки.
Залізнича забастовка в Австрії.
ВІДЕНЬ; 4. Забастовка залізничих служащих тягнеться. Всі кажуть, що час для забастовки вибрано дуже вдало, бо цими днями південними залізницями має проїздити імператор Вільгельм, через це можна сподіватись, що уряд де в чому поступиться.
Всякі звістки.
ВІДЕНЬ, 4. На маневрах біля Трієста, салдат, помилившись, почав стріляти бойовими зарядами і тяжко поранив 3-х товаришів. 
ПАРИЖ, 4, 3 Рима телеграфують, що папа, боячись, щоб не було занесено холєри, заборонив ходити на прощу в Ватикан.
З Парижа телеграфують, що там ходить чутка, ніби імператор Вільгельм в ноябрі приїде в Петербург. 
В Бостоні арештовано колишнього редактора латишської газети, який мошенством взяв з державного банка 200,000 карб. 
В Костянтинополі арештовано 24 члени грецького національного зібрання в патріархаті. Дев'ять душ випущено після того, як вони пообіцяли не брати участи в зібранні. Патріарх сказав, що коли буде дуже сутужно, він запре патріархат і одішле ключі в єдиновірну країну, монарх якої в вищий заступник православної церкви
