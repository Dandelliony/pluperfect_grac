Театр і музика.
„Енеіда", що має незабаром виставлятись в театрі бувш. „Т-ва Грамотности“ трупною М. Садовського, є сценізація відомої травестії І. Котляревського. 
Пристосував її для сцени М. К. Садовський вже давно і тільки в цім році оперета закінчена в спілці з нашим славним композітором М. В. Лисенком, який взяв на себе музичну частину, опрацював і закінчив цілком. Ця „музикальна комедія “, як назвали її укладачі, вже в читанню робить дуже цікаве вражіння. Безсмертний юмор Котляревського знайшов в особі Садовського відповідного сценізатора, що з поодиноких сцен віршованого твору зумів скомпонувати живу, веселу і повну цікавости пьєсу. 
Пьєса складається з 3-х дій: 1-а на березі моря у Еола, ІІ-а на Олімпі і ІІІ-я у Дідони в Картагені. Сюжет її загально відомий і тому нема потреби його переказувати. Пьєсу всю написано віршові, витриманим в дусі Котляревського, багато місць взято без всякої зміни з самого первотвору. Комичні сценки та пригоди на кожнім кроці, особливо їх багато в ІІ-ій дії на Олімпі, де боги разом з граціями навіть садять гопака, після чого Зевс заявляє: 
„Державні ми скінчили справи, 
Тепер возляжемо на лаві 
Та й одпочинем по трудах". 
Великим комізмом визначаються сцени Еола з вітрами, з машталіром Махтеєм, Зевса (Юпітера) з Аполоном (лірник), Марсом і Енея з Меркурієм, передягнутим за кобзаря, який оповідає про те, що він бачив у пеклі, і багато инших. 
Навіть поверхова обзнайомленність з музикою на репетиціях подає надію сподіватись і з цього боку дуже багато. 
Хор троянців в фіналі 1-ої дії: „Нічки темненькі", арії — тости Бахуса й Марса в бравурному тоні, комично-сльозлива арія обшарпаного Аполона, аріявальс Венери („Звуть мене люде — мати кохання"), вся фінальна сцена — хори і соло —II-ої дії, далі, дует Енея з Дідоною, арії Меркурія, Енея, Дідони і нарешті фінал ІІІ-ої дії — хори троянців і картагенок —все це вражає надзвичайною художністю композіції, а місцями пориває й захопляє слухача. На обстанову й костюміровку дірекція звернула особливу увагу. Зхвильоване море підчас бурі в І дії, Олімп у хмарах в II дії і пожежа Картагена в ІІІ-ій дають широке поле розвинути свій хист і режісерові і художникові декораторові. А —us.
Городський театр. Сезон у київськім городськім театрі одкривається в суботу, 11 сентября, оперою „Жизнь за Царя“. Репетіції з хором і оркестром вже почались. В опублікованім реестрі артистів не видко ніяких змін проти того, що відомо було раніше й що вже подавалось у нашій газеті. Між иншим, треба зазначити, що дірекція обіцяє відновити Вагнерового „Лоенгріна". Каси театру одкриваються сьогодня, 5 сентября, в 10 годин ранку. 
В театрі „Соловцовъ" . В „Неводе* дуже добре грали: д.д. Недєлін (Свєт.), Мурський (Бутгі), Колорітно грає характерну роль Кудакова арт. Кузнецов. Сама ж пьєса довга, скучна і до того всього йде в театрі сірим, тягучим темпом. 
Сьогодня вперше в новій постановці на зразок Моск. Худ. театру грають „Ревизора“ з арт. Кузнецовим в ролі Хлестакова. В инших ролях — кращі артисти сильної сьогорішньої труппи.
