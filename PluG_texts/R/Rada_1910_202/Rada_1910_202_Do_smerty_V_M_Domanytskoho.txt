До смерти В. М. Доманицького.
З приводу смерти В. М. Доманицького одержано в редакції такі телеграми: 
Од дерптських студентів —українців- : „Великий жаль обгорнув нас, коли ми почули про передчасну смерть невтомного працьовника на народній ниві, борця за кращу долю України Василя Миколаєвича Доманицького; родині небіжчика і товаришам його по праці висловлюємо своє спочуття в тяжкій утраті". Од курського громадянства:
„Українці з Курська висловлюють невимовний жаль по втраті нашого незабутнього письменника і громадського діяча Василя Доманицького".
 Од лубенського громадянства:
„Висловлюємо невимовний жаль з приводу нової втрати України діяча і борця Доманицького".

