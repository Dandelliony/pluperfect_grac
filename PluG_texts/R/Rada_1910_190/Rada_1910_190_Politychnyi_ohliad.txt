Політичний огляд.
Па Близькому Сході знову неспокійно. І на цей раз, як і взагалі в останній час, в осередку справи — критське питання, а круг нього давно вже заострені греко-турецькі стосунки. 
Тепер питання виникло в настільки небезпешній формі, що погрожує навіть війною. Сталось те, що властиво Турція вважала для себе за casus belli. Підчас виборів в грецьке національне зібрання обрано в нього і критських депутатів. Таким чином, Крит фактично не визнав над собою турецької влади, а вважає себе цілком підвладним Греції і посилає в її парламент своїх довірених людей; між ними проводиря критського руху Венизелоса. Це з боку критян—цілковита демонстрація проти Турції і яскраве пояснення їхнього давнього бажання приєднатись до своєї природньої метрополії—Греції. 
Зараз же після того, як виявились наслідки критських виборів, обидві держави супротивниці почали діяльно готуватись до війни. Турція почала скуповувати в Германії військові пароходи і мобілізувати та збільшувати свої гарнизони на границі з грецькою Фесалією. 
В Греції теж не сплять і мобилізація війська йде там швидко, крім того, як подають нам останні звістки, робляться заходи до спілки з Болгарією на випадок війни. Бо, як для Греції Крит, так для Болгарії Македонія являється чимось необхідним. Словом, запобігти війні тільки зможуть держави, що взяли на себе опіку над Критом, та це може статись тільки в тому разі, коли вони будуть дбати тільки про Крит, про спокій в Європі. Але на Балканах дуже тепер переплутались стосунки великих держав і трудно сподіватись, щоб вони лагідним гуртом змогли запобігти лихові. Тим більш, що націоналистичний рух в Турції дуже великий і младо-турецькому урядові, скомпрометованому перед своїм народом албанським повстанням і багатьома політичними помилками, треба тепер скористуватись тим рухом націонализму і треба війни, щоб здати владу в Турції в инші руки, або запанувати назавше там. Ну, а війна з Грецією, втроє слабшою, звичайно, обіцяє младотуркам тільки рожеві надії. 
З видатніших подій в Європі звертає на себе більш усього уваги той гвалт, що піднявся, як в німецькій, так і взагалі у всій європейській пресі після промови імператора Вільгельма в Кенігзберзі. Вже років два тому імператор Вільгельм не виступав з великими політичними промовами. Бо остання тоді з них про англо-германські стосунки викликала в осени 1908 року велике обурення у всій Європі. Тодішній канцлер граф Бюлов мусив взяти під свою цензуру красномовство імператора, бо як сам канцлер висловився—ці промови однаково шкодливі і для авторітету корони і для загального напрямку германської політики. Тепер Вільгельм, вийшовши з опіки графа Вюлова і не почуваючи на собі ніякого впливу з боку нового канцлера Бетмана Гольвега, розійшовся в новій промові так, що навіть крайня консервативна німецька преса не похвалила його, а навпаки жалує, що імператор вдарився в такий „небажаний містицизм". В кенігзберзькій промові імператор заявив, „що корона дісталась йому тільки з Божої ласки, а не через якісь там постанови парламентів та народніх зібрань і він вважав себе зброєю Господа, незалежною від усяких політичних поглядів та переконань". 
Звичайно, в Германії, де імператорська корона і рейхстаг тісно звязані між собою і з'явились на світ одночасно і неможливі тепер там одно без одного, слова ці імператора Вільгельма викликали величезне обурення в німецькому громадянстві А при сучасній ролі Вільгельма серед європейських монархів, при його впливові на де-яких з них, це обурення перейшло з Германії і на инші констітуційні держави, бо такі приклади небезпешні.