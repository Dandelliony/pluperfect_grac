Комиш над річкою.
Низенько нахиляється 
Над річкою густий комиш, 
І сумно він питається: 
„Куди ти, річенько, біжиш?" 
—„Не відаєм, не знаємо, 
Куди нас річенька несе.
 Біжим ми і співаємо 
Вперед усе, вперед усе!“ — 
Так хвилі, так легесенькі 
Відповідають і біжять, 
І плещутьея тихесенько, 
І спати-спати не хотять. 
І дивляться з усмішкою 
На беріг, на густий комиш, 
А він стоїть над річкою, 
Пита: „куди, куди — біжиш?".
	Я. Мамонтов.
Моя сердешная отчина, 
Ти все стоїш перед очима, 
Стоїш, обкрадена, і ждеш, 
І сльози, гірко сльози льеш... 
О, нене, бідолашна нене! 
Скажи, чого ти ждеш від мене? 
Борні? Побід?— Не лицарь я, 
Не лицарь, ненечко моя; 
І не мені між ворогами 
У сурми грать, дзвеніть мечами.
 Одно натхнення молитов 
Я можу дать в узорах слов. 
	Я. Мамонтов.