За кордоном.
Португальські вибори.
	У Португалії тепер відбуваються вибори до парламенту, але при дуже орігінальних обставинах. Місто в стані облоги й повне війська, навіть флот прикликано на рейд і звелено йому бути напоготові. А все через те, що уряд сподівається неприємних сюрпризів і з боку войовничих клєрикалів, і з боку республіканців. Молодий король уже три місяці не виїздить з свого палацу, бо єзуїти умовили його, що як тільки він покажеться на улиці, республіканці його убьють. Цікаво, що уряд рішучо ніяких заходів проти клєрикалів не вживає, не зважаючи на те, що вони одверто загрожують державним переворотом. Зате уряд дуже пильно стежить за діяльністю республіканців, хоча лідери цеї партії категорично заявили, що вони нічого не мають на думці й хотять тільки провести до парламенту трохи більше своїх кандидатів, ніж це було досі. Фактично симпатії людности, особливо столичної, на їх боці, що видко хоча б із того, що вже перший день виборів у Лісабоні приніс їм 20 мандатів замісць попередніх 8. У провінції, одначе, вони мають значно менше шансів, так що клєрикали й сього разу, мабуть, зберуть більшість у 40—45 голосів проти попередніх 64.

