„Польські кривди“.
Польська преса певного напрямку часто виступає з статями, що мають завданням доводити ймовірним про безпідставність скарг з боку українців на утиски і кривди, які чинять останнім пануючі верстви польського громадянства. Хоч і як невдячне само по собі завданая оббілювати чорне, одначе польські публіцісти шовіністичної преси на все здатні. 
Маючи чималу практику, вони добре набили руку і з спритністю достометних „професорів“ чорної магії доведуть вам, наприклад, що українці в Галичині живуть під ласкавою польською опікою, мов у Христа за пазухою, і коли вже хто кого кривдить, так це українці поляків.
Правда, коли пильно придивитися до „роботи“ такого „професора“, то побачиш, що його фокус є звичайна облуда. Оборонці вшехпольських діячів-політиків уміють завжди десь дуже хитро зійти з прямого шляху і спритно шмигнути в кривий переулок, куди правда ніколи й не ступала. 
Та те, що такий оборонець розминається з правдою, мало обходить і турбує останнього. Нехай хто хоче докопується, а тим часом фокус зроблено і чорне ніби виглядає білим. 
Такі фокуси, час від часу, показує і місцевий орган польських консерваторів „Dziennik Kijowski“. Останній, наприклад, в № 217 умістив статтю „Krzywdy ruskie“, де як-раз доводить, і то навіть статистичними дослідами, (подумайте тільки: статистика за вшехполяків!) таку нечувану річ, що в Галичині поляки скривджені перед українцями на полі народнього шкільництва і що не українці полонізуються через польську школу, а навпаки — поляки українізуються через українську школу. Вже з одного того, що заголовок статі в „Dziennik'ові K.“ взято в лапки („ “), свідчить, що той останній іронично ставиться до „krzywd“ ruskich (назвиська українець „Dz. K.“ не визнає і коли вживав, то теж не инакше як в іроничних лапках). Граючись данними перепису 1900 року, „Dz. K.“ доводить, що в рік перепису: 
1) В Західній (польській частині) Галичини було більше ніж в Східній (українській) частині таких гмін, які не мали шкіл. 
2) В Західній Галичині польська більшість мала одну школу на 1422 душі, а українська меншість—на 868 душ. 
3) В Східній Галичині українська більшість мала одну школу на 1336 душ, а польська меншість—одну школу на 1612 душ 
і 4) Взагалі в цілій Галичині одна школа польська припадала на 1499 поляків, а одна українська—на 1318 українців. 
Отже справді ніби виходить, що керманичі в Галичині, можновладна польська шляхта—скривдили самі себе і віддають польський народ на винародовлення невдячним русинам, які сміють ще кричати про кривди з боку поляків! Але ж то, вибачайте, очевидно нісенітниця. 
Вшехпольські „статистики“ просто зґвалували статистику і здобули такі висновки, які їм потрібні. „ Статистики“ і „Dziennik Kijowski“ просто роблять фокуси і спритністю рук дурять шановне громадянство. 
Перш за все, що до числа гмін, котрі не мають шкіл. Що правда, таких гмін в Західній (польській) частині Галичини більше, але безсторонньому публіцістові, коли він хоче робити якісь висновки з цифри, не досить самої голої цифри, він мусить рахуватись ще й з данними з инших з'явищ, тісно переплетених з тим явищем, цифра якого його зацікавила. В цім разі треба взяти на увагу що: 1) гміни польської частини Галичини дрібніші, як Східної, української; 2) гміни польські більш скупчені, ніж українські, от же багацько польських гмін не конче потрібують окремої школи і 3), і це найголовніше, не всі школи, що значаться відкритими, в дійсності функціонують, і це особливо треба сказати про Східну Галичину. 
Що до загального висновку, про більшість шкіл для українців, зробленого на підставі того, що одна українська школа припадає на менше число людей, як польська, то знов, опріче вгорі зазначеного, треба мати на увазі ще один фокус польської урядової статистики в Галичині. Ця статистика, як в 1900 році, так і завше, зараховує до поляків євреїв і українців латинського обряду. Число євреїв по перепису 1900 року доходило до 800.000, а число українців латинського обряду до 200.000 і вони збільшували польську людність разом майже на цілий милійон *), се б то ледве не на 1/4, бо всіх поляків було в Галичині по перепису 1900 року—3.982 тисячі. 
Говорити після цього про якісь певні висновки з подібної „статиститики“ річ цілком даремна. 
Коли б мати вже простосердечність і повірити вшехпольській „статистиці“ і вшехпольським публіцістам, то як тоді погодити з їхніми вгорі наведеними висновками і твердженнями той безсумнівний факт, що число середніх польських шкіл в порівнянню до українських вражаюче більше. Нема чого казати, що ми вже й не говоримо про Західну (польську) частину Галичини, а беремо саму українську, Східну. 
В цій останній частині Галичини в 1903/1904 р.р. було польських середніх шкіл 25, тоді як українських тільки 4. Виникає запитання: де брались учні для 25 середніх польських шкіл в Східній Галичині, коли вона так відносно мало була обсаджена народніми школами, які є першим етапом до школи середньої, бо ж Західна Галичина, маючи досить своїх середніх шкіл, не мала лишка учнів, котрий би мусіла посилати аж до Східної Галичини. 
Змайструвавши вигідну, для відповідних виступів, „статистику“ що до народнього шкільництва, вшехпольські і „статистики“ і публіцісти замовчують відносне відношення середніх шкіл до людности відповідних національностів. 
А це відношення буде таке: одна польська середня школа припадала на ЗО тисяч польської людности, а одна українська—на 820 тисяч. 
Майже 55 проц. всіх учнів української національности змушені були в 1903/4 р. ходити до середньої школи, де науки викладаються на чужій мові, тоді як з польських учнів тільки 2 проц. було в такому становищі **). 
От же коли вірити вшехпольській „статистиці“ і публіцістам, подібних до тих, які сидять в „Dz. K.“, то виходить, що польські керманичі в Галичині бавляться в досить орігінальну забавку: спочатку своїх дітей українізують в народній школі, а потім і своїх, а за одно і чужих українських—полонізують в середній. Коли останнє дійсно робиться з українськими дітьми і виправдується вшехпольською політикою, то перше (українізація польських дітей для того, щоб потім знову навертати їх до властивої національности)—було б найбільшою безглуздістю. Вшехпольським „статистикам“ і публіцістам треба б було бути обережнішими і не так вже надолужувати, а то, як бачимо, молячись не в міру ретельно, можна і лоб собі розбити, і своїх хлібодавців на слизьке загнати. 
От же фокуси „Dz. K-их“, виходять не мудрі і не вважаючи на спритність звиклих рук, фокуси ці хіба тільки на дуже вже простосердечних і недалекозорих людей зроблять вражіння дійсности. А взагалі подібні виступи вшехпольських діячів нагадують поводжіння тих мудрагелів, що як каже східна примовка: „сам поб'є і сам же кричить—пробі!“. Дійсні кривди, заподіяні українцям в Галичині, вшехпольські „статистики“ і публіцісти наважуються представляти як безпідставні скарги, а натомісць вдають, що ніби вшехпольські керманичі самі себе скривжують на користь невдячним українцям. Байка настільки безглузда, що їй певно не ймуть віри і самі автори її. 	П. П.

*) Кількість євреїв і українців латинського обряду дається вивести із порівнянь обрахунку населеннн по мові і по вірі, **) Стаття пр. М. Грушевського в збірникові „Форми націон, деиж. вт> современньїх-ь государствахь".