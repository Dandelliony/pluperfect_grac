Бібліографія.
Арифметичний або щотний задачник Зложив О. Степовик. Частина друга Прості дробі та десятинні. Харьків 1910 р., 68 ст., ц. 25 коп.

Найбільшою хибою цього задачника д. Степовика ми вважаємо дуже велику його стислість, бо, певне нею поясняються й ті чималі пропуски, які зроблено в задачникові. Пропуски ці значно зменшують вартість і придатність цього задачника для народньої школи, для якої, видимо, автор призначив його. Досить буде сказати, що на весь задачник ми знайшли тільки одну задачу на «проценти “. Надзвичайно мало також задач на правила: „ тройне „ змішування„ цінне До того ж, всі ці задачі навіть не виділено в окремі одділи, а розкидано мало не по всьому задачникові, і з цього можна бачити, що й ці нечисленні задачі попали в задачник випадково. Тимчасом, нам здається, зайвим буде доводити, що подібні задачі конче потрібні в шкільному задачникові, хоча б автор і призначав його виключно для сельської школи: сучасне життя вимагає од наших селян як мога більшого знання арихметики. В задачникові д. Степовика нема також ні одного одділу задач для „устного щоту“, — видно, автор не надає йому великої ваги; тут він розійшовся з новійшими авторами методик арихметики для початкових шкіл. Автори ці на мою думку, цілком слушно надають велике значіння „устному щотові“, признаючи навіть, що „устно“ зроблені задачі більше й корисніше впливають на розвиток школярів, ніж задачі роблені на папері чи на шкільній таблиці. Навіть в тому матеріялі, що д. Степовик дав в своєму задачникові, навіть і тут зустрічаються прогалини, на нашу думку, цілком небажані, надр., автор зовсім не дав задач на правила приводіння простих дробів у десятичні й навпаки; не дав задач і на періодичну десятинну дроб. Ніщо инше як стислість, очевидно, примусила автора сполучати в одному одділі задачі на декілька арихметичних правил, — напр. одділи 8, 4 та 5 тільки виграли б, коли б їх розбить на декілька окремих одділів. В заголовку 3 го одділа навіть не зазначено, що в цьому одділі єсть задачі на порівнювання дробів та обертання одної дробі в иншу рівну, але з більшим назвателем (задачі 54—64). На деякі дуже трудні для школярів арихметичні дії задач дано дуже мало... Зробимо ще декілька дрібніших уваг. Основне правило педагогики вимагає переходити од легшого до труднішого. Прикладаючи це правило до задачника, можна вимагати, щоб задачі було роскладено в задачникові так, щоб з початку йшли задачі більш конкретного змісту (з деякою пластичністю та дією у викладі) і тільки мало-по-малу переходили до абстрактних завдань (ціле, частина цілого). На жаль, задачник д. Степовика цього правила не додержує... В деяких задачах (241, 242, 492...) питання поставлено не ясно і це збиватиме деяких школярів. Можна було б сперечатися з автором що-до формуловки де-яких арихметичних правил: не всі спрощення
будуть зрозуміліші й легші, за те деякі ускладнятимуть рішення задач (напр., де-які правила помноження та поділу простих і десятинних дробів)... Помітили ми також в задачникові де-кілька прикрих недоглядів, не оговорених автором між друкарськими помилками; напр., задачі 386 й 435, одповідь задачі 482. Та не вважаючи на всі зазначені нами хиби, задачник д. Степовика треба признати за кориетне придбання для нашої майбутньої школи; з позітивних його боків укажемо на зрозумілий, простий, здебільшого, виклад та поміщення перед задачами правил і поясненні в, як саме треба робити рахунок. Окрім того, це ж, поки що, єдиний задачник на дробі для української школи. Ціна —25 коп. за 68 ст. —як підручника для народньої школи висока. 