Над могилою М. Кропивницького.
Несподівана звістка про смерть його вразила всіх. По всій Україні пронеслася сумна звістка: помер батько українського театру, нема вже на світі Марка Кропивницького... І з ним зійшла в могилу або потонула в історичній минувшині ціла епоха... Несподівана була його смерть, бо хоч прожив він сімдесят літ, а проте до останнього дня не втратив ні сили, ні хисту. Тільки— що вернувся з Київа, — їздив туди на Шевченкове свято, відбував патріотичну повинність. Тоді поїхав до Одеси, —і ми ще цими днями читали в „Раді 44 про його славні гастролі в Одесі. І ось його вже немає. Наше покоління, хоч було свідком праці і тріумфів Марка Кропивницького, не зможе в повній мірі зложити йому ціну. Треба одійги далі, щоб побачити усього велетня, цілу його постать. Він був велетень; але й він мав, як людина, звичайні людські, буденні слабости. І вони не дадуть нам зміряти всю величезну вагу його праці, аж поки прийде нове покоління, що дивитиметься оком історика на історичну роль Кропивницького, і скаже; той, хто силою свого духа витворив цілу нову сферу культурного життя, хто збагатив скарбницю вселюдської культури таким скарбом, як український театр, —той справді велетень. Дике поле було на тім місці, де тепер цвіте український театр, —і Кро пивницький мав щастя бачити ще за життя свого, як зросло і розцвіло посіяне ним зерно. Давно вже вийшов він на те поле і довго працював він на йому. У степах Херсонщини за Чорним лісом, де колись буяла сила запорожців —там судила доля побачити світ Маркові, а також і славним братам Тобілевичам. Природа дала йому великий

хист у всяких сферах артизму. Був він добрий музика, витворив, окрім оперет, пісні, що визначаються щасливою мелодією і стали дуже популярними, напр., „Ревуть —стог- гори — хвилі". Мав він хист і до малярства, і це помогло йому з початку витворити справді артистичну постановку українських спектаклів, особливо побутових пьвс, масових сцен. Це він завів звичай возити за труппою цілі гори декорацій і обставин сценичних. Це він витворив традіці — давати ролі трохи чи не статистів навіть першорядним артистам: сьогодні той артист виступав в першій ролі співця або героя, а завтра мусить виступати в „народі". Літературну працю роепочав він давно. Ще року 1862 написана була п'єса „Микита Старостенко", що тепер зветься „Дай серцеві волю"... А потім пішла довга низка творів, блискучих мовою, знанням людського жаття, часто глибоких змістом Це він перший змалював нам типи глитаїв-павуків, рос крив болячки селянського життя після панщини. Мав він хист у всяких сферах артизму і хоч не в усіх однаково, та треба зауважити, що в такому новому і великому ділі, як український театр, де треба було все творити з початку — потрібна була така багата хистом вдача, яку мав Кропивницький. Його роль в історії відрожденея України — через відрождення театру,— зостанеться фактом історичним. Нові покоління, певно, зложать ще більшу ціну тій ролі, ніж складаємо ми. Ще року 1876, вернувшися в Галичини, він почав дбати про товариство театральне українсько-російське, у Катеринославі. Товариство вже зложилося, уже почало ставити спектаклі. Аж тут впав тяжкий камінь, — указ 76 року, — пригнітив усе, відняв надії. Здається, все мусило загинути, вмерти. Тепер закривають „Просвіти", а тоді заборонено було все, навіть текст українських пісень в нотах. Коли тепер багато знайдеться людей, що радіють з ціркуляра міністра Столипіна про українські товариства, то тоді мабуть таких було ще більше. Геніяльним рухом вірних дітей своїх Україна тоді скинула важкий камінь, яким її було придавлено, або сказати точніше, — пішла мимо його, знайшла нові стежки. Так і тепер — нехай не радіють її вороги: Україна житиме, не вважаючи на колючки й каміння, що кидають на її дорозі. Вона житиме й розцвітатиме, несучи терновий вінець на голові; вона йтиме дорогою страждання, несучи правду дітям своїм. 'Х І тепер, після відомого ціркуляру, після закриття „Просвіти", ми нагадуємо своїм і чужим, приятелям і ворогам, — отой давній ціркуляр 1876 року, отой тяжкий удар, і все, що було потім. У Кропивницького вирвали тоді з рук його артистичну зброю; але він надіявся і ждав. І через 5 літ діждався. Не будемо тут нагадувати про його дальшу працю, славу, тріумфи. Це все відомо. Він пройшов своїм шляхом, як переможець, як велетень. Він діждався бачити, як зросло і розцвіло його діло, як буйним цвітом зацвіла тая нива, що була колись диким. полем. Його діло і його слава не вмре, а все більше зростатиме. Великим зватимуть його дальші покоління. Гр. Коваленко.