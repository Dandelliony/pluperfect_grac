ПО РОСІІ.
Справники під арештом. З наказу саратівеького губернатора оддано під арешт на гауптвахту: 1) аткарського повітового справника Чешко на дві доби за порушення порядку збірання земських грошей, за те, що він не знає своєї служби і своїх обов'язків та часто надуживає ними, а також за порушення циркуляра магістра внутрішніх справ; 2) кузнецького повітового справника Філонова, на дві доби за повсякчасне запізнювання в відомостями про свій повіт та за порушення багатьох приказів. Наказом губернатора оголошено догану: сердобському справникові Сер- добову, помішникові камишінського справника Крилову за неправильне заслання в Саратів селянина Костерина. (Г. М.)
“ Історія одного „злочинства". В веліжському повіті, вітебської губернії, в январі місяці зібралися вчителі і вчительки народніх шкіл до попечителя жегулінської школи, поміщика Птіцина, на ялинку. Там зайшла розмова про велику вагу для селян гарних та досвідчених знавців по сельському господарству. Після розмов визнали, що гарно було б завести яри кожній школі зразковий садок та городець, щоб хлопці та дівчата підучувались тут і дома потім вміли б вести господарство. Птіцин роеповів вчителям про болгарські школи, де всі вони мають такі зразкові садки та поля, а то й хліборобські машини та знаряддя. Через те там майже всі хазяї добре тямлять господарство. Присутні вчителі і вчительки всі згодилися завести і при своїх школах зразкові садки та городи. Щоб це краще провести в життя, вони просили хазяїна Птіцина скласти докладну записку про це в земську управу, щоб вона дала грошей на цю справу. Копію з цієї записки вони просили надіслати директорові народніх шкіл. Як бачуть читачі, каже „Н. Русь", записка, сама невинна і ніякого знищення існуючого ладу в державі не робить, ні республіканського ладу не заводить. Та не так подивилася на це адміністрація, хоч земство визнало записку дуже доброю і дало 150 карбованців на насіння на кожен садок при школі. На другий день після ялинки справник д. Сочивка доніс вітебському губернаторові д. Гершау- Флотову, якого оце недавно судив і оштрафував сенат, що в поміщика Птіцина в його маєтку був мітінг і складено було протиурядові резолюції. Не дивлячись на те, що на слідстві довели, що крім садків та городів ні про що не розмовляли на тому мітшгові, губернатор постановив посадити попечителя школи д. Птіцина за „мітінг" і за подачу прохання „скопом* на три місяці під арешт або взяти 800 карбованців штрафу, а всіх вчительок і вчителів, числом 16 — до місячного арешту з заміною 100 карбованцями штрафу для кожного. Тепер дирекція народніх шкіл клопочеться, щоб якось замінити цю тяжку кару. Птіцин згоджується заплатити свій штраф, аби тільки увільнили од кари вчителів та вчительок. Для цього він навіть погоджується закрити свою школу, аті два будинки, що під школою, та землю біля них, оддати казні під монопольку.
В союзі русского народу. „Сарат. Лист." малює сцени з життя саратівеького союзу русского народу. На зібранні союзу велися такі досить одверті розмови: Калінкін говорив, що Мілюкова треба засудить на 15 літ на шибеницю: нехай подригається; потім зняти, а там знову петлю на шию. Публіка кричить:" Браво! Спасибі Калінкін!" Далі той самий Калінкін говорив вже про голо в Думи і добре лаяв їх. Другий оратор радить оддати Мілюкова на виучку до Думбадве та Толмачова, а прихильників його бити не резинами, а дротом, повипікати їм очі і т. и. Публіка кричить: ура, браво, так їх, так. А живуть ці допотопні звірі в 20-му віці, додав газета.
Небувалий сход. Небувалий в Закубанщині сход одбувся недавно в станиці Суздальській. Станичане судили
свого „батюшку" о. Івана Ястребова. Ні одного літа за всі п'ять років життя свого в них батюшка не жив у своєму приході, а все на курортах. Як почне проповіді говорити, то завше когось лає. А бідним псаломщикам та вчителям життя од нього не було. Доноси сипалися за доносами. За п'ять років батюшка 8 псаломщиків перемінив, в босяки пустив, як він сам висловлюється. А вчителів та вчительок по двоє що року заміняв. Все йому крамольниками здавалися. І порішили станичане, що не треба їм такого батюшки. Прихильник батюшки станичний атаман хотів було сход водою з пожарної труби розігнати, але станичане дізналися про його заміри і трубу відняли, а самого атамана трохи в холодну не заховали. Сход відбувся таки і постановив: просити архирея, щоб забрав од них Івана Ястребова, а їм призначив иншого. (В. В.).
Безробіття. В Севастополі через відсутність комерційного руху розвелася сила безробітних та бідноти. Біднота живе в неможливо тяжких умовах, Лікарь оглянув всі будинки, де живуть робітники. Всі будинки страшенно старі, маленькі, вириті, в землі. В середині в них ніякої обетанови. Виявилося, що 1,000 душ живе з того, що збірае всяку нечисть по ямах та продає. Инші живуть з милоетини. (Р. В.).