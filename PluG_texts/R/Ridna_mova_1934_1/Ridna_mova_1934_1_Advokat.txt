Засмічення нашої правничої термінології.


Плекання чистоти української мови – дуже відповідальна праця, зокрема для Наддністрянщини, де майже кожна людина пише по-своєму. Як у нас твориться й приймається до нашої мови чужий вислів, покажу це на такому останньому з'явищі нашої правничої мови: новий польський закон про збори вийшов і в українськім перекладі, а короткий зміст закону подано теж у Календарі »Українського Кооператора« на 1933 р. І от у то у Календарі при розмежуванні зборів і неприлюдних сходин (як і повинно бути!) називають: »збори і зібрання непублічні« (zebrania nepubliczne!), а оті ж зібрання мають у нас готовий вислів: »сходини«.


Назагал наша правнича практика »доказує чудес«. Прошу звернути увагу хоча б на такі переклади:


Польське:
pozew о zapłacenie
postanow enіе sądu
prosi о wstrzymanie
pozwanym nakazuje się, bу do dni 3-ech pod rygorem egzekucji zapłacili…
G. К., będąc wlascicielem faktycznym і tabularnym całego сіаłа hipotecznego…
wnosi а wydanie orzeczenia, że…
organ wykoriawczy
warunek
bo inaczej sprawa pójdzie do Sadu, co narazi Pana na niepotzrebne koszta.
koszta
akta
wyrok
zawyrokowac
o ponowne zawyrokowanie
załącznik


Але перекладене :
позов о заплату
постановленє суду
просить о стримання.
Пізваним наказуєся, щоби до днів 3-ох під строгістю еґзекуції заплатили...
Г. К., будучи властителем фактичним і табулярним цілого тіла гіпотечноrо носить на виданє оречення, що…
орган виконуючий, виконавчий
умова (це що інше!)
бо інакше справа піде до Суду, що наразить Вас на непотрібні кошта,
кошта
акта
вирок
завирокувати
о поновне завирокованє
залучник


Повинно бути:
позов за плату станова суду
прохає одержати
Наказується пізваним, під загрозою екзекуції, заплатити до 3-ьох днів…
Г. К., фактичний та табулярний власник цілого гіпотетичного тіла…
вносить, щоб Суд присудив, що...
виконний орган
умовина
бо віддам справу Судові, а це принесе Вам чимало непотрібних витрат.
витрати
акти
присуд
присудити (кому)
(вносить), щоб Суд знову присудив
додаток.


На перший раз тих квіток доволі, а є їх чимало. Прохаю поглянути хоч би на журнал правників: »Життя й Право«. До цих моїх заміток можна б додати ще таку заввагу.


Назагал українські адвокати переймають живцем польську, або іншу чужинецьку правничу термінологію. Роблять це здебільшого тому, що не мають нагоди придбати »Словника правничої мови«, що його р. 1926 видала Українська Академія Наук у Києві (див. про нього »Р. Мова« 1933 р. ст. 17-20). Союз Українських Адвокатів у Львові повинен найперше вичистити свій журнал »Життя й Право« з чужинецьких висловів. Подруге, цей Союз У. А. повинен у своєму журналі подавати українські правничі вислові в порівняльних замітках із хибно уживаними полонізмами. Треба додати, що чимапо отих полонізмів пускають в обіг українські правники тільки через зле розуміння »точности та змісту« польського правничого вислову й чистого українського, що здається їм »недоговореним«. Із-за такого становища українських правників до чистоти української мови їхні подання до суду, що мають удержувати в судовім ужитку українську мову, так непотрібно засмічені чужинецькими виразами, що ті подання виглядають жахливо, а мова їхня – чудернацький воляпюк…
Адвока́т.