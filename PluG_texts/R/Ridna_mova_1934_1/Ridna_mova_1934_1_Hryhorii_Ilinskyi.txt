Походження . українських слів.
13. Угавáти "заспокоюватися".


Це слово належить до числа найбільше загадкових слів українського словника, і не тільки Міклошіч та Бернекер, але й інші мовознавці, скільки знаю, навіть не спробували освітлити його прожектором етимологічного аналізу. А між тим дієслово угавати не має в собі нічого надто трудного для пояснення! Перш над усе треба сказати, що голосний а в корені нашого слова не є споконвічний, - це звичайне здовження о в дієслові многократного (наворотного) значення. Цебто, мова може йти тільки про корень гов. А цей корінь відразу виводить нас із українського путівця на широкий загально-слов'янський шлях (“большак”). “Заспокоювати” визначає передовсім “змушувати мовчати”, а тому не випадкове значення “мовчати” в болгарськім говѣя і слов. goveti; в мові чеській, у сполученні з префіксом po - те ж дієслово має значення навіть фізичного спокою - po-hoveti "вигідно сісти спочивати” (пор. теж “pohovka” – канапа), цебто значення дуже близьке до українського - гавати. А від значення “бути мовчазним, спокійним, здержливим” тільки маленький крок до значення "бути покірним, услужливим". Таке чи майже таке значення справді мають болг. говѣя “шанувати, вклонятися”, сербо-хорватське govjeti “слухатися”, чеське hoveti “догоджати, милувати,допомагати” і горішньо-лужицьке hovic "бути услужливим"; власне, те саме значення має й давньоцерк.слов. благовѣти – через сполучення “благо” дієслово “говѣти” "шанувати, служити" набуло чисто духовного, релігійного відтінку. Нарешті, коли звернемо увагу на те, що "мовчазливість, скромність, стриманість" - це головні ознаки аскета, то нас не здивує тепер і значення "здержуватися, постити" в д.ц.сл. говѣти, і в позиченім звідти українськім “говіти” і рос. “говѣть” (при ,,роз - говляться", “роз - говлятися”). Таким чином не тільки морфологія, але й семантика цілком стверджують нашу думку, що українське - гавати знаходиться в нерозривним зв'язку з праслов'янськім gověti "бути спокійним, здержливим". А це останнє дієслово, як давно вже вияснила етимологічна наука, --- не можна відділювати від лат. favere “сприяти, бути милостивим, мовчати”: в основі обох ді слів лежить спільний індоевропейський корень *ghбu - “володіти собою, стримуватися”.


Москва. Гр. Ільїнський.