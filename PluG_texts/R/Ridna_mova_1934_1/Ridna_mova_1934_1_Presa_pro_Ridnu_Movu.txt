Преса про “Рідну Мову”.
І. Болгарський академік про "Рідну Мову".


Відомий мовознавець, член Болгарської Академії Наук і Професор Софійського Університету, Др. Стефан Младенов умістив у журналі “Родна Речь” ч. 1 за 1933. ст. 42-43 таку рецензію на “Рідну Мову”: “Рідну Мову” мають уже й брати українці: від 1-го січня 1933 р. почав виходити в Варшаві “Рідна Мова”, науково-популярний місячник, присвячений вивченню української мови. Головний Редактор і Видавець цього місячника – відомий український учений проф. Іван Огієнко, а один із постійних співробітників – московський словіст проф. Г. А. Ільїнський, що і в нашій “Родна Речь” умістив і цікавих статті. Кожне число “Рідної Мови” приносить Читачам дуже багато на навчальних цікавих статей, заміток, слововиводів українських і близьких слов’янських мов слів, відповідь на питання Передплатників й інших Читачів, відомості про різні книжки й правопис української мови й т.ін. В останнім 9-м числі Редактор місячника видрукував вступну статтю про українських часописів і періодичних видань (“Наша часописна мова”) і вияснює користь від мовного й правописного об'єднання всіх українці виставляючи основне гасло: для одного народу – одна літературна мова й один правопис. “Пpo мову Шевченка" пише Василь Лев з Львова й звертав увагу на факт, що мова Шевченка - то центральний український говір (Київський, Звенигородський), та що Шевченко своєю мовою об'єднує всі частини української етнографічної землі, а його мова стає основою повстання всеукраїнської літературної мови. Проф. Г. А. Ільїнській пояснює повстання українського слова порт "конопляна чи льняна нитка вовняної матерій чи сукна", рос. портъ "полотно", портки, “штани”, старо-болг. пръть “кусок тканини, покривало”, польське part “грубе полотно”, чеське prt, і підкреслює давність значення українського слова і подає шерег відповідних слів інших індоевропейських мов. Шановний російський учений випадково пропустив три південнослов'янські слові того ж таки кореня: болгарське пъртушина “багаж”, пъртакеши і сербохорв. prtljag “багаж”. А з огляду на теорію аріо-алтайського мовного родства треба б гадати, що й тюркські мови мають подібне слово pyrty “пъртъ”, що про нього дещо писав кілька літ то у паризький тюрколог Дені. За Б. Грінченком подається про необхідність уживати апострофа в українськім правопису, а “Дід Огій” (певне, прибране ім’я Редактора) продовжує надзвичайно ясно й загальноприступно пояснюв низку мовних питань під заголовком: “Граматика малої Лесі”.


Ст. Младенов