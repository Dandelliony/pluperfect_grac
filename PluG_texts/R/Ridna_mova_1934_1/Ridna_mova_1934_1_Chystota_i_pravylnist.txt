Чистота й правильність української мови.
Відповідь на запитання наших Чиrачів.


        Апостроф (о. Йосиф Ганяк із St. Louis і Б. Карламай із Чікаґо). Не Академія запровадила апострофа до укр. правопису, — його віддавна вживано в Україні, закріпив же його найбільше Б. Грінченко, див. про жати академічний правопис за „большовицький хайте, що пише вчитель із Волині Вол. Іватів: „Впроваджуючи академічний правопис до нав- чання в школі, я трохи побоювався, що дітям трудно буде його опанувати. ванням я замітив, що новий правопис діти дуже легко присвоїли собі. Для прикладу: учні 3. від- ділу народньої школи по двох півгодинних роз- мовах і вправах на писання апострофа писали його зовсім правильно, — це того апострофа, що є пострахом для багатьох, що через нього витрачується стільки енергії в полемиці!" Так свідчить живе життя!


Б, би, ж, же (Б. Карламай із Чікаґо, “Січ”).В Україні все писали частки б, би, ж, же окремо від слів; коли пишемо не й усі прийменники та сполучники окремо, яка ж тоді рація писати ці частки разом? Про це буде в „Рідній Мові" окрема статейка; див. “Рідне Писання” §§ 214. 215. 254. 255. Просите відповіді й додаєте: „по- силаю на поштову оплату"; неясне: що посила- єте? Лист прийшов цілісінький, але в ньому нічого не було.


Ватажок (Студ. Вол. Дудчак в Черниці) – давнє в нас слово, широко розгалужене: ватаг, ватага, ватагування, ватагувати, ватажжя, ватажити, ватажко, ватажкувати, ватажний, ватажник, ватажок і т. ін. Звідки прийшло до нас це слово, трудно сказати; певніше, з тюркського, напр. татарське vataha визначає збройну громаду, загін, відділ, гурт, також рибацьку артіль. Уже в Іпатієвім списку Літопису піл 1190 р. читаємо “половци возвратишася къ ватагамь своимъ”, чому слово це часом уважають за половецьке. Старший над ватагою перше звався ватаг, а потім — ватажок: обидві слові “Історичний словник укр. язика” ст. 191 подав з XVII в., але вони дуже раннього походження. Слова “ватажок”, як старшого над відділом чи загоном, часто вживають кращі наші письменники, між ними й Шевченко: Хто ватажком піде перед вами? У Стороженка, “М. Прокл.” 60: Позаходили в Московщину з Гунею і ще деякими ватажками. Уважати слово “ватажок” згірдним нема підстав; літературна мова знає не мало здрібнілих тільки формою слів, але без здрібнілого значення, напр.: річка, ручка, книжка, чарка, свічка, невістка, пампушка, або слова на -ок: гвіздок, клубок, мішок, мотузок, садок, ціпок і т. ін., сюди належить і ватажок. Часом виводять це слово ще з румунського “въта́ш” сторож. Див. ще “Рідна Мова” І 91-96.


Ві Львові. Учитель В. Караван (Жабʼє-Синиці) запитує: “Учительське Слово”, що приняло академічний правопис, вживає прийменника „ві", напр.: ві Львові. Чи це добре? Мене це чомусь разить". — Так, це форма трохи не зви- чайна, бо звичайнішою формою буде: у Львові; прийменника ві наша мова не знає, або знає надзвичайно рідко, чи не в однім випадку: ві Львові; Словник Б. Грінченка IV 304 подає приклад із 1862 р.: Книжечки продаються ві Львові. В старовину писали: ---. Для нашого часу можливі форми: у Львові, уві Львові, — вві Львові, рідке — ві Львові. 


Вулик. (Вол. Лучкан із Радивльова). В літературній мові принято писати “вулик”, рідше – улик; форм “улій” чи “вулій” не вживаємо зовсім.


Дунай – Дон – Дніпро – Дністер. (А. Мусянович у Варваринцях). Про слововивід цих річок багато писано, і тепер запанувала така думка. Дунай кельтського походження, Dānuvius, від пня dānu — “вода”; від кельтів слово перейшло до готів, що знали N Dūnavi, G Dūnaujos (a звідси може й форми Дунай – Дунав); від готів перейняли назву слов’яни. “Дунай” у значенні “вода”, “річка” дуже поширене у всіх словʼян, пор. в Польщі річку Dunajec (в ХІІІ в. – Dunawec), посади: Dunajec, Dunajow. Те саме бачимо в українській мові: в наших піснях дуже часто згадується про Дунай, як про річку чи воду взагалі. А. Мусянович добре помітив, що “вже підліток, що до школи ще не ходив, і про Дунай від “учених” нічого не чув, побачивши по зливі більшу текучу воду, каже: який Дунай!” Іранське dānu – вода лежить і в основі назви річки Дон, пор. осетинське don вода, річка, звідси й Англія знає кілька Донів річок. Не слов'янські назви й Дніпро, Дністер; їх пень виводять із сарматського dăna (наше дън -) річка, що зовсім близьке до dūna - того ж значення. Російський учений А. Соболевський виводить ці назви з сарматського: Dăna - Ipr, Dăna - Istr, де dăna - річка, а Ipr, Istr - ймення сарматських героїв. Річки ці інші роди по-різному називали. – А. Мусянович прислав мені своє довге вияснення в'янського повстання назов цих річок, ніби "Дон означає неограничений простір води з дном; Дніпер (Дънпер) - це велика вода, але з дном, і не спокійна при дні, як у морі, але пре при дні , звідти Днопер – Дніпер. Таке й з назвою Дністер - велика вода без ограниченого простору (без корита), котра має дно, порушається, зв. пливе і стирає дно, звідти Дно-стер – Дні-стер". Ваше пояснення – не наукове, а належить до т. зв. народньої етимології (див “Р. Мова” І 171-174, стаття Др. В. Лева).


Жаб'є і його відміна. Учитель В. Караван із Жаб'я-Синиці запитує: “Як відміняти назву села Жаб'є: Чи тут примінити §144 “Рідноrо Писання” чи може відміняти його як іменник ніякого роду? У нас відміняють звичайно так: Жаб'є, до Жаб'я, Жаб'ю, Жаб'єм, на Жаб'ю. Гуцули ж кажуть: до Жєб 'я, на Жєб'ю. – Слово Жаб'є - це прикметник: Жаб'є село; прикметник цей зберіг свою надзвичайно стародавню відміну, так звану йменникову, цебто Жаб’є відмінюється так само, як іменник ніякого роду:
Жаб'є, до Жаб'я, к Жаб ю, під Жаб'єм, на Жаб'ї – на Жаб'ю (старіша форма: на Жаб'ї, молодша, ще частіша: на Жаб'ю, див. “Рідна мова” І 379-380, в Стрию). Положене в горах далеко від рухливого життя, Жаб'є зберегло аж до тепер свою надзвичайно давню й цікаву відміну. Хто не знає дійсної місцевої відміни Жаб'я, той відмінює його за відміною молодшою, т.зв. зложеною чи займенниковою, як відмінюються всі подібні географічні назви, напр.: Красне, Красного, Красному і т.д. Академічний “Правописний словник” Г. Голоскевича 1930 р, так і змінює: “Жаб'є, -бйого, -бйому , -б'їм” ст. 117. В літературній мові можна вживати обох відмін: чи йменникової, чи займенникової.


        Звідси - звідсіль. (Ред. Л. Жабко-Потапович із Рави Руської). В літературній мові прийнято писати: відси, звідси, відсіль, звідсіль, відсіля, звідсіля; значно рідше знані й форми: відци, звідци, відціль, звідціль, відціля, звідціля. Див. “Рідне Писання” § 235. 233.


        Зо. (о. Іван Буrера в Милику). Перед словом, що розпочинається з одного приголосного звука з ж ч ш с (а по нім іде голосний), пишемо тільки з, а не зо і не зі, напр.: з землі, з сином, з жінкою, з школи. Прийменника зо (або з) пишемо тільки тоді, коли його йменник розпочинається двома приголосними, із котрих перша шелесна чи свистова, напр.: зо жмені, зо столу, зо стін, зо шкодою, зо лугами й т.ін. Пишемо й вимовляємо зо також і перед словом, що розпочинається з таких двох приголосних, що між ними вдавнину був — чи ь: зо всею, зо мною, зо дна, зо зла, зо двадцять, зо Львова. Власне так у літературній мові й вимовляють ці сполучення з зо. Докладніше дивитись “Рідне писання” § 239.


Місте́чко, кни́жечка – так прийнято писати й вимовляти в літературній українській мові, прийнято за живою східньоукр. вимовою. Вимова "кни́жечка – це не полонізм, бо ідома в наших пам’ятках із давнішоrо часу. Словник Б. Грінченка подав тільки форми "кни́жечка, місте́чко". Шевченко писав і вимовляв тільки "місте́чко", напр.: Я
співаю про місте́чко Берестечко 224, Круг місте́чка Берестечка 412 (“Кобзар” вид. 1910 р.). Чубинський, Пісні, V 328: Жив собі в містечку. В західньоукр. живій мові панує вимова “кни́жочка, місто́чко", так само пишуть і місцеві письменники, але не всі, бо ось Маковей у “Ярошенко" пише: Зруйнували своє власне містечко. Жванець 82, Допалювали містечко на попіл 119 (хоч поруч: Перейти місточко Хотин 108, вид. 1905 р.); в "Ревуні" 1911: У містечко 108. - Правило української мови про зміну е на о по шелесних (див. “Рідне Писання” § 31) має чимало вийнятків. Так само в літературній мові прийнято за живою східньоукр. мовою писати; пісенька, суке́нка, тихе́нько, близе́нько, низе́нько і т. ін, див. “Рідне Писання” § б і 7.


Одність - єдність (Учит. В. Думинова в Літині). В живій і літературній східньоукр. мові сильно поширені стародавні форми єдинак, єдиначка, єдинець, єдність, але й форми новіші, з початковим о, також знані: одинак, одинець, одиначка; всі ці форми подає й словник Б. Грінченка. В літерат. мові панує форма “є́дність”, напр. Словник Б. Грінченка подає тільки єдність, а форми “одність” він не знає. У П. Мирного , “Хіба ревуть воли”: Нема єдности 87. Синявський: Норми укр. літ. мови, 1931: Треба підкреслити єдність 118. Але й форма "одність" знана й зовсім добра, тому й уживає її "Рідна Мова”. Взагалі ж треба пам'ятати, що кожна мова в світі, а з ними й наша, має мало подвійних форм; занадто боятися їх нема підстав.


Пан, Громадянин чи Добродій, – “який титул найкраще вживати в відношенні до чоловіків чи жінок”, запитує нас Д. Лещишин із Торонто. Слово "пан" так сильно закріпилося в нас, що годі легко вивести його з нашої мови, хоч воно мало демократичне й не все пасує до змісту нашої історії. “Пан” звичайно виводять із скорочення “жупан”: жпан – пан, слово аварського походження, визначало урядника аварського хана, що зб рав данину; рано “пан” поширився в мові польській (замінивши давнього “господина”), а від неї і в нашій; деякі вчені (Г. Ільїнський) вважають “пана” за своє праслово. Громадянин – назір архаїчного й рос. гражданин – сильно шириться останніми часами, як слово демократичне. Добродій – дуже гарне давнє наше слово, відоме з XV в.;· визначало перше людину, що справді робила комусь добро (благодѣтель), а пізніше перейшло й на титул осіб поважних. Для теперішнього часу всі три титули приватні: “пан” у буденній розмові; коли хочемо підкреслити свою демократичність, вживаємо “громадянин”; коли ж хочемо висловити свою чемність і повагу до людини, звемо її “добродієм” (див. ще "Рідна Мова" річник І ст. 409). Але не повинно вживати слова “пан” самого, – все кажемо: пан учитель, пан професор, а не просто “пан”. В Галичині дуже поширена звичка звати вчителя чи професора просто “паном” (а лемківський Буквар 1933 р. ст. 83 навіть запроваджує це до букваря: Пан в школі оповідали нам), – це звичка малодемократична, бо понижує гідність учня.


Першу́н. Абсольвет Яр. Рудницький, що складає словника спортової термінолоrії, запитує нас, чи добре буде назвати спортового переможця “першу́ном”. На мою думку, першун відповідає духові вашої мови, а тому може стати відповідним терміном; найкращий термін напочатку, поки до нього звикнемо, видається "чудним"; пор. двигун, їздун, літун. У терміні "першун" недобре хіба те, що наросток -ун часом надає виразові деякої зневаги, напр.: брехун, балакун, ласун, і т.ін.; але в більшості -ун визначає носія якоїсь прикмети. Певний стан зазначаємо наростком -енство, тому буде першенство́ (а не першинство). для "першого" маємо ще слова: перемо́жець, перемо́жник, перебо́рець, архаїчне побідник, передув, бере́за (перший з обрання), пере́дній.


Прізвища на -ський (Др. Є. Омельський у Чернівцях) пішли в нас головно з польського впливу; в більшості своїй вони з кінця ХУІІ-ХУІІІ ст. Найчастіше ці прізвища творилися, особливо у шляхти, від назви того маєтку, де шляхтич сидів. Звати ці прізвища полонізмами нема підстав, бо вони зовсім добре відповідають духові нашої мови, тим то можете спокійно підписуватися Omelskyj. Прізвища на -ський, як і відповідні прикметники, ми все пишемо неправильно, бо вдавнину було тільки -ьскій, тому треба б писати: паньский, сільский і т.ін., так само й Oмельский, це вже давно в нас міцно защепилася традиція (до того й С трохи "зм'якшилося") писати -ський. Тим то треба писати: Омельський, Руданський (дані форми: Омельскій, Руданьскій). Пор. “Рідне Писання” §§ 42-43. 55. 269.