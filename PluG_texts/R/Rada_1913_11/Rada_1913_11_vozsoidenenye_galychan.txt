„Возсоединенный галичанинъ".
Професор Іван Филевич, що помер цими днями в Петербурзі, належав до тих „землячків", що не тільки понесли свої сили на чуже діло, але були навіть запеклими ворогами національного відродження свого рідного народу. Син галицького священика-уніята, викликаного на Холмідину за часів памьятного переселення галичан до Росії, він вів далі діло свого батька і як учений, і як публіцист. Учені праці Филевича, які писав він, бувши професором у варшавському університеті („Очеркь : карпатской территоріи русскаго населенія", „Угорская Русь и связанные сь нею вопросьі“, „Исторія Карпатской Руси“, „Исторія древней Руси“ то що), визначаються своєю тенденційністю й невеликим науковим апаратом. Добру і влучну оцінку цих праць, а особливо „Исторіи древней Руси", зробив колись у „Кіевской СтаринФ“ небіжчик Молчановський. Більш сердито, ніж дотепно відповідав Филевич на пю критику в брошюрі „Двб русскія народносте и „Кіевская Старина". Останніми рок-а
ми Филевич перейшов на публіциста, містячи в „Новому Времени" свої тенденційні статті про всякі славянські справи, торкаючись дуже часто й українства в дусі, звичайно, „возсоединеннаго галичанина Публіцистичні праці його не виходять по-над середню міру й нічим, опріч шаблонового „славяноблаготворительства" не визначаються. Невеличку силу мав Филевич, та й ту потратив на порожне та шкодливе діло боротьбц з національним відродженням рідн|го, забутого народу.