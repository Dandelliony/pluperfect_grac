В наших товариствах.
Первщепинська „Просвіта". 2 января ц. року перещепинська „Просвіта", на Катеринославщині, одбула ялинку. Впоряжено ялинку на жертви членів, всього наскладали до 35 карб. Ялинка ця мала вигляд родинного свята, на якому усяк веселився досхочу. Що залежало од упорядників,—то все було зроблено так, щоб свято було українським. По українському була прибрана зала рушниками вишиваними; по українському квітчали ялинку гарними стрічками. Роспочали вечір діти— декламували байки, сатіри, тоді і дорослі прилучились до їх. Потім співав хор із просвітян;
показували малюнки чарівного лихтаря. Роздавали дітям подарунки, і нарешті, коли діти розійшлись почались танці і тяглись до 2 годин ночі, чергуючись співами. Діти вбогих селян, що тут були, вперше бачили таке свято. Тепер вони перечитують книжечки, що їм подаровано і згадують цей вечір. {Власн. кор,)