В справі житомірської „Просвіти“.
В сенаті цими днями розглянуто ще одну українську справу і—звичайна річ—з тими-ж результатами, як і завжде. Скасована з постанови губернського присутствія в Житомірі „Просвіта" подалася з скаргою до сенату. Сенат скаргу розглянув і... затвердив постанову присутствія. А тим часом досить тільки поглянути безстороннім оком, щоб побачити, що в справі житомірської „Просвіти", опріч „не извізстно оть кого исхлдящих’ь слуховь”, ніяких обвинуваченнів не знайшлося. Не може-ж бути обвинуваченням посилання присутствія на якісь „секретні" відомости, тим паче не можуть ним бути фантастичні вигадки про те, що „Просвіта а дбає про „внушеніе вь молодежи уваженія кь Мазепь". Ледве чи й сами ті, хто виставляє ці „обвинувачення", діймають їм віри, а вже на сторонніх людей вони роблять просто комичне вражіння. Але тим часом „Просвіту" все-ж закрито. Ми не допитуватимемось, за що спіткала така доля товариство навіть малодіяльне та не дуже енергійне. Це все ясно й без зайвих слів. Хіба-ж не було на прапорі „Просвіти", що. вона українське товариство і хіба цього самого вже не досить за теперішніх часів, щоб позбавити життя товариство, якому не можна поставити в вину ніякої реальної шкоди? Цим тільки й була винувата житомирська, та й усі инші покасовані „Просвіти"; да цю „вину" їх і кара спобігла”