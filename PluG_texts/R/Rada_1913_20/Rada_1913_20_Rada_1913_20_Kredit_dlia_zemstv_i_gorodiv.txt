Кредіт для земств і городів.
15 января в Петербурзі відкрилась каса городського й земського кредиту, заснована на підставі закону 26 іюня 1912 року. Завдання каси полягає в тім, щоб видавати земствам і городам довгострочні (до 66 років) і короткострочні (до 5 років) позички, а також щоб реалізувати городські й земські облігаційні позички, як нові, так і випущені раніше. Заснування цеї каси до певної міри заповнило прогалину, яка досі істнувала в справі забезпечення органів місцевого самоурядування дешевим і приступним кредитом. До певної міри  — бо б статуті каси є багато пунктів, що обмежують її діяльність. Перш за все, капітал каси, при повнім розвитку її операцій, досягне всього 20 мил. карб. паперами 4 проц. державної ренти переданої в касу по номінальній ціні. З другого боку, грішми з каси видаватимуть тільки короткострочні позички, довгострочні ж видаватимуть облігаціями каси по номінальній ціні. А що курсова ціна тих облігацій може бути менша від номінальної, то городам і земствам при реалізації позичок, взятих з каси, часто доведеться теряти чималі суми на курсовій ріж ниці. Нарешті, й уряд каси буде цілком бюрократичний, бо на 5 членів ради буде 3 призначених од міністерства фінансів і внутрішніх справ і тільки 2 виборних — один од земств і один од городів. Головою каси теж буде особа, призначена урядом. Проте можна сподіватись, що нова каса хоч трохи полекшить скрутне фінансове становище наших органів місцевого самоурядування. До цього часу міста могли діставати гроші або випуском облігаційних позичок, або в городських громадських банках та в казначействі, або позичками з власних капіталів і з приватних джерел. Одначе, перший шлях був закритий для дрібніших міст, бо для випуску облігаційної позички потрібні звязки в фінансових кругах і велика освідомленість. Тому з загальної суми 364 мил. карб., взятих до початку 1911 р під городські облігаційні позички, 371 мил. карб, або 92 проц., припадало на 13 більших міст (Одеса, Київ, Харьків, Катеринослав), на всі ж инші міста припадало всього 27 мил. карб. Ще меншу ролю відогравали позички з городських громадських банків: таких позичок до останнього часу видано городам усього на суму 15 мил. карб. Те саме треба сказати й про позички з державного казначейства: з цього джерела міста не діставали майже ніякої допомоги. Позички з власних капіталів теж не могли широко розвинутися через ту просту причину, що наші муніціпалітети майже не мають ніяких власних капіталів.
Зоставались позички у приватних особ, але відомо, як дорого обходиться в Росії приватний кредіт. Ще в гіршім становищі що до кредіту були земства. Облігаційних позичок вони не випускали, користуватись позичками городських громадських банків  вони не могли; зоставались тільки позички з казни й з власних капіталів. Перших за земствами числилось 152 мил. карб., а останніх 5 51 мил. карб. Повітові земства ще могли позичати гроші у губернських, і таких позичок до 1911 р. числилось за повітовими земствами 23 мил. карб. Нарешті, коло 12 мил. карб, земства були винні приватним особам і банкам, але скільки процентів доводилось платити за ці останні позички — легко зрозуміти. Опріч того, всі такі позички носять характер короткострочних, тоді як земствам здебільшого потрібний довгострочний кредіт. Через таку обмеженість кредітових джерел, сила нагальних потреб у наших городах і земствах зоставалась незадоволеною. Тут не знати, де є більше незадоволених культурних потреб—по городах чи по земствах. Лікарська справа, шкільництво, санітарія, дороги—все однаково „кульгає" як по городах, так і по земствах. Тим то й доводиться вітати навіть таку недосконалу організацію, як новоодкрита каса земського й городського кредіту. При всій її недосконалости вона все таки послужить ще одним джерелом кредіту для наших органів місцевого самоурядування, а ще одне джерело кредіту —це ще одна змога задовольнити найбільш пекучі культурні потреби.

