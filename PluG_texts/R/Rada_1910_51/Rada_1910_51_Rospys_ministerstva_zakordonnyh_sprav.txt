Роспис міністерства закордонних справ.

Докладчик Крупенський зазначає, що міністерство вирахувало видатки в сумі 6.172.970 карб., тоб то менш, як торік, на 40.000 карб. Комісія погоджується з таким обрахунком, але пропонує додати ще 3.587 карб, на удержання дипломатичних консульських інстітуцій за кордоном. 
Що до побажаннів, висловленнях Думою в минулому році, то докладчик констатує, що штати центральних управліннів вже розглядаються радою міністрів; решту ж побажаннів відомство взяло до уваги. Далі докладчик висловив побажання комісії на рік 1910 і спиняється на питанні про участь Финляндії в видатках на удержання міністерства. Це питання, на думку комісії, повинні роз'язати загальні збори Думи. Сам докладчик вважає доконче потрібним, щоб Финляндія виплачувала на удержання міністерства річно по 120.000 карб. „Чому-ж платить Польща, а не платить Финляндія"?— кінчає він. (Оплески).