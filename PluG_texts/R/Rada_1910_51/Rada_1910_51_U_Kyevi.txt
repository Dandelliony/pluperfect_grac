У КИІВІ.

 — В українському клубі в пятницю, 5 марта, від 9 до 10 години ввечері одбудуться сокільські вправи. Всіх, хто записався до сокільського гурту, прохають неодмінно прибути, бо як не збереться 15—20 чоловіка, то збірка буде останньою.

 — Арешт. 2 марта, з наказу київського охранного відділу, арештовано після трусу студента київського університету Леонида Семенова (Златоустівська, 69).

 — Міська дума і сельсько-господарська виставка. 2 марта міська дума ухвалила оддати для сельсько-господарської виставки долинку в Царському саду та косогори над Дніпром. З трат на прилаштування цих місць для потреб виставки міська дума бере на себе тільки половину. "Шато-де-флер“ для виставки без порозуміння з антрепренером дума не може оддати.

 — Серед інтендантів, о наказу судового слідчого, 2 марта арештовано і посажено під домашній арешт колишнього члена прийомочної комісі — полковника Галчинського.

 — Бюро союза потребительних товариств на Київщині на останньому своєму засіданні постановило з цього місяця приймати на практику в свій магазин та оклад всіх, хто хотів би вивчитися провадити потребительну справу. Прийматимуть в науку безплатно. На перший раз може бути прийнято 4—5 чол. Цим способом бюро гадає хоч трохи задовольнити пекучу потребу в практично ознайомлених з кооперативною справою особах. Особливе значіння має це для сельських та міських товариств. За докладнішими відомостями в дій справі звертатися треба до бюро союзу.

 — 3 губерської земської управи. По відомостям губерської земської управи, на 1 марта сипнотіфозних слабих в найбільшому огнищі цієї пошесті, в димерському лікарському участку, київського повіту, рахувалося; с.с. Нові-Петрівці і Вишгород —по 72 слабих, Валки—27, Лютіж—20, Мощун-10 і Старі-Петрівці— 8. В вишгородському бараці за увесь час його істнуванкя, то-б-то, з 26 января по 28 февраля,, перебувало 78 слабих, з котрих вмерло 4. Селяне кладуть своїх слабих в барак не дуже охоче. В порівнянні з початком февраля сипнотіфозних слабих в цьому участку стало значно менше. Причиною цього треба вважати не тільки лікарську допомогу, а й теплу погоду. Головною причиною широкого росповсюдження сипного тифу в цьому участкові місцевий лікарський персонал визнає низький культурний рівень людности та додержування усяких звичаїв - хрестин, весіллів, поминок по покійниках.

 — Прохання про школу. Громада села Пліскова (липовецького повіту) звернулася до київської губереької земської управи з проханням збудувати в згаданому селі двухкласову сельськогосподарську чи ремесничу та техничну школу. Для школи селяне подарували 2 десятини землі.

Штраф на газету. За статю, надруковану в № 60 „Кіевскихъ ВЕстей"— „Обыкновенная исторія" місцева адміністрація оштрафувала редактора згаданої газети —д. Л. В. Радзєїовсьеького на 300 карб, з заміною арештом на 3 місяці.

Дісертадія. 6 марта в 14 авдіторії оборонятиме свою докторську дісертацію проф. ново-олександрійського інституту Н. В. Цімер на тему; "О засоряющихъ посЕви льна видахъ Camelina и Spregula и ихъ происхожденіи“. Офіціяльними опонентами призначено професорів: С. Г. Навашіна і К. А. Пурієвича. Початок о 1 год. вдень.

Гурток натуралистів київської політехники улаштовує ботаничну екскурсію 4 марта в Пронівщину. Збіратися в політехнику (Зоологичний кабінет) о 10 годині ранку. — Той же гурток в неділю, 7 марта, улаштовує зоологичну екскурсію в Пронівщину. Збіратися в тому ж місці о 10 годині ранку.

Арешт євреїв. 1 марта поліція в „Петербургекой гостинницЕ" (В.-Васильківська) арештувала 14 євреїв, що не мають права жити в Київі.

Арешт воєнного шпига. З марта, з наказу штаба київської військової округи, арештовано австрійського підданого Іларіона Петровича Смерчинського (В. Житомирська, 27), якого австрійський генеральний штаб послав на південь Росії, доручивши йому збірати відомости про військові справи. Під нас трусу у Смерчинського знайдено чимало дуже компрометуючих його документів. Смерчинського посажено під арешт в старокиївській часті.

 — 3 Київщини. Пошесть на конях. Чорнобильський участковий ветеринарний лікарь повідомив київське земство, що з'явилаея пошесть мит на конях у селах: Святоцькому і в Черевачі.

Пошесть. Горностайпольський участковвй лікарь сповістив губерську земську управу, що в с. Рови за 24 верстви від Горностайполя з'явився сипний та шлунковий тиф.

3 Волині. Земські агрономи. „Вол.“ сповіщає, що на п'ять вакансій земських агрономів волинської губернії подалося аж 60 душ. Земство, вибіраючи агрономів з-серед усіх цих кандідатів, зважатиме на їхню освіту та на минулу службу.

Штрафи. В житомирському повіті 1909 року не пішло на призов душ 70. Кожну сем'ю, звідкіля не схотіли явитися на прийом некрути, оштрафовано на 300 карб. Усіх штрафів набралося 22 тис. карб.

Вбито контрабандника. Оце недавно, як переказує „Воя.“, під селом Лосятиним, кременчуцького повіту, салдат застрелив селянина-контрабандвика Івана Чижа, що вертався через кордон з Австрії.

 — 3 Поділля. Лекція про українські думи. 26-го февраля в городі Барі, в театрі громадського зібрання учитель барської реальної школи П. В. Данилов прочитав лекцію про українські думи. По лекції відбувся концерт бандуриста Т. Пархоменка. Його викликано було з Чернігівщини. Публіка дуже зацікавилася цим концертом.

3 Чернігівщини. Випустили на волю. З чернігівської губерської тюрми дострочно випустили студента харківського університету Степана Негавського. Його судова київська палата засудила за належність до революціонерів на 9 місяців.

3 Полтавщини. Смертна кара в Кременчуці. Вночі під 28 февраля, як повідомляє „Полт. Гол.“, в тюрмі, в Кременчуці скарали на смерть козака Федосія Калеущка та селянина Михаїла Микитенка. Їх обох засудив на смерть воєнний суд за розбійний напад 1906 року на хутір Коготилів, кобеляцького повіту. Напастники тоді вбили девять душ селянської семьї.

 — Товариство запомоги учням. У Полтаві засновується товариство запомоги бувшим ученикам полтавських середніх шкіл, а теперішнім студентам університетів. Фундаторами товариства визначні громадські діячі.

 — Нова газета. В Кременчуці вийшло перше число газети; „Кременчугская жизнь*. Редактором-видавцем її Е. Амітін-Шапіра. „Як би, зауважує „П. Гол.“, ця газета не так вже дуже нехтувала найпростіші вимоги російської грамотности, то вона б нічого собі була“.

Український вечір. Нам пишуть, що 27 февраля в Хоролі музично-драматичний гурток упоряжав „литературно-вокальний" вечір на користь дитячого захистку. Вечір одбувся в залі повітового з'їзду, де звичайно впорядковують аматорські вистави. Заля прибрана була українськими рушниками та плахтами. На стінах висіло скілька портретів Т. Шевченка та инших українських письменників і листовні картки з українськими мотивами. Більша частина програми вечора була українська. Почався вечір „Заповітом“. Співав його хор під орудою д-ія Левицького. Через „незалежні обставини“ перед „Заповітом" д. Левицький звернувся до слухачів з словами: „прошу во время исполненія завЕщанія Т. Шевченко не вставать". На вечері виступав бандурист Г. П. Стілик, що виконав на бандурі, між иншим, думу „Про Морозенка", а то все деклямував. Між иншим д. Стілик прочитав „Як би ви знали, паничі", і це так не сподобалось справникові, що він загадав спустити завісу. Справника якось умовили і вечір скінчився без зачіпок. Наприкінці були живі картини: „Гонта в Умані", „Невольники", „Катерина". Заля була повнісінька.

3 Харьківщини. До справи соц.-революціонерів. Присяжні адвокати Н. Познанський та В. Куліков, з доручення засуджених в Харькові у справі 42 соц-революціонерів (окрім 5 душ) подали касаційну скаргу.

3 Ьатеринославідини. Хатня драма. В Юзівці 1 марта фершал завідеької лікарні Козлов отруїв першу свою жінку й двоє дітей, а тоді й сам отруївся. Козлов і жінка померли, а діти навряд чи видужають.

 — Спектакль у Нижнєдніпровську. 28 февраля, в Нижнедніпровську, В Залізнодорожних майстернях виставляли на користь залізнодорожньої школи комедію Т. Суліми —„Дячиха". В „Дячисі", в заглавній ролі виступала сама авторка Т. Суліма, вона ж і режісером пьеси була.

Нижнєднідпровські майстерні. Депутатові Державної Думи д. Кузнецову, як пише „Южн. 3.“, прийшов лист од начальника управління залізних доріг і в тому листі начальник доріг одповідає депутатові на його прохання про нижнедніпровські майстерні. В листі, між иншим, стоїть: „Справа з майстернями пішла на розгляд місцевої ради дороги, бо на самий литейний інвентарь йде в майстернях більше грошей що-року, ніж беруть за ремонт сторонні майстри. Постанова місцевої ради піде в головне управління, а тоді справу з закриттям майстерень обміркує центральна інституція і її рішинець буде вам переказаний".